<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修添品妙法莲华经 第三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>添品妙法莲华经 第三卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>添品<a>妙法莲华经</a> 第三卷</strong></p>
<p style="text-align: left">
	　　隋<a>天竺</a><a>三藏</a>阇那崛多共笈多译</p>
<p style="text-align: left">
	　　药草喻品第五</p>
<p style="text-align: left">
	　　尔时<a>世尊</a>。告摩诃迦叶及诸大<a>弟子</a>。善哉善哉。迦叶。善说如来真实功德。诚如所言。如来复有无量无边阿僧祇功德。汝等若于无量亿劫说不能尽。迦叶当知。如来是诸法之王。若有所说皆不虚也。于一切法。以智方便而演说之。其所<a>说法</a>。皆悉到于一切智地。如来观知一切诸法之所归趣。亦知一切众生深心所行。通达无碍。又于诸法究尽明了。示诸众生一切智慧。迦叶。譬如三千<a>大千世界</a>。山川溪谷土地所生。卉木<a>丛林</a>及诸药草。种类若干名色各异。密云弥布遍覆三千大千世界。一时等澍其泽普洽。卉木丛林及诸药草。小根小茎小枝小叶。中根中茎中枝中叶。大根大茎大枝大叶。诸树大小随上中下。各有所受。一云所雨称其种性。而得生长华菓敷实。虽一地所生一雨所润。而诸草木各有差别。迦叶当知。如来亦复如是。出现于世如大云起。以大音声普遍世界<a>天人</a>阿修罗。如彼大云遍覆三千大千国土。于大众中而唱是言。我是如来应供正遍知明行足善逝<a>世间</a>解无上士调御丈夫天人师佛世尊。未度者令度。未解者令解。未安者令安。未<a>涅槃</a>者令得涅槃。今世后世如实知之。我是一切知者。一切见者。知道者。开道者。说道者。汝等天人阿修罗众。皆应到此。为听法故。尔时无数千万亿种众生。来至佛所而听法。如来于时观是众生诸根利钝精进<a>懈怠</a>。随其所堪而为说法。种种无量皆令<a>欢喜</a>。快得善利。是诸众生闻是法已。现世安隐后生善处。以道受乐亦得闻法。既闻法已离诸障碍。于诸法中任力所能渐得入道。如彼大云雨。于一切卉木丛林及诸药草。如其种性具足蒙润各得生长如来说法一相一味。所谓<a>解脱</a>相离相灭相。究竟至于一切种智。其有众生闻如来法。若持读诵如说<a>修行</a>。所得功德不<a>自觉</a>知。所以者何。唯有如来。知此众生种相体性。念何事。思何事。修何事。云何念。云何思。云何修。以何法念。以何法思。以何法修。以何法得何法。众生住于种种之地。唯有如来如实见之。明了无碍。如彼卉木丛林诸药草等。而不自知上中下性。如来知是一相一味之法。所谓解脱相离相灭相。究竟涅槃常寂灭相。终归于空。佛知是已。观众生心欲而将护之。是故不即为说一切种智。汝等迦叶甚为希有。能知如来随宜说法。能信能受。所以者何。诸佛世尊随宜说法难解难知。尔时世尊。欲重宣此义而说偈言</p>
<p style="text-align: left">
	　　破有法王　　出现世间　　随众生欲</p>
<p style="text-align: left">
	　　种种说法　　如来尊重　　智慧深远</p>
<p style="text-align: left">
	　　久默斯要　　不务速说　　有智若闻</p>
<p style="text-align: left">
	　　则能信解　　无智疑悔　　则为永失</p>
<p style="text-align: left">
	　　是故迦叶　　随力为说　　以种种缘</p>
<p style="text-align: left">
	　　令得<a>正见</a>　　迦叶当知　　譬如大云</p>
<p style="text-align: left">
	　　起于世间　　遍覆一切　　惠云含润</p>
<p style="text-align: left">
	　　电光晃曜　　雷声远震　　令众悦豫</p>
<p style="text-align: left">
	　　日光掩蔽　　地上清凉　　叆叇垂布</p>
<p style="text-align: left">
	　　如可承揽　　其雨普等　　四方俱下</p>
<p style="text-align: left">
	　　流澍无量　　率土充洽　　山川崄谷</p>
<p style="text-align: left">
	　　幽邃所生　　卉木药草　　大小诸树</p>
<p style="text-align: left">
	　　百谷苗稼　　<a>甘蔗</a>蒲桃　　雨之所润</p>
<p style="text-align: left">
	　　无不丰足　　干地普洽　　药木并茂</p>
<p style="text-align: left">
	　　其云所出　　一味之水　　草木丛林</p>
<p style="text-align: left">
	　　随分受润　　一切诸树　　上中下等</p>
<p style="text-align: left">
	　　称其大小　　各得生长　　根茎枝叶</p>
<p style="text-align: left">
	　　华果光色　　一雨所及　　皆得鲜泽</p>
<p style="text-align: left">
	　　如其体相　　性分大小　　所润是一</p>
<p style="text-align: left">
	　　而各滋茂　　佛亦如是　　出现于世</p>
<p style="text-align: left">
	　　譬如大云　　普覆一切　　既出于世</p>
<p style="text-align: left">
	　　为诸众生　　分别演说　　诸法之实</p>
<p style="text-align: left">
	　　大圣世尊　　于诸天人　　一切众中</p>
<p style="text-align: left">
	　　而宣是言　　我为如来　　两足之尊</p>
<p style="text-align: left">
	　　出于世间　　犹如大云　　充润一切</p>
<p style="text-align: left">
	　　枯槁众生　　皆令离苦　　得安隐乐</p>
<p style="text-align: left">
	　　世间之乐　　及涅槃乐　　诸天人众</p>
<p style="text-align: left">
	　　一心善听　　皆应到此　　觐无上尊</p>
<p style="text-align: left">
	　　我为世尊　　无能及者　　安隐众生</p>
<p style="text-align: left">
	　　故现于世　　为大众说　　<a>甘露</a>净法</p>
<p style="text-align: left">
	　　其法一味　　解脱涅槃　　以一妙音</p>
<p style="text-align: left">
	　　演畅斯义　　常为大乘　　而作因缘</p>
<p style="text-align: left">
	　　我观一切　　普皆平等　　无有彼此</p>
<p style="text-align: left">
	　　爱憎之心　　我无贪着　　亦无限碍</p>
<p style="text-align: left">
	　　恒为一切　　平等说法　　如为一人</p>
<p style="text-align: left">
	　　众多亦然　　常演说法　　曾无他事</p>
<p style="text-align: left">
	　　去来坐立　　终不疲厌　　充足世间</p>
<p style="text-align: left">
	　　如雨所润　　贵贱上下　　持戒毁戒</p>
<p style="text-align: left">
	　　威仪具足　　及不具足　　正见邪见</p>
<p style="text-align: left">
	　　利根钝根　　等雨法雨　　而无懈惓</p>
<p style="text-align: left">
	　　一切众生　　闻我法者　　随力所受</p>
<p style="text-align: left">
	　　住于诸地　　或处人天　　转轮圣王</p>
<p style="text-align: left">
	　　释梵诸天　　是小药草　　知无漏法</p>
<p style="text-align: left">
	　　能得涅槃　　起六<a>神通</a>　　及得三明</p>
<p style="text-align: left">
	　　独处山林　　常行<a>禅定</a>　　得缘觉证</p>
<p style="text-align: left">
	　　是中药草　　求世尊处　　我当作佛</p>
<p style="text-align: left">
	　　行精进定　　是上药草　　又诸佛子</p>
<p style="text-align: left">
	　　专心佛道　　常行慈悲　　自知作佛</p>
<p style="text-align: left">
	　　决定无疑　　是名小树　　安住神通</p>
<p style="text-align: left">
	　　转不退轮　　度无量亿　　百千众生</p>
<p style="text-align: left">
	　　如是<a>菩萨</a>　　名为大树　　佛平等说</p>
<p style="text-align: left">
	　　如一味雨　　随众生性　　所受不同</p>
<p style="text-align: left">
	　　如彼草木　　所禀各异　　佛以此喻</p>
<p style="text-align: left">
	　　方便开示　　种种言辞　　演说一法</p>
<p style="text-align: left">
	　　于佛智慧　　如海一渧　　我雨法雨</p>
<p style="text-align: left">
	　　充满世间　　一味之法　　随力修行</p>
<p style="text-align: left">
	　　如彼丛林　　药草诸树　　随其大小</p>
<p style="text-align: left">
	　　渐增茂好　　诸佛之法　　常以一味</p>
<p style="text-align: left">
	　　令诸世间　　普得具足　　渐次修行</p>
<p style="text-align: left">
	　　皆得<a>道果</a>　　声闻缘觉　　处于山林</p>
<p style="text-align: left">
	　　住最后身　　闻法得果　　是名药草</p>
<p style="text-align: left">
	　　各得增长　　若诸菩萨　　智慧坚固</p>
<p style="text-align: left">
	　　了达<a>三界</a>　　求最上乘　　是名小树</p>
<p style="text-align: left">
	　　而得增长　　复有住禅　　得神通力</p>
<p style="text-align: left">
	　　闻诸法空　　心大欢喜　　放无数光</p>
<p style="text-align: left">
	　　度诸众生　　是名大树　　而得增长</p>
<p style="text-align: left">
	　　如是迦叶　　佛所说法　　譬如大云</p>
<p style="text-align: left">
	　　以一味雨　　润于人华　　各得成实</p>
<p style="text-align: left">
	　　迦叶当知　　以诸因缘　　种种譬喻</p>
<p style="text-align: left">
	　　开示佛道　　是我方便　　诸佛亦然</p>
<p style="text-align: left">
	　　今为汝等　　说最实事　　诸声闻众</p>
<p style="text-align: left">
	　　皆非灭度　　汝等所行　　是菩萨道</p>
<p style="text-align: left">
	　　渐渐修学　　悉当成佛</p>
<p style="text-align: left">
	　　复次迦叶。如来于诸众生调伏平等。迦叶。譬如日月光明照于世间。若作善若作不善。若高处住。若下处住。若香若臭。诸处平等光照无偏。如是迦叶。如来应正遍知一切种智心之光明于诸五趣众生受生之中。如其信解大乘缘觉乘声闻乘中。为说<a>正法</a>平等而转。如来智慧亦无增减。如其福智聚集而生。迦叶。无有三乘。唯彼众生别异行故。施设三乘。慧命摩诃迦叶白佛言。世尊。若无三乘。何故现世施设声闻缘觉菩萨。佛告慧命摩诃迦叶。譬如作瓦器者。等和土泥而用作器。彼中或有盛沙糖器。或盛酥器。或盛乳酪器。或盛恶粪秽器。泥亦无有种种别异。而物着中随所受量。器则种种别异施设。如是迦叶此唯一乘所谓大乘。无有二乘及以三乘。慧命摩诃迦叶白佛言。世尊。彼诸众生种种信解。若出三界。彼等为一涅槃。为当二三。佛告慧命摩诃迦叶。若觉诸法体等涅槃。彼亦唯一无有二三。迦叶。以彼义故。我当为汝作喻。以此喻故有智丈夫则当解我所说之义。迦叶。譬如生盲丈夫。作如是言。无有好恶等色。亦无好恶等色可见。无有日月星宿等。亦无星宿等可见。有异丈夫。于彼生盲者前。说如是言。有好恶等色。亦有好恶等色可见。有日月星宿等。亦有星宿等可见。生盲丈夫虽闻其说而不信受。时有良医能知诸病。见彼生盲丈夫。如是念言。其彼丈夫先有恶业今有病生。若其病生则有四种。所谓风黄与癃及以等分。时彼良医。为欲灭其病故。又复方便如是思惟。所有药物世所<a>行者</a>。彼等不能疗治此病。唯雪山王。有四种药。何等为四。所谓初名顺入诸色味处。二名解脱诸病。三名破坏诸毒。四名随所住处施与安乐。是为四种。时彼良医。于生盲所发生悲愍。兴起如是方便思惟。以彼方便诣雪山王。到已上顶。或下入或傍行。周遍观察。既观察已。得四种药。于中或以齿等咀嚼。作已与之。或以石磨。或复和别药物煮熟与之。或复和生药物作已与之。或针刺身与作孔穴。或有与火炙烧。或以别异药物相和。乃至饮食和而与之。时彼生盲。以方便相应故即时得眼。彼得眼已。内外远近日月光明星宿诸色皆悉得见。说如是言。呜呼我甚愚痴。我闻先说本不信受。我今此时皆悉得见。我盲已脱。亦已得眼。无胜我者。彼时复有五通仙人。天眼天耳了知他心。忆念宿住善证智通。语丈夫言。丈夫汝唯得眼。余无一知。汝今何故已生憍慢。汝亦未有智慧善巧。彼复作如是言。丈夫汝入室坐。外有别色不见不知。汝亦不知众生善心恶心。五踰阇那边住。所有言说鼓贝等声。汝亦不闻不知。拘卢舍边不举两足不能往到。及生长已。母胎作业汝亦不念。云何汝有巧智。云何作如是言。我悉得见。又汝丈夫。闇作明知明作闇知。时彼丈夫语仙人言。以何方便。又作何等清净业已。当得是智。及于汝等。净信力故。我亦当得如此功德。时彼仙人语丈夫言。若欲如是。汝应当住空闲山窟。坐思念法及断烦恼。当得神通具足功德。时彼丈夫受其义已。即行<a>出家</a>住空闲处。专守一心断世渴爱。得五神通。既得五神通已。思惟我先作于别业。以彼因故。无一功德可以证知。我念此时。随所思念即能得去。我于昔时少智少慧。有盲而住。迦叶。作此譬喻欲令知义。于此义中复应当见。迦叶。其生盲者。即是六趣<a>流转</a>中住所有众生。若于正法未有知觉。烦恼盲闇则当增长。及彼无明闇冥。以无明闇冥故。行业聚集以行业为缘故。名色乃至唯有大苦之聚积集。当生如是无明闇冥。众生流转中住。唯有如来超出三界。发生悲愍。亦如慈父爱念一子。发悲愍已下入三界。见彼众生。于流转轮中行。不如实知出离流转。佛以佛眼而观见之。见已了知此等众生。先世作善。少嗔厚欲。少欲厚嗔。或有少智。或有巧慧。或有成熟清净。或有邪见。彼等众生。佛为方便巧说三乘。如彼仙人五通净眼者。即是菩萨。菩提心生得无生忍。证觉无上正真之觉。如彼大医。即是如来。当如是见。如彼生盲。即是痴闇众生。当如是见。如彼风黄癃等即是欲嗔及痴六十二见。当如是见。如四种药。即是空无相无愿涅槃门。当如是见。随所服药。其病随灭。即是空无相无愿解脱门。正修念已无明当灭。无明灭故行灭。乃至唯有大苦聚灭。如是思惟。不住善中亦不恶中。如盲得眼。即是声闻缘觉乘。当如是见。割断流转烦恼系缚。解脱烦恼。解脱六趣及以三界。以彼义故。声闻乘者如是念言。无有别法更须证觉。我今已得到于涅槃。尔时如来为彼说法。若于诸法未能悉到。何处彼有究竟涅槃。彼等佛以菩提<a>教化</a>。发菩提心。不住流转不到涅槃。彼悟三界十方空寂。皆如化梦及以焰响。观见诸法不生不灭。不縳不解不闇不明。如是见甚深法。彼见亦无所见。而亦恒见满诸三界别异众生心之信解。尔时世尊。欲重宣此义。而说偈言</p>
<p style="text-align: left">
	　　譬如日月光　　平等照三千</p>
<p style="text-align: left">
	　　于善及于恶　　而光无增减</p>
<p style="text-align: left">
	　　如来智慧光　　平等如日月</p>
<p style="text-align: left">
	　　教化诸众生　　无增亦无减</p>
<p style="text-align: left">
	　　如瓦师作器　　平等和土泥</p>
<p style="text-align: left">
	　　于中器或盛　　沙糖乳稣水</p>
<p style="text-align: left">
	　　或有盛不净　　或有盛于酪</p>
<p style="text-align: left">
	　　彼唯取一泥　　瓦师用为器</p>
<p style="text-align: left">
	　　若物堕其内　　因彼知器名</p>
<p style="text-align: left">
	　　如众生无余　　如来随别欲</p>
<p style="text-align: left">
	　　虽说乘差别　　决定唯佛乘</p>
<p style="text-align: left">
	　　无智故轮转　　而不知寂灭</p>
<p style="text-align: left">
	　　若人能知空　　远离于法我</p>
<p style="text-align: left">
	　　彼知佛世尊　　所得正真觉</p>
<p style="text-align: left">
	　　安置处中智　　说名缘觉者</p>
<p style="text-align: left">
	　　空智教化已　　显名为声闻</p>
<p style="text-align: left">
	　　若能觉诸法　　说名正遍知</p>
<p style="text-align: left">
	　　如有生盲者　　不见日月星</p>
<p style="text-align: left">
	　　彼便如是言　　无有诸色类</p>
<p style="text-align: left">
	　　大医于生盲　　为其入慈愍</p>
<p style="text-align: left">
	　　往诣雪山已　　上下及傍行</p>
<p style="text-align: left">
	　　求得于良药　　顺入色味处</p>
<p style="text-align: left">
	　　如是等四种　　和合而疗治</p>
<p style="text-align: left">
	　　或有用齿啮　　或有以石磨</p>
<p style="text-align: left">
	　　或以针入身　　疗治生盲者</p>
<p style="text-align: left">
	　　彼既得眼已　　即见日月光</p>
<p style="text-align: left">
	　　复作如是念　　昔时无智说</p>
<p style="text-align: left">
	　　是流转众生　　生盲大无智</p>
<p style="text-align: left">
	　　缘生轮所运　　无智受苦道</p>
<p style="text-align: left">
	　　无智痴世中　　如是一切智</p>
<p style="text-align: left">
	　　如来大良医　　出生悲愍体</p>
<p style="text-align: left">
	　　彼以善方便　　演说寂正法</p>
<p style="text-align: left">
	　　无上佛觉智　　演说最胜乘</p>
<p style="text-align: left">
	　　广说处中际　　中智导师者</p>
<p style="text-align: left">
	　　怖畏于流转　　为赞异菩提</p>
<p style="text-align: left">
	　　出离三界已　　声闻自知住</p>
<p style="text-align: left">
	　　如是念我得　　涅槃无垢安</p>
<p style="text-align: left">
	　　当得诸法觉　　涅槃甘露处</p>
<p style="text-align: left">
	　　大仙于彼故　　为其入悲愍</p>
<p style="text-align: left">
	　　告言汝愚痴　　莫念我是智</p>
<p style="text-align: left">
	　　若有于仓舍　　汝住彼中时</p>
<p style="text-align: left">
	　　外有则不知　　汝是小智者</p>
<p style="text-align: left">
	　　若住彼中时　　知外作未作</p>
<p style="text-align: left">
	　　彼亦未是知　　况汝小智者</p>
<p style="text-align: left">
	　　五踰阇那量　　若有音声出</p>
<p style="text-align: left">
	　　汝不能闻彼　　何况别远住</p>
<p style="text-align: left">
	　　他人于汝所　　若爱若恶心</p>
<p style="text-align: left">
	　　汝不能知彼　　如何生普慢</p>
<p style="text-align: left">
	　　欲向俱卢舍　　不步不能往</p>
<p style="text-align: left">
	　　汝胎所有事　　汝亦忘彼时</p>
<p style="text-align: left">
	　　若得五神通　　乃名一切智</p>
<p style="text-align: left">
	　　汝痴无一智　　而说是智者</p>
<p style="text-align: left">
	　　汝欲一切智　　出生于神通</p>
<p style="text-align: left">
	　　若住空闲处　　神通则可出</p>
<p style="text-align: left">
	　　思惟清净法　　则当得神通</p>
<p style="text-align: left">
	　　受义诣空闲　　思惟入静室</p>
<p style="text-align: left">
	　　得五神通已　　不久具功德</p>
<p style="text-align: left">
	　　如是诸声闻　　念得涅槃想</p>
<p style="text-align: left">
	　　诸佛说彼时　　小息非涅槃</p>
<p style="text-align: left">
	　　是诸佛方便　　为说如此道</p>
<p style="text-align: left">
	　　若离一切智　　无有发涅槃</p>
<p style="text-align: left">
	　　三世智无边　　<a>六度</a>行清净</p>
<p style="text-align: left">
	　　空寂及无相　　作愿亦除舍</p>
<p style="text-align: left">
	　　及以菩提心　　别法向涅槃</p>
<p style="text-align: left">
	　　及四种梵行　　四摄亦赞说</p>
<p style="text-align: left">
	　　为教化众生　　胜仙而说此</p>
<p style="text-align: left">
	　　若复知诸法　　自性如幻梦</p>
<p style="text-align: left">
	　　不实似<a>芭蕉</a>　　亦与音响等</p>
<p style="text-align: left">
	　　及知彼自性　　三界无余残</p>
<p style="text-align: left">
	　　不缚亦不解　　不知于灭度</p>
<p style="text-align: left">
	　　诸法平等空　　无有异体者</p>
<p style="text-align: left">
	　　此亦无所见　　不观于一法</p>
<p style="text-align: left">
	　　彼见大智者　　法身无余残</p>
<p style="text-align: left">
	　　无有于三乘　　一乘此中有</p>
<p style="text-align: left">
	　　诸法皆平等　　平等常等等</p>
<p style="text-align: left">
	　　知如是智已　　涅槃甘露安</p>
<p style="text-align: left">
	　　添品妙法莲华经授记品第六</p>
<p style="text-align: left">
	　　尔时世尊。说是偈已。告诸大众唱如是言。我此弟子摩诃迦叶。于未来世。当得奉觐三百万亿诸佛世尊。供养恭敬尊重赞叹。广宣诸佛无量大法。于最后身得成为佛。名曰光明。如来应供正遍知明行足善逝世间解无上士调御丈夫天人师佛世尊。国名光德。劫名大庄严。佛寿十二小劫。正法住世二十小劫。像法亦住二十小劫。国界严饰无诸秽恶。瓦砾荆棘便利不净。其土平正。无有高下坑坎堆埠。琉璃为地宝树行列。黄金为绳以界道侧。散诸宝华周遍清净。其国菩萨无量千亿。诸声闻众亦复无数。无有魔事。虽有魔及魔民。皆护<a>佛法</a>尔时世尊。欲重宣此义。而说偈言</p>
<p style="text-align: left">
	　　告诸<a>比丘</a>　　我以佛眼　　见是迦叶</p>
<p style="text-align: left">
	　　于未来世　　过无数劫　　当得作佛</p>
<p style="text-align: left">
	　　而于来世　　供养奉觐　　三百万亿</p>
<p style="text-align: left">
	　　诸佛世尊　　为佛智慧　　净修梵行</p>
<p style="text-align: left">
	　　供养最上　　两足尊已　　修集一切</p>
<p style="text-align: left">
	　　无上之慧　　于最后身　　得成为佛</p>
<p style="text-align: left">
	　　其土清净　　琉璃为地　　多诸宝树</p>
<p style="text-align: left">
	　　行列道侧　　金绳界道　　见者欢喜</p>
<p style="text-align: left">
	　　常出好香　　散众名华　　种种奇妙</p>
<p style="text-align: left">
	　　以为庄严　　其地平正　　无有丘坑</p>
<p style="text-align: left">
	　　诸菩萨众　　不可称计　　其心调柔</p>
<p style="text-align: left">
	　　逮大神通　　奉持诸佛　　大乘经典</p>
<p style="text-align: left">
	　　诸声闻众　　无漏后身　　法王之子</p>
<p style="text-align: left">
	　　亦不可计　　乃以天眼　　不能数知</p>
<p style="text-align: left">
	　　其佛当寿　　十二小劫　　正法住世</p>
<p style="text-align: left">
	　　二十小劫　　像法亦住　　二十小劫</p>
<p style="text-align: left">
	　　光明世尊　　其事如是</p>
<p style="text-align: left">
	　　尔时大目犍连。<a>须菩提</a>。摩诃迦栴延等。皆悉悚栗。一心合掌瞻仰世尊。目不暂舍。即共同声。而说偈言</p>
<p style="text-align: left">
	　　大雄猛世尊　　诸释之法王</p>
<p style="text-align: left">
	　　哀愍我等故　　而赐佛音声</p>
<p style="text-align: left">
	　　若知我深心　　见为授记者</p>
<p style="text-align: left">
	　　如以甘露洒　　除热得清凉</p>
<p style="text-align: left">
	　　如从饥国来　　忽遇大王饍</p>
<p style="text-align: left">
	　　心犹怀疑惧　　未敢即便食</p>
<p style="text-align: left">
	　　若复得王教　　然后乃敢食</p>
<p style="text-align: left">
	　　我等亦如是　　每惟小乘过</p>
<p style="text-align: left">
	　　不知当云何　　得佛无上慧</p>
<p style="text-align: left">
	　　虽闻佛音声　　言我等作佛</p>
<p style="text-align: left">
	　　心尚怀忧惧　　如未敢便食</p>
<p style="text-align: left">
	　　若蒙佛授记　　尔乃快安乐</p>
<p style="text-align: left">
	　　大雄猛世尊　　常欲安世间</p>
<p style="text-align: left">
	　　愿赐我等记　　如饥须教食</p>
<p style="text-align: left">
	　　尔时世尊。知诸大弟子心之所念。告诸比丘。是须菩提。于当来世。奉觐三百万亿那由他佛。供养恭敬尊重赞叹。常修梵行具菩萨道。于最后身得成为佛。号曰名相如来应供正遍知明行足善逝世间解无上士调御丈夫天人师佛世尊。劫名有宝。国名宝生。其土平正颇梨为地。宝树庄严无诸丘坑。沙砾荆棘便利之秽。宝华覆地周遍清净。其土人民。皆处宝台珍妙楼阁。声闻弟子无量无边。算数譬喻所不能知。诸菩萨众。无数千万亿那由他。佛寿十二小劫。正法住世二十小劫。像法亦住二十小劫。其佛常处<a>虚空</a>。为众说法。度脱无量菩萨及声闻众。尔时世尊。欲重宣此义。而说偈言</p>
<p style="text-align: left">
	　　诸比丘众　　今告汝等　　皆当一心</p>
<p style="text-align: left">
	　　听我所说　　我大弟子　　须菩提者</p>
<p style="text-align: left">
	　　当得作佛　　号曰名相　　当供无数</p>
<p style="text-align: left">
	　　万亿诸佛　　随佛所作　　渐具大道</p>
<p style="text-align: left">
	　　最后身得　　三十二相　　端正殊妙</p>
<p style="text-align: left">
	　　犹如宝山　　其佛国土　　严净第一</p>
<p style="text-align: left">
	　　众生见者　　无不爱乐　　佛于其中</p>
<p style="text-align: left">
	　　度无量众　　其佛法中　　多诸菩萨</p>
<p style="text-align: left">
	　　皆悉利根　　转不退轮　　彼国常以</p>
<p style="text-align: left">
	　　菩萨庄严　　诸声闻众　　不可称数</p>
<p style="text-align: left">
	　　皆得三明　　具六神通　　住八解脱</p>
<p style="text-align: left">
	　　有大威德　　其佛说法　　现于无量</p>
<p style="text-align: left">
	　　神通变化　　不可思议　　诸天人民</p>
<p style="text-align: left">
	　　数如恒沙　　皆共合掌　　听受佛语</p>
<p style="text-align: left">
	　　其佛当寿　　十二小劫　　正法住世</p>
<p style="text-align: left">
	　　二十小劫　　像法亦住　　二十小劫</p>
<p style="text-align: left">
	　　尔时世尊。复告诸比丘众。我今语汝。是大迦旃延。于当来世。以诸供具。供养奉事八千亿佛。恭敬尊重。诸佛灭后。各起塔庙高千由旬。纵广正等五百由旬。以金银琉璃车[(王*巨)/木]马瑙真珠<a>玫瑰</a>七宝合成。众华璎珞。涂香末香<a>烧香</a>。缯盖幢幡供养塔庙。过是已后。当复供养二万亿佛。亦复如是。供养是诸佛已。具菩萨道当得作佛。号曰阎浮那提金光如来应供正遍知明行足善逝世间解无上士调御丈夫天人师佛世尊。其土平正。颇梨为地。宝树庄严。黄金为绳以界道侧。妙华覆地周遍清净。见者欢喜。无四恶道。<a>地狱</a>饿鬼畜生阿修罗道。多有天人。诸声闻众。及诸菩萨。无量万亿。庄严其国。佛寿十二小劫。正法住世二十小劫。像法亦住二十小劫尔时世尊。欲重宣此义。而说偈言</p>
<p style="text-align: left">
	　　诸比丘众　　皆一心听　　如我所说</p>
<p style="text-align: left">
	　　真实无异　　是迦旃延　　当以种种</p>
<p style="text-align: left">
	　　妙好供具　　供养诸佛　　诸佛灭后</p>
<p style="text-align: left">
	　　起七宝塔　　亦以华香　　供养<a>舍利</a></p>
<p style="text-align: left">
	　　其最后身　　得佛智慧　　成等正觉</p>
<p style="text-align: left">
	　　国土清净　　度脱无量　　万亿众生</p>
<p style="text-align: left">
	　　皆为十方　　之所供养　　佛之光明</p>
<p style="text-align: left">
	　　无能胜者　　其佛号曰　　阎浮金光</p>
<p style="text-align: left">
	　　菩萨声闻　　断一切有　　无量无数</p>
<p style="text-align: left">
	　　庄严其国</p>
<p style="text-align: left">
	　　尔时世尊复告大众。我今语汝。是大目犍连。当以种种供具供养八千诸佛。恭敬尊重。诸佛灭后。各起塔庙高千由旬。纵广正等五百由旬。以金银琉璃车[(王*巨)/木]马瑙真珠玫瑰七宝合成。众华缨络。涂香末香烧香。缯盖幢幡。以用供养。过是已后。当复供养二百万亿诸佛。亦复如是。当得成佛。号曰多摩罗跋栴<a>檀香</a>如来应供正遍知明行足善逝世间解无上士调御丈夫天人师佛世尊。劫名喜满。国名意乐。其土平正。颇梨为地宝树庄严。散真珠华周遍清净。见者欢喜。多诸天人。菩萨声闻其数无量。佛寿二十四小劫。正法住世四十小劫。像法亦住四十小劫。尔时世尊。欲重宣此义而说偈言</p>
<p style="text-align: left">
	　　我此弟子　　大目犍连　　舍是身已</p>
<p style="text-align: left">
	　　得见八千　　二百万亿　　诸佛世尊</p>
<p style="text-align: left">
	　　为佛道故　　供养恭敬　　于诸佛所</p>
<p style="text-align: left">
	　　常修梵行　　于无量劫　　奉持佛法</p>
<p style="text-align: left">
	　　诸佛灭度　　起七宝塔　　长表金刹</p>
<p style="text-align: left">
	　　花香伎乐　　而以供养　　诸佛塔庙</p>
<p style="text-align: left">
	　　渐渐具足　　菩萨道已　　于意乐国</p>
<p style="text-align: left">
	　　而得作佛　　号多摩罗　　栴檀之香</p>
<p style="text-align: left">
	　　其佛<a>寿命</a>　　二十四劫　　常为天人</p>
<p style="text-align: left">
	　　演说佛道　　声闻无量　　如恒河沙</p>
<p style="text-align: left">
	　　三明六通　　有大威德　　菩萨无数</p>
<p style="text-align: left">
	　　志固精进　　于佛智慧　　皆不退转</p>
<p style="text-align: left">
	　　佛灭度后　　正法当住　　四十小劫</p>
<p style="text-align: left">
	　　像法亦尔　　我诸弟子　　威德具足</p>
<p style="text-align: left">
	　　其数五百　　皆当授记　　于未来世</p>
<p style="text-align: left">
	　　咸得成佛　　我及汝等　　宿世因缘</p>
<p style="text-align: left">
	　　吾今当说　　汝等善听</p>
<p style="text-align: left">
	　　添品妙法莲华经化城喻品第七</p>
<p style="text-align: left">
	　　佛告诸比丘乃往过去无量无边。不可思议阿僧祇劫。尔时有佛。名大通智胜如来应供正遍知明行足善逝世间解无上士调御丈夫天人师佛世尊。其国名好成。劫名大相。诸比丘。彼佛灭度已来甚大久远。譬如三千大千世界所有地种。假使有人磨以为墨。过于东方千国土。乃下一点。大如微尘。又过千国土。复下一点。如是展转尽地种墨。于汝等意云何。是诸国土。若算师若算师弟子。能得边际知其数不。不也世尊。诸比丘。是人所经国土。若点不点。尽末为尘。一尘一劫。彼佛灭度已来。复过是数。无量无边百千万亿阿僧祇劫。我以如来知见力故。观彼久远犹若今日。尔时世尊。欲重宣此义。而说偈言</p>
<p style="text-align: left">
	　　我念过去世　　无量无边劫</p>
<p style="text-align: left">
	　　有佛两足尊　　名大通智胜</p>
<p style="text-align: left">
	　　如人以力磨　　三千大千土</p>
<p style="text-align: left">
	　　尽此诸地种　　皆悉以为墨</p>
<p style="text-align: left">
	　　过于千国土　　乃下一尘点</p>
<p style="text-align: left">
	　　如是展转点　　尽此诸尘墨</p>
<p style="text-align: left">
	　　如是诸国土　　点与不点等</p>
<p style="text-align: left">
	　　复尽末为尘　　一尘为一劫</p>
<p style="text-align: left">
	　　此诸微尘数　　其劫复过是</p>
<p style="text-align: left">
	　　彼佛灭度来　　如是无量劫</p>
<p style="text-align: left">
	　　如来无碍智　　知彼佛灭度</p>
<p style="text-align: left">
	　　及声闻菩萨　　如见今灭度</p>
<p style="text-align: left">
	　　诸比丘当知　　佛智净微妙</p>
<p style="text-align: left">
	　　无漏无所碍　　通达无量劫</p>
<p style="text-align: left">
	　　佛告诸比丘。大通智胜佛。寿五百四十万亿那由他劫。其佛本坐道场破魔军已。垂得阿耨多罗三藐三菩提。而诸佛法不现在前。如是一小劫乃至十小劫。结跏趺坐身心不动。而诸佛法犹不在前。尔时忉利诸天。先为彼佛。于菩提树下敷师子座。高一由旬。佛于此坐当得阿耨多罗三藐三菩提。适坐此座。时诸梵天王。雨众天华。面百由旬。香风时来吹去萎华更雨新者。如是不绝满十小劫供养于佛。乃至灭度常雨此华。四王诸天为供养佛常击天鼓。其余诸天作天伎乐。满十小劫至于灭度。亦复如是。诸比丘。大通智胜佛。过十小劫。诸佛之法乃现在前。成阿耨多罗三藐三菩提。其佛未出家时有十六子。其第一者名曰智积。诸子各有种种珍异玩好之具。闻父得成阿耨多罗三藐三菩提。皆舍所珍往诣佛所。诸母涕泣而随送之。其祖转轮圣王。与一百大臣及余百千万亿人民。皆共围绕随至道场。咸欲亲近大通智胜如来。供养恭敬尊重赞叹。到已头面礼足。绕佛毕已。一心合掌瞻仰尊颜。以偈颂曰</p>
<p style="text-align: left">
	　　大威德世尊　　为度众生故</p>
<p style="text-align: left">
	　　于无量亿岁　　尔乃得成佛</p>
<p style="text-align: left">
	　　诸愿已具足　　善哉吉无上</p>
<p style="text-align: left">
	　　世尊甚希有　　一坐十小劫</p>
<p style="text-align: left">
	　　身体及手足　　静然安不动</p>
<p style="text-align: left">
	　　其心常惔怕　　未曾有散乱</p>
<p style="text-align: left">
	　　究竟永寂灭　　安住无漏法</p>
<p style="text-align: left">
	　　今者见世尊　　安隐成佛道</p>
<p style="text-align: left">
	　　我等得善利　　称庆大欢喜</p>
<p style="text-align: left">
	　　众生常苦恼　　盲冥无导师</p>
<p style="text-align: left">
	　　不识苦尽道　　不知求解脱</p>
<p style="text-align: left">
	　　长夜增恶趣　　减损诸天众</p>
<p style="text-align: left">
	　　从冥入于冥　　永不闻佛名</p>
<p style="text-align: left">
	　　今佛得最上　　安隐无漏道</p>
<p style="text-align: left">
	　　我等及天人　　为得最大利</p>
<p style="text-align: left">
	　　是故咸稽首　　归命无上尊</p>
<p style="text-align: left">
	　　尔时十六王子。偈赞佛已。劝请世尊转于法轮。咸作是言。世尊说法多所安隐。怜愍<a>饶益</a>诸天人民。重说偈言</p>
<p style="text-align: left">
	　　世雄无等伦　　百福自庄严</p>
<p style="text-align: left">
	　　得无上智慧　　愿为世间说</p>
<p style="text-align: left">
	　　度脱于我等　　及诸众生类</p>
<p style="text-align: left">
	　　为分别显示　　令得是智慧</p>
<p style="text-align: left">
	　　若我等得佛　　众生亦复然</p>
<p style="text-align: left">
	　　世尊知众生　　深心之所念</p>
<p style="text-align: left">
	　　亦知所行道　　又知智慧力</p>
<p style="text-align: left">
	　　欲乐及修福　　<a>宿命</a>所行业</p>
<p style="text-align: left">
	　　世尊悉知已　　当转无上轮</p>
<p style="text-align: left">
	　　佛告诸比丘。大通智胜佛。得阿耨多罗三藐三菩提时。十方各五百万亿诸佛世界六种震动。其国中间幽冥之处。日月威光所不能照。而皆大明。其中众生各得相见。咸作是言。此中云何忽生众生。又其国界诸天宫殿。乃至梵宫六种震动。大光普照遍满世界。胜诸天光。尔时东方五百万亿诸国土中。梵天宫殿光明照曜。倍于常明。诸梵天王各作是念。今者宫殿光明昔所未有。以何因缘而现此相。是时诸梵天王。即各相诣共议此事。时彼众中。有一大梵天王。名救一切。为诸梵众。而说偈言</p>
<p style="text-align: left">
	　　我等诸宫殿　　光明昔未有</p>
<p style="text-align: left">
	　　此是何因缘　　宜可共求之</p>
<p style="text-align: left">
	　　为大德天生　　为佛出世间</p>
<p style="text-align: left">
	　　而此大光明　　遍照于十方</p>
<p style="text-align: left">
	　　尔时五百万亿国土诸梵天王。与宫殿俱。各以衣咽⒅钐旎?９惨栉鞣酵蒲笆窍唷＜?笸ㄖ鞘と缋础４τ诘莱∑刑崾飨伦?ψ幼?Ｖ钐炝?跚?似沤裟锹弈ΣT罗伽人非人等恭敬围绕。及见十六王子请佛转法轮。即时诸梵天王头面<a>礼佛</a>绕百千匝。即以天华而散佛上。其所散华如须弥山。并以供养佛菩提树。其菩提树高十由旬。华供养已。各以宫殿奉上彼佛。而作是言。唯见哀愍饶益我等。所献宫殿愿垂纳受。尔时诸梵天王。即于佛前一心同声。以偈颂曰</p>
<p style="text-align: left">
	　　世尊甚希有　　难可得值遇</p>
<p style="text-align: left">
	　　具无量功德　　能救护一切</p>
<p style="text-align: left">
	　　天人之大师　　哀愍于世间</p>
<p style="text-align: left">
	　　十方诸众生　　普皆蒙饶益</p>
<p style="text-align: left">
	　　我等所从来　　五百万亿国</p>
<p style="text-align: left">
	　　舍深禅定乐　　为供养佛故</p>
<p style="text-align: left">
	　　我等先世福　　宫殿甚严饰</p>
<p style="text-align: left">
	　　今以奉世尊　　唯愿哀纳受</p>
<p style="text-align: left">
	　　尔时诸梵天王。偈赞佛已各作是言。唯愿世尊。转于法轮度脱众生。开涅槃道。时诸梵天王。一心同声。而说偈言</p>
<p style="text-align: left">
	　　世雄两足尊　　唯愿演说法</p>
<p style="text-align: left">
	　　以大慈悲力　　度苦恼众生</p>
<p style="text-align: left">
	　　尔时大通智胜如来默然许之。又诸比丘。东南方五百万亿国土诸大梵王。各自见宫殿光明照曜昔所未有。欢喜踊跃生希有心。即各相诣共议此事。时彼众中。有一大梵天王。名曰大悲。为诸梵众。而说偈言</p>
<p style="text-align: left">
	　　是事何因缘　　而现如此相</p>
<p style="text-align: left">
	　　我等诸宫殿　　光明昔未有</p>
<p style="text-align: left">
	　　为大德天生　　为佛出世间</p>
<p style="text-align: left">
	　　未曾见此相　　当共一心求</p>
<p style="text-align: left">
	　　过千万亿土　　寻光共推之</p>
<p style="text-align: left">
	　　多是佛出世　　度脱苦众生</p>
<p style="text-align: left">
	　　尔时五百万亿诸梵天王。与宫殿俱。各以衣咽⒅钐旎?９惨栉鞅狈酵蒲笆窍唷＜?笸ㄖ鞘と缋础４τ诘莱∑刑崾飨伦?ψ幼?Ｖ钐炝?跚?似沤裟锹弈ΣT罗伽人非人等恭敬围绕。及见十六王子请佛转法轮。时诸梵天王。头面礼佛绕百千匝。即以天华而散佛上。所散之华如须弥山。并以供养佛菩提树。华供养已。各以宫殿奉上彼佛。而作是言。唯见哀愍饶益我等。所献宫殿愿垂纳处。尔时诸梵天王。即于佛前。一心同声。以偈颂曰</p>
<p style="text-align: left">
	　　圣主天中王　　迦陵频伽声</p>
<p style="text-align: left">
	　　哀愍众生者　　我等今敬礼</p>
<p style="text-align: left">
	　　世尊甚希有　　久远乃一现</p>
<p style="text-align: left">
	　　一百八十劫　　空过无有佛</p>
<p style="text-align: left">
	　　三恶道充满　　诸天众减少</p>
<p style="text-align: left">
	　　今佛出于世　　为众生作眼</p>
<p style="text-align: left">
	　　世间所归趣　　救护于一切</p>
<p style="text-align: left">
	　　为众生之父　　哀愍饶益者</p>
<p style="text-align: left">
	　　我等宿福庆　　今得值世尊</p>
<p style="text-align: left">
	　　尔时诸梵天王。偈赞佛已。各作是言。唯愿世尊。哀愍一切。转于法轮度脱众生。时诸梵天王。一心同声。而说偈言</p>
<p style="text-align: left">
	　　大圣转法轮　　显示诸<a>法相</a></p>
<p style="text-align: left">
	　　度苦恼众生　　令得大欢喜</p>
<p style="text-align: left">
	　　众生闻是法　　得道若生天</p>
<p style="text-align: left">
	　　诸恶道减少　　忍善者增益</p>
<p style="text-align: left">
	　　尔时大通智胜如来默然许之。又诸比丘。南方五百万亿国土诸大梵天。各自见宫殿光明照曜昔所未有。欢喜踊跃生希有心。即各相诣共议此事。以何因缘。我等宫殿有此光明时。彼众中有一大梵大王名曰妙法。为诸梵众。而说偈言</p>
<p style="text-align: left">
	　　我等诸宫殿　　光明甚威曜</p>
<p style="text-align: left">
	　　此非无因缘　　是相宜求之</p>
<p style="text-align: left">
	　　过于百千劫　　未曾见是相</p>
<p style="text-align: left">
	　　为大德天生　　为佛出世间</p>
<p style="text-align: left">
	　　尔时五百万亿诸梵天王。与宫殿俱。各以衣咽⒅钐旎?９惨璞狈酵蒲笆窍唷＜?笸ㄖ鞘と缋础４τ诘莱∑刑崾飨伦?ψ幼?Ｖ钐炝?跚?似沤裟锹弈ΣT罗伽人非人等恭敬围绕。及见十六王子请佛转法轮。时诸梵天王。头面礼佛绕百千匝。即以天华而散佛上。所散之华如须弥山。并以供养佛菩提树。华供养已。各以宫殿奉上彼佛。而作是言。唯见哀愍饶益我等。所献宫殿愿垂纳处。尔时诸梵天王。即于佛前。一心同声。以偈颂曰</p>
<p style="text-align: left">
	　　世尊甚难见　　破诸烦恼者</p>
<p style="text-align: left">
	　　过百三十劫　　今乃得一见</p>
<p style="text-align: left">
	　　诸饥渴众生　　以法雨充满</p>
<p style="text-align: left">
	　　昔所未曾睹　　无量智慧者</p>
<p style="text-align: left">
	　　如优昙钵罗　　今日乃值遇</p>
<p style="text-align: left">
	　　我等诸宫殿　　蒙光故严饰</p>
<p style="text-align: left">
	　　世尊大慈愍　　唯愿垂纳受</p>
<p style="text-align: left">
	　　尔时诸梵天王。偈赞佛已。各作是言。唯愿世尊。转于法轮。令一切世间诸天魔梵<a>沙门</a><a>婆罗门</a>。皆获安隐而得度脱。时诸梵天王。一心同声而说偈言</p>
<p style="text-align: left">
	　　惟愿天人尊　　转无上法轮</p>
<p style="text-align: left">
	　　击于大法鼓　　而吹大法螺</p>
<p style="text-align: left">
	　　普雨大法雨　　度无量众生</p>
<p style="text-align: left">
	　　我等咸归请　　当演深远音</p>
<p style="text-align: left">
	　　尔时大通智胜如来默然许之。西南方乃至下方亦复如是</p>
<p style="text-align: left">
	　　尔时上方五百万亿国土诸梵天王。皆悉自睹所止宫殿。光明威曜昔所未有。欢喜踊跃生希有心。即各相诣共议此事。以何因缘。我等宫殿有斯光明。时彼众中。有一大梵天王。名曰尸弃。为诸梵众。而说偈言</p>
<p style="text-align: left">
	　　今以何因缘　　我等诸宫殿</p>
<p style="text-align: left">
	　　威德光明曜　　严饰未曾有</p>
<p style="text-align: left">
	　　如是之妙相　　昔所不闻见</p>
<p style="text-align: left">
	　　为大德天生　　为佛出世间</p>
<p style="text-align: left">
	　　尔时五百万亿诸梵天王与宫殿俱。各以衣咽⒅钐旎?９惨柘路酵蒲按讼唷＜?笸ㄖ鞘と缋础４τ诘莱∑刑崾飨伦?ψ幼?Ｖ钐炝?跚?似沤裟锹弈ΣT罗伽人非人等恭敬围绕。及见十六王子请佛转法轮。时诸梵天王。头面礼佛绕百千匝。即以天华而散佛上。所散之华如须弥山。并以供养佛菩提树。华供养已。各以宫殿奉上彼佛。而作是言。唯见哀愍饶益我等。所献宫殿愿垂纳处。尔时诸梵天王。即于佛前。一心同声。以偈颂曰</p>
<p style="text-align: left">
	　　善哉见诸佛　　救世之圣尊</p>
<p style="text-align: left">
	　　能于三界狱　　勉出诸众生</p>
<p style="text-align: left">
	　　普智天人尊　　哀愍群萌类</p>
<p style="text-align: left">
	　　能开甘露门　　广度于一切</p>
<p style="text-align: left">
	　　于昔无量劫　　空过无有佛</p>
<p style="text-align: left">
	　　世尊未出时　　十方常闇冥</p>
<p style="text-align: left">
	　　三恶道增长　　阿修罗亦盛</p>
<p style="text-align: left">
	　　诸天众转减　　死多堕恶道</p>
<p style="text-align: left">
	　　不从佛闻法　　常行不善事</p>
<p style="text-align: left">
	　　色力及智慧　　斯等皆减少</p>
<p style="text-align: left">
	　　罪业因缘故　　失乐及乐想</p>
<p style="text-align: left">
	　　住于邪见法　　不识善仪则</p>
<p style="text-align: left">
	　　不蒙佛所化　　常堕于恶道</p>
<p style="text-align: left">
	　　佛为世间眼　　久远时乃出</p>
<p style="text-align: left">
	　　哀愍诸众生　　故现于世间</p>
<p style="text-align: left">
	　　超出成正觉　　我等甚欣庆</p>
<p style="text-align: left">
	　　及余一切众　　喜叹未曾有</p>
<p style="text-align: left">
	　　我等诸宫殿　　蒙光故严饰</p>
<p style="text-align: left">
	　　今以奉世尊　　唯垂哀纳受</p>
<p style="text-align: left">
	　　愿以此功德　　普及于一切</p>
<p style="text-align: left">
	　　我等与众生　　皆共成佛道</p>
<p style="text-align: left">
	　　尔时五百万亿诸梵天王。偈赞佛已各白佛言。唯愿世尊。转于法轮。多所安隐。多所度脱。时诸梵天王。一心同声。而说偈言</p>
<p style="text-align: left">
	　　世尊转法轮　　击甘露法鼓</p>
<p style="text-align: left">
	　　度苦恼众生　　开示涅槃道</p>
<p style="text-align: left">
	　　唯愿受我请　　以大微妙音</p>
<p style="text-align: left">
	　　哀愍而敷演　　无量劫集法</p>
<p style="text-align: left">
	　　尔时大通智胜如来。受十方诸梵天王。及十六王子请。即时三转十二行法轮。若沙门婆罗门。若天魔梵及余世间。所不能转。谓是苦。是苦集。是苦灭。是苦灭道。及广说<a>十二因缘</a>法。无明缘行。行缘识。识缘名色。名色缘六入。六入缘触触缘受。受缘爱。爱缘取。取缘有。有缘生。生缘老死忧悲苦恼。无明灭则行灭。行灭则识灭。识灭则名色灭。名色灭则六入灭。六入灭则触灭。触灭则受灭。受灭则爱灭。爱灭则取灭。取灭则有灭。有灭则生灭。生灭则老死忧悲苦恼灭。佛于天人大众之中说是法时。六百万亿那由他人。以不受一切法故。而于诸漏心得解脱。皆得深妙禅定。三明六通具八解脱。第二第三第四说法时。千万亿恒河沙那由他等众生。亦以不受一切法故。而于诸漏心得解脱从是已后诸声闻众。无量无边不可称数。尔时十六王子。皆以童子出家而为<a>沙弥</a>。诸根通利智慧明了。已曾供养百千万亿诸佛。净修梵行。求阿耨多罗三藐三菩提。俱白佛言。世尊。是诸无量千万亿大德声闻皆已成就。世尊。亦当为我等说阿耨多罗三藐三菩提法。我等闻已皆共修学。世尊。我等悉愿如来知见。深心所念。佛自证知。尔时转轮圣王。所将众中八万亿人。见十六王子出家。亦求出家。王即听许。尔时彼佛受沙弥请。过二万劫已。乃于四众之中。说是大乘经。名妙法莲华教菩萨法佛所护念。说是经已。十六沙弥。为阿耨多罗三藐三菩提故。皆共受持讽诵通利。说是经时。十六菩萨沙弥皆悉信受。声闻众中亦有信解。其余众生千万亿种皆生疑惑。佛说是经。于八千劫未曾休废。说此经已即入静室。住于禅定八万四千劫。是时十六菩萨沙弥。知佛入室寂然禅定。各升法座。亦于八万四千劫。为四部众。广说分别妙<a>法华经</a>。一一皆度六百万亿那由他恒河沙等众生。示教利喜。令发阿耨多罗三藐三菩提心。大通智胜佛。过八万四千劫已。从三昧起。往诣法座。安详而坐。普告大众。是十六菩萨沙弥。甚为希有。诸根通利智慧明了。已曾供养无量千万亿数诸佛。于诸佛所常修梵行。受持佛智开示众生。令入其中。汝等皆当数数亲近而供养之。所以者何。若声闻辟支佛及诸菩萨。能信是十六菩萨所说经法受持不毁者。是人皆当得阿耨多罗三藐三菩提如来之慧。佛告诸比丘。是十六菩萨。常乐说是妙法华经。一一菩萨所化。六百万亿那由他恒河沙等众生。世世所生与菩萨俱。从其闻法悉皆信解。以此因缘。得值四万亿诸佛世尊。于今不尽。诸比丘。我今语汝。彼<a>佛弟子</a>十六沙弥。今皆得阿耨多罗三藐三菩提。于十方国土现在说法。有无量百千万亿菩萨声闻。以为眷属。其二沙弥东方作佛。一名阿閦。在欢喜国。二名须弥顶。东南方二佛。一名师子音。二名师子相。南方二佛。一名虚空住。二名常灭。西南方二佛。一名帝相。二名梵相。西方二佛。一名阿弥陀。二名度一切世间苦恼。西北方二佛。一名多摩罗跋旃檀香神通。二名须弥相。北方二佛。一名云<a>自在</a>。二名云自在王。东北方佛。名坏一切世间怖畏。第十六我<a>释迦牟尼佛</a>。于娑婆国土。成阿耨多罗三藐三菩提。诸比丘。我等为沙弥时。各各教化无量百千万亿恒河沙等众生。从我闻法。为阿耨多罗三藐三菩提。此诸众生。于今有住声闻地者。我常教化阿耨多罗三藐三菩提。是诸人等。应以是法渐入佛道。所以者何。如来智慧难信难解。尔时所化无量恒河沙等众生者。汝等诸比丘及我灭度后。未来世中声闻弟子是也。我灭度后。复有弟子不闻是经。不知不觉菩萨所行。自于所得功德。生灭度想。当入涅槃。我于余国作佛。更有异名。是人虽生灭度之想入于涅槃。而于彼土求佛智慧。得闻是经。唯以佛乘而得灭度。更无余乘。除诸如来方便说法。诸比丘。若如来自知涅槃时到。众又清净信解坚固。了达空法深入禅定。便集诸菩萨及声闻众。为说是经。世间无有二乘而得灭度。唯一佛乘得灭度耳。比丘当知。如来方便。深入众生之性。知其志乐小法深着五欲。为是等故说于涅槃。是人若闻则便信受。譬如五百由旬险难恶道。旷绝无人怖畏之处。若有多众欲过此道至珍宝处。有一导师聪慧明达。善知险道通塞之相。将导众人欲过此难。所将人众中路懈退。白导师言。我等疲极而复怖畏。不能复进。前路犹远。今欲退还。导师多诸方便。而作是念。此等可愍。云何舍大珍宝而欲退还。作是念已。以方便力。于险道中。过三百由旬。化作一城。告众人言。汝等勿怖。莫得退还。今此大城可于中止。随意所作。若入是城快得安隐。若能前至宝所亦可得去。是时疲极之众。心大欢喜叹未曾有。我等今者免斯恶道。快得安隐。于是众人前入化城。生已度想生安隐想。尔时导师。知此人众既得止息无复疲倦。即灭化城语众人言。汝等去来宝处在近。向者大城。我所化作为止息耳。诸比丘。如来亦复如是。今为汝等作大导师。知诸<a>生死</a>烦恼恶道。险难长远应去应度。若众生但闻一佛乘者。则不欲见佛。不欲亲近。便作是念。佛道长远。久受勤苦乃可得成。佛知是心怯弱下劣。以方便力。而于中道。为止息故。说二涅槃。若众生住于二地。如来尔时即便为说。汝等所作未办。汝所住地近于佛慧。当观察筹量。所得涅槃。非真实也。但是如来方便之力。于一佛乘分别说三。如彼导师为止息故。化作大城。既知息已。而告之言。宝处在近。此城非实。我化作耳。尔时世尊。欲重宣此义。而说偈言</p>
<p style="text-align: left">
	　　大通智胜佛　　十劫坐道场</p>
<p style="text-align: left">
	　　佛法不现前　　不得成佛道</p>
<p style="text-align: left">
	　　诸天神龙王　　阿修罗众等</p>
<p style="text-align: left">
	　　常雨于天花　　以供养彼佛</p>
<p style="text-align: left">
	　　诸天击天鼓　　并作众伎乐</p>
<p style="text-align: left">
	　　香风吹萎花　　更雨新好者</p>
<p style="text-align: left">
	　　过十小劫已　　乃得成佛道</p>
<p style="text-align: left">
	　　诸天及世人　　心皆怀踊跃</p>
<p style="text-align: left">
	　　彼佛十六子　　皆与其眷属</p>
<p style="text-align: left">
	　　千万亿围绕　　俱行至佛所</p>
<p style="text-align: left">
	　　头面礼佛足　　而请转法轮</p>
<p style="text-align: left">
	　　圣师子法雨　　充我及一切</p>
<p style="text-align: left">
	　　世尊甚难值　　久远时一现</p>
<p style="text-align: left">
	　　为<a>觉悟</a>群生　　振动于一切</p>
<p style="text-align: left">
	　　东方诸世界　　五百万亿国</p>
<p style="text-align: left">
	　　梵宫殿光曜　　昔所未曾有</p>
<p style="text-align: left">
	　　诸梵见此相　　寻来至佛所</p>
<p style="text-align: left">
	　　散花以供养　　并奉上宫殿</p>
<p style="text-align: left">
	　　请佛转法轮　　以偈而赞叹</p>
<p style="text-align: left">
	　　佛知时未至　　受请默然坐</p>
<p style="text-align: left">
	　　三方及四维　　上下亦复尔</p>
<p style="text-align: left">
	　　散华奉宫殿　　请佛转法轮</p>
<p style="text-align: left">
	　　世尊甚难值　　愿以大慈悲</p>
<p style="text-align: left">
	　　广开甘露门　　转无上法轮</p>
<p style="text-align: left">
	　　无量慧世尊　　受彼众人请</p>
<p style="text-align: left">
	　　为宣种种法　　<a>四谛</a>十二缘</p>
<p style="text-align: left">
	　　无明至老死　　皆从生缘有</p>
<p style="text-align: left">
	　　如是众过患　　汝等应当知</p>
<p style="text-align: left">
	　　宣畅是法时　　六百万亿姟</p>
<p style="text-align: left">
	　　得尽诸苦际　　皆成阿<a>罗汉</a></p>
<p style="text-align: left">
	　　第二说法时　　千万恒沙众</p>
<p style="text-align: left">
	　　于诸法不受　　亦得阿罗汉</p>
<p style="text-align: left">
	　　从是后得道　　其数无有量</p>
<p style="text-align: left">
	　　万亿劫算数　　不能得其边</p>
<p style="text-align: left">
	　　时十六王子　　出家作沙弥</p>
<p style="text-align: left">
	　　皆共请彼佛　　演说大乘法</p>
<p style="text-align: left">
	　　我等及营从　　皆当成佛道</p>
<p style="text-align: left">
	　　愿得如世尊　　慧眼第一净</p>
<p style="text-align: left">
	　　佛知童子心　　宿世之所行</p>
<p style="text-align: left">
	　　以无量因缘　　种种诸譬喻</p>
<p style="text-align: left">
	　　说<a>六波罗蜜</a>　　及诸神通事</p>
<p style="text-align: left">
	　　分别真实法　　菩萨所行道</p>
<p style="text-align: left">
	　　说是法华经　　如恒河沙偈</p>
<p style="text-align: left">
	　　彼佛说经已　　静室入禅定</p>
<p style="text-align: left">
	　　一心一处坐　　八万四千劫</p>
<p style="text-align: left">
	　　是诸沙弥等　　知佛禅未出</p>
<p style="text-align: left">
	　　为无量亿众　　说佛无上慧</p>
<p style="text-align: left">
	　　各各坐法座　　说是大乘经</p>
<p style="text-align: left">
	　　于佛宴寂后　　宣扬助法化</p>
<p style="text-align: left">
	　　一一沙弥等　　所度诸众生</p>
<p style="text-align: left">
	　　有六百万亿　　恒河沙等众</p>
<p style="text-align: left">
	　　彼佛灭度后　　是诸闻法者</p>
<p style="text-align: left">
	　　在在诸佛土　　常与师俱生</p>
<p style="text-align: left">
	　　是十六沙弥　　具足行佛道</p>
<p style="text-align: left">
	　　今现在十方　　各得成正觉</p>
<p style="text-align: left">
	　　尔时闻法者　　各在诸佛所</p>
<p style="text-align: left">
	　　其有住声闻　　渐教以佛道</p>
<p style="text-align: left">
	　　我在十六数　　曾亦为汝说</p>
<p style="text-align: left">
	　　是故以方便　　引汝趣佛慧</p>
<p style="text-align: left">
	　　以是本因缘　　今说法华经</p>
<p style="text-align: left">
	　　令汝入佛道　　慎勿怀惊惧</p>
<p style="text-align: left">
	　　譬如险恶道　　逈绝多毒兽</p>
<p style="text-align: left">
	　　又复无水草　　人所怖畏处</p>
<p style="text-align: left">
	　　无数千万众　　欲过此险道</p>
<p style="text-align: left">
	　　其路甚旷远　　经五百由旬</p>
<p style="text-align: left">
	　　时有一导师　　强识有智慧</p>
<p style="text-align: left">
	　　明了心决定　　在险济众难</p>
<p style="text-align: left">
	　　众人皆疲倦　　而白导师言</p>
<p style="text-align: left">
	　　我等今顿乏　　于此欲退还</p>
<p style="text-align: left">
	　　导师作是念　　此辈甚可愍</p>
<p style="text-align: left">
	　　如何欲退还　　而失大珍宝</p>
<p style="text-align: left">
	　　寻时思方便　　当设神通力</p>
<p style="text-align: left">
	　　化作大城郭　　庄严诸舍宅</p>
<p style="text-align: left">
	　　周匝有园林　　流渠及浴池</p>
<p style="text-align: left">
	　　重门高楼阁　　男女皆充满</p>
<p style="text-align: left">
	　　即作是化已　　慰众言勿惧</p>
<p style="text-align: left">
	　　汝等入此城　　各可随所乐</p>
<p style="text-align: left">
	　　诸人既入城　　心皆大欢喜</p>
<p style="text-align: left">
	　　皆生安隐想　　自谓已得度</p>
<p style="text-align: left">
	　　导师知已息　　集众而告言</p>
<p style="text-align: left">
	　　汝等当前进　　此是化城耳</p>
<p style="text-align: left">
	　　我见汝疲极　　中道欲退还</p>
<p style="text-align: left">
	　　故以方便力　　权化作此城</p>
<p style="text-align: left">
	　　汝今勤精进　　当共至宝所</p>
<p style="text-align: left">
	　　我亦复如是　　为一切导师</p>
<p style="text-align: left">
	　　见诸求道者　　中路而懈废</p>
<p style="text-align: left">
	　　不能度生死　　烦恼诸险道</p>
<p style="text-align: left">
	　　故以方便力　　为息说涅槃</p>
<p style="text-align: left">
	　　言汝等苦灭　　所作皆已办</p>
<p style="text-align: left">
	　　既知到涅槃　　皆得阿罗汉</p>
<p style="text-align: left">
	　　尔乃集大众　　为说真实法</p>
<p style="text-align: left">
	　　诸佛方便力　　分别说三乘</p>
<p style="text-align: left">
	　　唯有一佛乘　　息处故说二</p>
<p style="text-align: left">
	　　今为汝说实　　汝所得非灭</p>
<p style="text-align: left">
	　　为佛一切智　　当发大精进</p>
<p style="text-align: left">
	　　汝证一切智　　十力等佛法</p>
<p style="text-align: left">
	　　具三十二相　　乃是真实灭</p>
<p style="text-align: left">
	　　诸佛之导师　　为息说涅槃</p>
<p style="text-align: left">
	　　既知是息已　　引入于佛慧</p>
				</div></div><hr><script charset='utf-8' src='../../js/footer.js'></script></body></html>