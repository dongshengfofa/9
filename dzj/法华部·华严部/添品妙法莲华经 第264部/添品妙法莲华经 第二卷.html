<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修添品妙法莲华经 第二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>添品妙法莲华经 第二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>添品<a>妙法莲华经</a> 第二卷</strong></p>
<p style="text-align: left">
	　　隋<a>天竺</a><a>三藏</a>阇那崛多共笈多译</p>
<p style="text-align: left">
	　　譬喻品第三</p>
<p style="text-align: left">
	　　尔时<a>舍利弗</a>。踊跃<a>欢喜</a>。即起合掌瞻仰尊颜。而白佛言。今从<a>世尊</a>闻此法音。心怀踊跃得未曾有。所以者何。我昔从佛闻如是法。见诸<a>菩萨</a>受记作佛。而我等不预斯事。甚自感伤。失于如来无量知见。世尊。我尝独处山林树下。若坐若行每作是念。我等同入法性。云何如来。以小乘法而见济度。是我等咎非世尊也。所以者何。若我等待说所因成就阿耨多罗三藐三菩提者。必以大乘而得度脱。然我等不解方便随宜所说。初闻<a>佛法</a>遇便信受。思惟取证。世尊。我从昔来终日竟夜每自克责。而今从佛闻所未闻未曾有法。断诸疑悔。身意泰然快得安隐。今日乃知真是佛子。从佛口生从法化生。得佛法分。尔时<a>舍利</a>弗。欲重宣此义而说偈言</p>
<p style="text-align: left">
	　　我闻是法音　　得所未曾有</p>
<p style="text-align: left">
	　　心怀大欢喜　　疑网皆已除</p>
<p style="text-align: left">
	　　昔来蒙<a>佛教</a>　　不失于大乘</p>
<p style="text-align: left">
	　　佛音甚希有　　能除众生恼</p>
<p style="text-align: left">
	　　我已得漏尽　　闻亦除忧恼</p>
<p style="text-align: left">
	　　我处于山谷　　或在林树下</p>
<p style="text-align: left">
	　　若坐若经行　　常思惟是事</p>
<p style="text-align: left">
	　　呜呼深自责　　云何而自欺</p>
<p style="text-align: left">
	　　我等亦佛子　　同入无漏法</p>
<p style="text-align: left">
	　　不能于未来　　演说无上道</p>
<p style="text-align: left">
	　　金色三十二　　十力诸<a>解脱</a></p>
<p style="text-align: left">
	　　同共一法中　　而不得此事</p>
<p style="text-align: left">
	　　八十种妙好　　十八不共法</p>
<p style="text-align: left">
	　　如是等功德　　而我皆已失</p>
<p style="text-align: left">
	　　我独经行时　　见佛在大众</p>
<p style="text-align: left">
	　　名闻满十方　　广<a>饶益</a>众生</p>
<p style="text-align: left">
	　　自惟失此利　　我为自欺诳</p>
<p style="text-align: left">
	　　我常于日夜　　每思惟是事</p>
<p style="text-align: left">
	　　欲以问世尊　　为失为不失</p>
<p style="text-align: left">
	　　我常见世尊　　称赞诸菩萨</p>
<p style="text-align: left">
	　　以是于日夜　　筹量如此事</p>
<p style="text-align: left">
	　　今闻佛音声　　随宜而<a>说法</a></p>
<p style="text-align: left">
	　　无漏难思议　　令众至道场</p>
<p style="text-align: left">
	　　我本着邪见　　为诸梵志师</p>
<p style="text-align: left">
	　　世尊知我心　　拔邪说<a>涅槃</a></p>
<p style="text-align: left">
	　　我悉除邪见　　于空法得证</p>
<p style="text-align: left">
	　　尔时心自谓　　得至于灭度</p>
<p style="text-align: left">
	　　而今乃<a>自觉</a>　　非是实灭度</p>
<p style="text-align: left">
	　　若得作佛时　　具三十二相</p>
<p style="text-align: left">
	　　<a>天人</a>夜叉众　　龙神等恭敬</p>
<p style="text-align: left">
	　　是时乃可谓　　永尽灭无余</p>
<p style="text-align: left">
	　　佛于大众中　　说我当作佛</p>
<p style="text-align: left">
	　　闻如是法音　　疑悔悉已除</p>
<p style="text-align: left">
	　　初闻佛所说　　心中大惊疑</p>
<p style="text-align: left">
	　　将非魔作佛　　恼乱我心耶</p>
<p style="text-align: left">
	　　佛以种种缘　　譬喻巧言说</p>
<p style="text-align: left">
	　　其心安如海　　我闻疑网断</p>
<p style="text-align: left">
	　　佛说过去世　　无量灭度佛</p>
<p style="text-align: left">
	　　安住方便中　　亦皆说是法</p>
<p style="text-align: left">
	　　现在未来佛　　其数无有量</p>
<p style="text-align: left">
	　　亦以诸方便　　演说如是法</p>
<p style="text-align: left">
	　　如今者世尊　　从生及<a>出家</a></p>
<p style="text-align: left">
	　　得道转法轮　　亦以方便说</p>
<p style="text-align: left">
	　　世尊说实道　　波旬无此事</p>
<p style="text-align: left">
	　　以是我定知　　非是魔作佛</p>
<p style="text-align: left">
	　　我堕疑网故　　谓是魔所为</p>
<p style="text-align: left">
	　　闻佛柔软音　　深远甚微妙</p>
<p style="text-align: left">
	　　演畅清净法　　我心大欢喜</p>
<p style="text-align: left">
	　　疑悔永已尽　　安住实智中</p>
<p style="text-align: left">
	　　我定当作佛　　为天人所敬</p>
<p style="text-align: left">
	　　转无上法轮　　<a>教化</a>诸菩萨</p>
<p style="text-align: left">
	　　尔时佛告舍利弗。吾今于天人<a>沙门</a><a>婆罗门</a>等大众中说。我昔曾于二万亿佛所为无上道故。常教化汝。汝亦长夜随我受学。我以方便引导汝故。生我法中。舍利弗。我昔教汝志愿佛道。汝今悉忘。而便自谓已得灭度。我今还欲令汝忆念本愿所行道故。为诸声闻说是大乘经。名妙法莲华教菩萨法佛所护念。舍利弗。汝于未来世过无量无边不可思议劫。供养若干千万亿佛。奉持<a>正法</a>。具足菩萨所行之道。当得作佛。号曰华光如来应供正遍知明行足善逝<a>世间</a>解无上士调御丈夫天人师佛世尊。国名离垢。其土平正清净严饰。安隐丰乐天人炽盛。琉璃为地有八交道。黄金为绳以界其侧。其傍各有七宝行树。常有华果。华光如来。亦以三乘教化众生。舍利弗。彼佛出时虽非恶世。以本愿故说三乘法。其劫名大宝庄严。何故名曰大宝庄严。其国中以菩萨为大宝故。彼诸菩萨无量无边不可思议。算数譬喻所不能及。非佛智力无能知者。若欲行时宝华承足。此诸菩萨非初发意。皆久殖德本。于无量百千万亿佛所。净修梵行。恒为诸佛之所称叹。常修佛慧具大<a>神通</a>。善知一切诸法之门。质直无伪志念坚固。如是菩萨充满其国。舍利弗。华光佛寿十二小劫。除为王子未作佛时。其国人民寿八小劫。华光如来过十二小劫。授坚满菩萨阿耨多罗三藐三菩提记。告诸<a>比丘</a>。是坚满菩萨次当作佛。号曰华足安行多陀阿伽度阿罗诃三藐三<a>佛陀</a>。其佛国土亦复如是。舍利弗。是华光佛灭度之后。正法住世三十二小劫。像法住世亦三十二小劫。尔时世尊。欲重宣此义。而说偈言</p>
<p style="text-align: left">
	　　舍利弗来世　　成佛普智尊</p>
<p style="text-align: left">
	　　号名曰华光　　当度无量众</p>
<p style="text-align: left">
	　　供养无数佛　　具足菩萨行</p>
<p style="text-align: left">
	　　十力等功德　　证于无上道</p>
<p style="text-align: left">
	　　过无量劫已　　劫名大宝严</p>
<p style="text-align: left">
	　　世界名离垢　　清净无瑕秽</p>
<p style="text-align: left">
	　　以琉璃为地　　金绳界其道</p>
<p style="text-align: left">
	　　七宝杂色树　　常有花果实</p>
<p style="text-align: left">
	　　彼国诸菩萨　　志念常坚固</p>
<p style="text-align: left">
	　　神通波罗蜜　　皆已悉具足</p>
<p style="text-align: left">
	　　于无数佛所　　善学菩萨道</p>
<p style="text-align: left">
	　　如是等大士　　华光佛所化</p>
<p style="text-align: left">
	　　佛为王子时　　弃国舍世荣</p>
<p style="text-align: left">
	　　于最末后身　　出家成佛道</p>
<p style="text-align: left">
	　　华光佛住世　　寿十二小劫</p>
<p style="text-align: left">
	　　其国人民众　　<a>寿命</a>八小劫</p>
<p style="text-align: left">
	　　佛灭度之后　　正法住于世</p>
<p style="text-align: left">
	　　三十二小劫　　广度诸众生</p>
<p style="text-align: left">
	　　正法灭尽已　　像法三十二</p>
<p style="text-align: left">
	　　舍利广流布　　天人普供养</p>
<p style="text-align: left">
	　　华光佛所为　　其事皆如是</p>
<p style="text-align: left">
	　　其两足圣尊　　最胜无伦匹</p>
<p style="text-align: left">
	　　彼即是汝身　　宜应自欣庆</p>
<p style="text-align: left">
	　　尔时四部众。比丘<a>比丘尼</a>优婆塞优婆夷。天龙夜叉乾闼婆阿修罗迦楼罗紧那罗摩睺罗伽等大众。见舍利弗于佛前得受阿耨多罗三藐三菩提记。心大欢喜踊跃无量。各各脱身所著上衣。以供养佛。释提桓因梵天王等与无数天子。亦以天妙衣天曼陀罗华摩诃曼陀罗华等。供养于佛。所散天衣。住<a>虚空</a>中而自回转。诸天伎乐百千万种。于虚空中一时俱作。雨众天华。而作是言。佛昔于波罗奈初转法轮。今乃复转无上最大法轮。尔时诸天子。欲重宣此义。而说偈言</p>
<p style="text-align: left">
	　　昔于波罗奈　　转<a>四谛</a>法轮</p>
<p style="text-align: left">
	　　分别说诸法　　五众之生灭</p>
<p style="text-align: left">
	　　今复转最妙　　无上大法轮</p>
<p style="text-align: left">
	　　是法甚深奥　　少有能信者</p>
<p style="text-align: left">
	　　我等从昔来　　数闻世尊说</p>
<p style="text-align: left">
	　　未曾闻如是　　深妙之上法</p>
<p style="text-align: left">
	　　世尊说是法　　我等皆<a>随喜</a></p>
<p style="text-align: left">
	　　大智舍利弗　　今得受尊记</p>
<p style="text-align: left">
	　　我等亦如是　　必当得作佛</p>
<p style="text-align: left">
	　　于一切世间　　最尊无有上</p>
<p style="text-align: left">
	　　佛道叵思议　　方便随宜说</p>
<p style="text-align: left">
	　　我所有福业　　今世若过世</p>
<p style="text-align: left">
	　　及见佛功德　　尽回向佛道</p>
<p style="text-align: left">
	　　尔时舍利弗白佛言。世尊。我今无复疑悔。亲于佛前得受阿耨多罗三藐三菩提记。是诸千二百心<a>自在</a>者。昔住学地佛常教化言。我法能离生老病死究竟涅槃。是学无学人。亦各自以离我见及有无见等。谓得涅槃。而今于世尊前。闻所未闻皆堕疑惑。善哉世尊。愿为四众说其因缘令离疑悔。尔时佛告舍利弗。我先不言。诸佛世尊以种种因缘譬喻言辞方便说法。皆为阿耨多罗三藐三菩提耶是诸所说。皆为化菩萨故。然舍利弗。今当复以譬喻更明此义。诸有智者以譬喻得解。舍利弗。若国邑聚落有大长者。其年衰迈<a>财富</a>无量。多有田宅及诸僮仆。其家广大唯有一门。多诸人众一百二百。乃至五百人止住其中。堂阁朽故墙壁颓落柱根腐败梁栋倾危。周匝俱时歘然火起焚烧舍宅。长者诸子。若十二十或至三十。在此宅中。长者见是大火从四面起。即大惊怖而作是念。我虽能于此所烧之门安隐得出。而诸子等于火宅内乐着嬉戏。不觉不知不惊不怖。火来逼身苦痛切己。心不厌患无求出意。舍利弗。是长者作是思惟。我身手有力。当以衣讶粢曰?复由岢鲋?８锤?嘉?Ｊ巧嵛ㄓ幸幻拧６?聪列　Ｖ钭佑字晌从兴?丁Ａ底畔反Α；虻倍槁湮?鹚?铡Ｎ业蔽?挡牢分?隆４松嵋焉找耸奔渤觥Ｎ蘖钗?鹬??蘸ΑＷ魇悄钜选Ｈ缢?嘉┚吒嬷钭印Ｈ甑人俪觥８杆淞??蒲杂沼鳌６?钭拥壤肿沛蚁贰２豢闲攀堋２痪?晃妨宋蕹鲂摹Ｒ喔床恢?：握呤腔鸷握呶?帷Ｔ坪挝?А５??髯呦肥痈付?选６?背ふ摺＜醋魇悄睢４松嵋盐?蠡鹚?铡Ｎ壹爸钭尤舨皇背觥１匚??佟Ｎ医竦鄙璺奖懔钪钭拥鹊妹馑购Α８钢?钭酉刃母饔兴?谩Ｖ种终渫嫫嬉熘?铩Ｇ楸乩肿拧６?嬷?浴Ｈ甑人?赏婧孟Ｓ心训谩Ｈ耆舨蝗『蟊赜腔凇Ｈ绱酥种盅虺德钩蹬３怠＝裨诿磐饪梢杂蜗贰Ｈ甑扔诖嘶鹫?怂俪隼础Ｋ嫒晁??缘庇肴辍６?敝钭游鸥杆?嫡渫嬷?铩Ｊ势湓腹市母饔氯瘛；ハ嗤婆啪汗渤圩哒?龌鹫?Ｊ鞘背ふ呒?钭拥劝惨?贸觥＝杂谒尼榈乐新兜囟??Ｎ薷凑习?Ｆ湫奶┤换断灿辉尽Ｊ敝钭拥雀靼赘秆浴８赶人?硗婧弥?摺Ｑ虺德钩蹬３翟甘贝陀搿Ｉ崂?ァ６?背ふ摺８鞔椭钭拥纫淮蟪怠Ｆ涑蹈吖阒诒ψ?！Ｖ茉牙笜J四面悬铃。又于其上张设幰盖。亦以珍奇杂宝而严饰之。宝绳交络垂诸华缨。重敷綩綖安置丹枕。驾以白牛肤色充洁形体姝好。有大筋力行步平正。其疾如风。又多仆从而侍卫之。所以者何。是大长者财富无量。种种诸藏悉皆充溢。而作是念。我财物无极。不应以下劣小车与诸子等。今此幼童皆是吾子。爱无偏党。我有如是七宝大车。其数无量。应当等心各各与之。不宜差别。所以者何。以我此物周给一国。犹尚不匮。何况诸子。是时诸子。各乘大车得未曾有。非本所望。舍利弗。于汝意云何。是长者等与诸子珍宝大车。宁有虚妄不。舍利弗言。不也世尊。是长者但令诸子得免火难。全其躯命非为虚妄。何以故。若全身命。便为已得玩好之具。况复方便于彼火宅而拔济之。世尊。若是长者。乃至不与最小一车。犹不虚妄。何以故。是长者先作是意。我以方便令子得出。以是因缘无虚妄也。何况长者。自知财富无量。欲饶益诸子等与大车。佛告舍利弗。善哉善哉。如汝所言。舍利弗。如来亦复如是。则为一切世间之父。于诸怖畏衰恼忧患无明闇蔽。永尽无余。而悉成就无量知见力无所畏。有大神力及智慧力。具足方便智慧波罗蜜。大慈大悲常无懈惓。恒求善事利益一切。而生<a>三界</a>朽故火宅。为度众生生老病死忧悲苦恼愚痴闇蔽三毒之火。教化令得阿耨多罗三藐三菩提。见诸众生为生老病死忧悲苦恼之所烧煮。亦以五欲财利故。受种种苦。又以贪着追求故。现受众苦。后受<a>地狱</a>畜生饿鬼之苦。若生天上及在人间。贫穷困苦爱别离苦怨憎会苦。如是等种种诸苦。众生没在其中欢喜游戏。不觉不知不惊不怖。亦不生厌不求解脱。于此三界火宅东西驰走。虽遭大苦不以为患。舍利弗。佛见此已便作是念。我为众生之父。应拔其苦难。与无量无边佛智慧乐。令其游戏。舍利弗。如来复作是念。若我但以神力及智慧力。舍于方便。为诸众生赞如来知见力无所畏者。众生不能以是得度。所以者何。是诸众生。未免生老病死忧悲苦恼。而为三界火宅所烧。何由能解佛之智慧。舍利弗。如彼长者虽复身手有力而不用之。但以殷勤方便。免济诸子火宅之难。然后各与珍宝大车。如来亦复如是。虽有力无所畏而不用之。但以智慧方便。于三界火宅拔济众生。为说三乘声闻辟支佛佛乘。而作是言。汝等莫得乐住三界火宅。勿贪粗弊色声香味触也。若贪着生爱则为所烧。汝等速出三界。当得三乘声闻辟支佛佛乘。我今为汝保任此事。终不虚也。汝等但当勤修精进。如来以是方便诱进众生。复作是言。汝等当知此三乘法皆是圣所称叹。自在无系无所依求。乘是三乘。以无漏根力觉道<a>禅定</a>解脱三昧等。而自娱乐。便得无量安隐快乐。舍利弗。若有众生。内有智性。从佛世尊闻法信受。殷勤精进。欲速出三界自求涅槃。是名声闻乘。如彼诸子为求羊车出于火宅。若有众生从佛世尊闻法信受。殷勤精进求自然慧。乐独善寂。深知诸法因缘。是名辟支佛乘。如彼诸子为求鹿车出于火宅。若有众生。从佛世尊闻法信受。勤修精进求一切智佛智自然智无师智。如来知见。力无所畏。愍念安乐无量众生。利益天人度脱一切。是名大乘菩萨。求此乘故。名为摩诃萨。如彼诸子为求牛车出于火宅。舍利弗。如彼长者见诸子等安隐得出火宅到<a>无畏</a>处。自惟财富无量。等以大车而赐诸子。如来亦复如是。为一切众生之父。若见无量亿千众生以佛教门出三界苦怖畏险道得涅槃乐。如来尔时便作是念。我有无量无边智慧力无畏等诸佛法藏。是诸众生皆是我子。等与大乘不令有人独得灭度。皆以如来灭度而灭度之。是诸众生脱三界者。悉与诸佛禅定解脱等娱乐之具。皆是一相一种圣所称叹。能生净妙第一之乐。舍利弗。如彼长者初以三车诱引诸子。然后但与大车宝物庄严安隐第一。然彼长者无虚妄之咎。如来亦复如是。无有虚妄。初说三乘引导众生。然后但以大乘而度脱之。何以故。如来有无量智慧力无所畏诸法之藏。能与一切众生大乘之法。但不尽能受。舍利弗。以是因缘。当知诸佛方便力故。于一佛乘分别说三。佛欲重宣此义。而说偈言</p>
<p style="text-align: left">
	　　譬如长者　　有一大宅　　其宅久故</p>
<p style="text-align: left">
	　　而复顿弊　　堂舍高危　　柱根摧朽</p>
<p style="text-align: left">
	　　梁栋倾斜　　基陛颓毁　　墙壁圯坼</p>
<p style="text-align: left">
	　　泥涂[据-豕+巾]落　　覆苦乱坠　　椽梠差脱</p>
<p style="text-align: left">
	　　周障屈曲　　杂秽充遍　　有五百人</p>
<p style="text-align: left">
	　　止住其中　　鵄枭雕鹫　　鸟鹊鸠鸽</p>
<p style="text-align: left">
	　　蚖蛇蝮蝎　　蜈蚣蚰蜒　　守宫百足</p>
<p style="text-align: left">
	　　狖狸鼷鼠　　诸恶虫辈　　交横驰走</p>
<p style="text-align: left">
	　　屎尿臭处　　不净流溢　　蜣螂诸虫</p>
<p style="text-align: left">
	　　而集其上　　狐狼野干　　咀齚践蹋</p>
<p style="text-align: left">
	　　[齿*齐]啮死尸　　骨肉狼籍　　由是群狗</p>
<p style="text-align: left">
	　　竞来搏撮　　饥羸慞惶　　处处求食</p>
<p style="text-align: left">
	　　斗争[齿*查]掣　　嘊喍嘷吠　　其舍恐怖</p>
<p style="text-align: left">
	　　变状如是　　处处皆有　　魑魅魍魉</p>
<p style="text-align: left">
	　　夜叉恶鬼　　食啖人肉　　毒虫之属</p>
<p style="text-align: left">
	　　诸恶禽兽　　孚乳产生　　各自藏护</p>
<p style="text-align: left">
	　　夜叉竞来　　争取食之　　食之既饱</p>
<p style="text-align: left">
	　　恶心转炽　　斗争之声　　甚可怖畏</p>
<p style="text-align: left">
	　　鸠槃茶鬼　　蹲踞土埵　　或时离地</p>
<p style="text-align: left">
	　　一尺二尺　　往返游行　　纵逸嬉戏</p>
<p style="text-align: left">
	　　捉狗两足　　扑令失声　　以脚加颈</p>
<p style="text-align: left">
	　　怖狗自乐　　复有诸鬼　　其身长大</p>
<p style="text-align: left">
	　　裸形黑瘦　　<a>常住</a>其中　　发大恶声</p>
<p style="text-align: left">
	　　叫呼求食　　复有诸鬼　　其咽如针</p>
<p style="text-align: left">
	　　复有诸鬼　　首如牛头　　或食人肉</p>
<p style="text-align: left">
	　　或复啖狗　　头发蓬乱　　残害凶险</p>
<p style="text-align: left">
	　　饥渴所逼　　叫唤驰走　　夜叉饿鬼</p>
<p style="text-align: left">
	　　诸恶鸟兽　　饥急四向　　窥看窓牖</p>
<p style="text-align: left">
	　　如是诸难　　恐畏无量　　是朽故宅</p>
<p style="text-align: left">
	　　属于一人　　其人近出　　未久之间</p>
<p style="text-align: left">
	　　于后舍宅　　欻然火起　　四面一时</p>
<p style="text-align: left">
	　　其焰俱炽　　栋梁椽柱　　爆声震裂</p>
<p style="text-align: left">
	　　摧折堕落　　墙壁崩倒　　诸鬼神等</p>
<p style="text-align: left">
	　　扬声大叫　　雕鹫诸鸟　　鸠槃茶等</p>
<p style="text-align: left">
	　　周慞惶怖　　不能自出　　恶兽毒虫</p>
<p style="text-align: left">
	　　藏窜孔穴　　毗舍阇鬼　　亦住其中</p>
<p style="text-align: left">
	　　薄福德故　　为火所逼　　共相残害</p>
<p style="text-align: left">
	　　饮血啖肉　　野干之属　　并已前死</p>
<p style="text-align: left">
	　　诸大恶兽　　竞来食啖　　臭烟熢[火*孛]</p>
<p style="text-align: left">
	　　四面充塞　　蜈蚣蚰蜒　　毒蛇之类</p>
<p style="text-align: left">
	　　为火所烧　　争走出穴　　鸠槃茶鬼</p>
<p style="text-align: left">
	　　随取而食　　又诸饿鬼　　头上火燃</p>
<p style="text-align: left">
	　　饥渴热恼　　周慞闷走　　其宅如是</p>
<p style="text-align: left">
	　　甚可怖畏　　毒害火灾　　众难非一</p>
<p style="text-align: left">
	　　是时宅主　　在门外立　　闻有人言</p>
<p style="text-align: left">
	　　汝诸子等　　先因游戏　　来入此宅</p>
<p style="text-align: left">
	　　稚小无知　　欢娱乐着　　长者闻已</p>
<p style="text-align: left">
	　　惊入火宅　　方宜救济　　令无烧害</p>
<p style="text-align: left">
	　　告喻诸子　　说众患难　　恶鬼毒虫</p>
<p style="text-align: left">
	　　灾火蔓莚　　众苦次第　　相续不绝</p>
<p style="text-align: left">
	　　毒蛇蚖蝮　　及诸夜叉　　鸠槃茶鬼</p>
<p style="text-align: left">
	　　野干狐狗　　雕鹫鵄枭　　百足之属</p>
<p style="text-align: left">
	　　饥渴恼急　　甚可怖畏　　此苦难处</p>
<p style="text-align: left">
	　　况复大火　　诸子无知　　虽闻父诲</p>
<p style="text-align: left">
	　　犹故乐着　　嬉戏不已　　是时长者</p>
<p style="text-align: left">
	　　而作是念　　诸子如此　　益我愁恼</p>
<p style="text-align: left">
	　　今此舍宅　　无一可乐　　而诸子等</p>
<p style="text-align: left">
	　　耽湎嬉戏　　不受我教　　将为火害</p>
<p style="text-align: left">
	　　即便思惟　　设诸方便　　告诸子等</p>
<p style="text-align: left">
	　　我有种种　　珍玩之具　　妙宝好车</p>
<p style="text-align: left">
	　　羊车鹿车　　大牛之车　　今在门外</p>
<p style="text-align: left">
	　　汝等出来　　吾为汝等　　造作此车</p>
<p style="text-align: left">
	　　随意所乐　　可以游戏　　诸子闻说</p>
<p style="text-align: left">
	　　如此诸车　　即时奔竞　　驰走而出</p>
<p style="text-align: left">
	　　到于空地　　离诸苦难　　长者见子</p>
<p style="text-align: left">
	　　得出火宅　　住于四衢　　坐师子座</p>
<p style="text-align: left">
	　　而自庆言　　我今快乐　　此诸子等</p>
<p style="text-align: left">
	　　生育甚难　　愚小无知　　而入险宅</p>
<p style="text-align: left">
	　　多诸毒虫　　魑魅可畏　　大火猛焰</p>
<p style="text-align: left">
	　　四面俱起　　而此诸子　　贪乐嬉戏</p>
<p style="text-align: left">
	　　我已救之　　令得脱难　　是故诸人</p>
<p style="text-align: left">
	　　我今快乐　　尔时诸子　　知父安坐</p>
<p style="text-align: left">
	　　皆诣父所　　而白父言　　愿赐我等</p>
<p style="text-align: left">
	　　三种宝车　　如前所许　　诸子出来</p>
<p style="text-align: left">
	　　当以三车　　随汝所欲　　今正是时</p>
<p style="text-align: left">
	　　惟垂给与　　长者大富　　库藏众多</p>
<p style="text-align: left">
	　　金银琉璃　　砗磲码瑙　　以众宝物</p>
<p style="text-align: left">
	　　造诸大车　　庄校严饰　　周匝栏楯</p>
<p style="text-align: left">
	　　四面悬铃　　金绳交络　　真珠罗网</p>
<p style="text-align: left">
	　　张施其上　　金华诸缨　　处处垂下</p>
<p style="text-align: left">
	　　众彩杂饰　　周匝围绕　　柔软缯纩</p>
<p style="text-align: left">
	　　以为茵蓐　　上妙细[叠*毛]　　价直千亿</p>
<p style="text-align: left">
	　　鲜白净洁　　以覆其上　　有大白牛</p>
<p style="text-align: left">
	　　肥壮多力　　形体姝好　　以驾宝车</p>
<p style="text-align: left">
	　　多诸傧从　　而侍卫之　　以是妙车</p>
<p style="text-align: left">
	　　等赐诸子　　诸子是时　　欢喜踊跃</p>
<p style="text-align: left">
	　　乘是宝车　　游于四方　　嬉戏快乐</p>
<p style="text-align: left">
	　　自在无碍　　告舍利弗　　我亦如是</p>
<p style="text-align: left">
	　　众圣中尊　　世间之父　　一切众生</p>
<p style="text-align: left">
	　　皆是吾子　　深着世乐　　无有慧心</p>
<p style="text-align: left">
	　　三界无安　　犹如火宅　　众苦充满</p>
<p style="text-align: left">
	　　甚可怖畏　　常有生老　　病死忧患</p>
<p style="text-align: left">
	　　如是等火　　炽然不息　　如来已离</p>
<p style="text-align: left">
	　　三界火宅　　寂然闲居　　安处林野</p>
<p style="text-align: left">
	　　今此三界　　皆是我有　　其中众生</p>
<p style="text-align: left">
	　　悉是吾子　　而今此处　　多诸患难</p>
<p style="text-align: left">
	　　唯我一人　　能为救护　　虽复教诏</p>
<p style="text-align: left">
	　　而不信受　　于诸欲染　　贪着深故</p>
<p style="text-align: left">
	　　是以方便　　为说三乘　　令诸众生</p>
<p style="text-align: left">
	　　知三界苦　　开示演说　　出世间道</p>
<p style="text-align: left">
	　　是诸子等　　若心决定　　具足三明</p>
<p style="text-align: left">
	　　及六神通　　有得缘觉　　不退菩萨</p>
<p style="text-align: left">
	　　汝舍利弗　　我为众生　　以此譬喻</p>
<p style="text-align: left">
	　　说一佛乘　　汝等若能　　信受是语</p>
<p style="text-align: left">
	　　一切皆当　　成得佛道　　是乘微妙</p>
<p style="text-align: left">
	　　清净第一　　于诸世间　　为无有上</p>
<p style="text-align: left">
	　　佛所悦可　　一切众生　　所应称赞</p>
<p style="text-align: left">
	　　供养<a>礼拜</a>　　无量亿千　　诸力解脱</p>
<p style="text-align: left">
	　　禅定智慧　　及佛余法　　得如是乘</p>
<p style="text-align: left">
	　　令诸子等　　日夜劫数　　常得游戏</p>
<p style="text-align: left">
	　　与诸菩萨　　及声闻众　　乘此宝乘</p>
<p style="text-align: left">
	　　直至道场　　以是因缘　　十方谛求</p>
<p style="text-align: left">
	　　更无余乘　　除佛方便　　告舍利弗</p>
<p style="text-align: left">
	　　汝诸人等　　皆是吾子　　我则是父</p>
<p style="text-align: left">
	　　汝等累劫　　众苦所烧　　我皆济拔</p>
<p style="text-align: left">
	　　令出三界　　我虽先说　　汝等灭度</p>
<p style="text-align: left">
	　　但尽<a>生死</a>　　而实不灭　　今所应作</p>
<p style="text-align: left">
	　　唯佛智慧　　若有菩萨　　于是众中</p>
<p style="text-align: left">
	　　能一心听　　诸佛实法　　诸佛世尊</p>
<p style="text-align: left">
	　　虽以方便　　所化众生　　皆是菩萨</p>
<p style="text-align: left">
	　　若人小智　　深着爱欲　　为此等故</p>
<p style="text-align: left">
	　　说于苦谛　　众生心喜　　得未曾有</p>
<p style="text-align: left">
	　　佛说苦谛　　真实无异　　若有众生</p>
<p style="text-align: left">
	　　不知苦本　　深着苦因　　不能暂舍</p>
<p style="text-align: left">
	　　为是等故　　方便说道　　诸苦所因</p>
<p style="text-align: left">
	　　贪欲为本　　若灭贪欲　　无所依止</p>
<p style="text-align: left">
	　　灭尽诸苦　　名第三谛　　为灭谛故</p>
<p style="text-align: left">
	　　<a>修行</a>于道　　离诸苦缚　　名得解脱</p>
<p style="text-align: left">
	　　是人于何　　而得解脱　　但离虚妄</p>
<p style="text-align: left">
	　　名为解脱　　其实未得　　一切解脱</p>
<p style="text-align: left">
	　　佛说是人　　未实灭度　　斯人未得</p>
<p style="text-align: left">
	　　无上道故　　我意不欲　　令至灭度</p>
<p style="text-align: left">
	　　我为法王　　于法自在　　安隐众生</p>
<p style="text-align: left">
	　　故现于世　　汝舍利弗　　我此法印</p>
<p style="text-align: left">
	　　为欲利益　　世间故说　　在所游方</p>
<p style="text-align: left">
	　　勿妄宣传　　若有闻者　　随喜顶受</p>
<p style="text-align: left">
	　　当知是人　　阿惟越致　　若有信受</p>
<p style="text-align: left">
	　　此经法者　　是人已曾　　见过去佛</p>
<p style="text-align: left">
	　　恭敬供养　　亦闻是法　　若人有能</p>
<p style="text-align: left">
	　　信汝所说　　则为见我　　亦见于汝</p>
<p style="text-align: left">
	　　及比丘僧　　并诸菩萨　　斯<a>法华经</a></p>
<p style="text-align: left">
	　　为深智说　　浅识闻之　　迷惑不解</p>
<p style="text-align: left">
	　　一切声闻　　及辟支佛　　于此经中</p>
<p style="text-align: left">
	　　力所不及　　汝舍利弗　　尚于此经</p>
<p style="text-align: left">
	　　以信得入　　况余声闻　　其余声闻</p>
<p style="text-align: left">
	　　信佛语故　　随顺此经　　非己智分</p>
<p style="text-align: left">
	　　又舍利弗　　憍慢<a>懈怠</a>　　计我见者</p>
<p style="text-align: left">
	　　莫说此经　　凡夫浅识　　深着五欲</p>
<p style="text-align: left">
	　　闻不能解　　亦勿为说　　若人不信</p>
<p style="text-align: left">
	　　毁谤此经　　则断一切　　世间佛种</p>
<p style="text-align: left">
	　　或复嚬蹙　　而怀疑惑　　汝当听说</p>
<p style="text-align: left">
	　　此人罪报　　若佛在世　　若灭度后</p>
<p style="text-align: left">
	　　其有诽谤　　如斯经典　　见有读诵</p>
<p style="text-align: left">
	　　书持经者　　轻贱憎嫉　　而怀结恨</p>
<p style="text-align: left">
	　　此人罪报　　汝今复听　　其人命终</p>
<p style="text-align: left">
	　　入阿鼻狱　　具足一劫　　劫尽更生</p>
<p style="text-align: left">
	　　如是展转　　至无数劫　　从地狱出</p>
<p style="text-align: left">
	　　当堕畜生　　若狗野干　　其形[乞*页]瘦</p>
<p style="text-align: left">
	　　黧黮疥癞　　人所触娆　　又复为人</p>
<p style="text-align: left">
	　　之所恶贱　　常困饥渴　　骨肉枯竭</p>
<p style="text-align: left">
	　　生受楚毒　　死被瓦石　　断佛种故</p>
<p style="text-align: left">
	　　受斯罪报　　若作骆驼　　或生驴中</p>
<p style="text-align: left">
	　　身常负重　　加诸杖捶　　但念水草</p>
<p style="text-align: left">
	　　余无所知　　谤斯经故　　获罪如是</p>
<p style="text-align: left">
	　　有作野干　　来入聚落　　身体疥癞</p>
<p style="text-align: left">
	　　又无一目　　为诸童子　　之所打掷</p>
<p style="text-align: left">
	　　受诸苦痛　　或时致死　　于此死已</p>
<p style="text-align: left">
	　　更受蟒身　　其形长大　　五百由旬</p>
<p style="text-align: left">
	　　聋騃无足　　宛转腹行　　为诸小虫</p>
<p style="text-align: left">
	　　之所唼食　　昼夜受苦　　无有休息</p>
<p style="text-align: left">
	　　谤斯经故　　获罪如是　　若得为人</p>
<p style="text-align: left">
	　　诸根闇钝　　矬陋挛躄　　盲聋背伛</p>
<p style="text-align: left">
	　　有所言说　　人不信受　　口气常臭</p>
<p style="text-align: left">
	　　鬼魅所著　　贫穷下贱　　为人所使</p>
<p style="text-align: left">
	　　多病痟瘦　　无所依怙　　虽亲附人</p>
<p style="text-align: left">
	　　人不在意　　若有所得　　寻复忘失</p>
<p style="text-align: left">
	　　若修医道　　顺方<a>治病</a>　　更增他疾</p>
<p style="text-align: left">
	　　或复致死　　若自有病　　无人救疗</p>
<p style="text-align: left">
	　　设服良药　　而复增剧　　若他反逆</p>
<p style="text-align: left">
	　　抄劫窃盗　　如是等罪　　横罗其殃</p>
<p style="text-align: left">
	　　如斯罪人　　永不见佛　　众圣之王</p>
<p style="text-align: left">
	　　说法教化　　如斯罪人　　常生难处</p>
<p style="text-align: left">
	　　狂聋心乱　　永不闻法　　于无数劫</p>
<p style="text-align: left">
	　　如恒河沙　　生辄聋痖　　诸根不具</p>
<p style="text-align: left">
	　　常处地狱　　如游园观　　在余恶道</p>
<p style="text-align: left">
	　　如己舍宅　　驼驴猪狗　　是其行处</p>
<p style="text-align: left">
	　　谤斯经故　　获罪如是　　若得为人</p>
<p style="text-align: left">
	　　聋盲喑痖　　贫穷诸衰　　以自庄严</p>
<p style="text-align: left">
	　　水肿干痟　　疥癞痈疽　　如是等病</p>
<p style="text-align: left">
	　　以为衣服　　身常臭处　　垢秽不净</p>
<p style="text-align: left">
	　　深着我见　　增益嗔恚　　淫欲炽盛</p>
<p style="text-align: left">
	　　不择禽兽　　谤斯经故　　获罪如是</p>
<p style="text-align: left">
	　　告舍利弗　　谤斯经者　　若说其罪</p>
<p style="text-align: left">
	　　穷劫不尽　　以是因缘　　我故语汝</p>
<p style="text-align: left">
	　　无智人中　　莫说此经　　若有利根</p>
<p style="text-align: left">
	　　智慧明了　　多闻强识　　求佛道者</p>
<p style="text-align: left">
	　　如是之人　　乃可为说　　若人曾见</p>
<p style="text-align: left">
	　　亿百千佛　　殖诸善本　　深心坚固</p>
<p style="text-align: left">
	　　如是之人　　乃可为说　　若人精进</p>
<p style="text-align: left">
	　　常修慈心　　不惜身命　　乃可为说</p>
<p style="text-align: left">
	　　若人恭敬　　无有异心　　离诸凡愚</p>
<p style="text-align: left">
	　　独处山泽　　如是之人　　乃可为说</p>
<p style="text-align: left">
	　　又舍利弗　　若见有人　　舍恶知识</p>
<p style="text-align: left">
	　　亲近善友　　如是之人　　乃可为说</p>
<p style="text-align: left">
	　　若见佛子　　持戒清洁　　如净明珠</p>
<p style="text-align: left">
	　　求大乘经　　如是之人　　乃可为说</p>
<p style="text-align: left">
	　　若人无嗔　　质直柔软　　常愍一切</p>
<p style="text-align: left">
	　　恭敬诸佛　　如是之人　　乃可为说</p>
<p style="text-align: left">
	　　复有佛子　　于大众中　　以清净心</p>
<p style="text-align: left">
	　　种种因缘　　譬喻言辞　　说法无碍</p>
<p style="text-align: left">
	　　如是之人　　乃可为说　　若有比丘</p>
<p style="text-align: left">
	　　为一切智　　四方求法　　合掌顶受</p>
<p style="text-align: left">
	　　但乐受持　　大乘经典　　乃至不受</p>
<p style="text-align: left">
	　　余经一偈　　如是之人　　乃可为说</p>
<p style="text-align: left">
	　　如人至心　　求<a>佛舍利</a>　　如是求经</p>
<p style="text-align: left">
	　　得已顶受　　其人不复　　志求余经</p>
<p style="text-align: left">
	　　亦未曾念　　外道典籍　　如是之人</p>
<p style="text-align: left">
	　　乃可为说</p>
<p style="text-align: left">
	　　告舍利弗　　我说是相　　求佛道者</p>
<p style="text-align: left">
	　　穷劫不尽　　如是等人　　则能信解</p>
<p style="text-align: left">
	　　汝当为说　　妙法华经</p>
<p style="text-align: left">
	　　添品妙法莲华经信解品第四</p>
<p style="text-align: left">
	　　尔时慧命<a>须菩提</a>。摩诃迦旃延。摩诃迦叶。摩诃目犍连。从佛所闻未曾有法。世尊授舍利弗阿耨多罗三藐三菩提记。发希有心欢喜踊跃。即从座起整衣服。偏袒右肩右膝着地。一心合掌曲躬恭敬。瞻仰尊颜而白佛言。我等居僧之首。年并朽迈自谓已得涅槃。无所堪任。不复进求阿耨多罗三藐三菩提。世尊往昔说法既久。我时在座身体疲懈。但念空无相无作。于菩萨法游戏神通净佛国土成就众生。心不喜乐。所以者何。世尊。令我等出于三界得涅槃证。又今我等年已朽迈。于佛教化菩萨阿耨多罗三藐三菩提。不生一念好乐之心。我等今于佛前闻授声闻阿耨多罗三藐三菩提记。心甚欢喜得未曾有。不谓于今忽然得闻希有之法。深自庆幸获大善利。无量珍宝不求自得。世尊。我等今者乐说譬喻以明斯义。譬若有人年既幼稚。舍父逃逝久住他国。或十二十至五十岁。年既长大加复穷困。驰骋四方以求衣食。渐渐游行遇向本国。其父先来求子不得。中止一城。其家大富财宝无量。金银琉璃珊瑚琥珀颇梨珠等。其诸仓库悉皆盈溢。多有僮仆臣佐吏民。象马车乘牛羊无数。出入息利乃遍他国。商估贾客亦甚众多。时贫穷子游诸聚落。经历国邑。遂到其父所止之城。父每念子。与子离别五十余年。而未曾向人说如此事。但自思惟心怀悔恨。自念老朽多有财物。金银珍宝仓库盈溢。无有子息。一旦终没。财物散失无所委付。是以殷勤每忆其子。复作是念。我若得子委付财物。坦然快乐无复忧虑。世尊。尔时穷子。佣赁展转遇到父舍。住立门侧遥见其父。踞师子床宝机承足。诸婆罗门刹利<a>居士</a>。皆恭敬围绕。以真珠缨络价直千万。庄严其身。吏民僮仆。手执白拂侍立左右。覆以宝帐垂诸华幡。香水洒地散众名华。罗列宝物出内取与。有如是等种种严饰威德特尊。穷子见父有大力势。即怀恐怖悔来至此。窃作是念。此或是王。或是王等。非我佣力得物之处。不如往至贫里。肆力有地衣食易得。若久住此。或见逼迫强使我作。作是念已。疾走而去。时富长者。于师子座。见子便识心大欢喜。即作是念。我财物库藏今有所付。我常思念此子。无由见之。而忽自来。甚适我愿。我虽年朽犹故贪惜。即遣傍人急追将还。尔时使者疾走往捉。穷子惊愕称怨大唤。我不相犯何为见捉。使者执之逾急。强牵将还。于时穷子自念无罪而被囚执。此必定死。转更惶怖闷绝躄地。父遥见之而语使言。不须此人勿强将来。以冷水洒面令得醒悟。莫复与语。所以者何。父知其子志意下劣。自知豪贵为子所难。审知是子而以方便。不语他人云是我子。使者语之。我今放汝随意所趣。穷子欢喜得未曾有。从地而起往至贫里。以求衣食。尔时长者。将欲诱引其子。而设方便。密遣二人形色憔悴无威德者。汝可诣彼徐语穷子。此有作处倍与汝直。穷子若许将来使作。若言欲何所作。便可语之。雇汝除粪。我等二人亦共汝作。时二使人即求穷子。既已得之具陈上事。尔时穷子先取其价。寻与除粪。其父见子愍而怪之。又以他日。于窓牖中遥见子身。羸瘦憔悴粪土尘坌污秽不净。即脱缨络细软上服严饰之具。更着粗弊垢腻之衣。尘土坌身。右手执持除粪之器。状有所畏语诸作人。汝等勤作勿得懈息。以方便故得近其子。又复告言。咄男子。汝常此作勿复余去。当加汝价。诸有所须。瓫器米面盐酢之属。莫自疑难。亦有老弊使人。须者相给好自安意。我如汝父勿复忧虑。所以者何。我年老大而汝少壮。汝常作时无有欺怠嗔恨怨言。都不见汝有此诸恶如余作人。自今已后如所生子。即时长者。更与作字名之为儿。尔时穷子。虽欣此遇。犹故自谓客作贱人。由是之故。于二十年中常令除粪。过是已后心相体信。入出无难。然其所止犹在本处。世尊。尔时长者有疾。自知将死不久。语穷子言。我今多有金银珍宝仓库盈溢。其中多少所应取与。汝悉知之。我心如是当体此意。所以者何。今我与汝便为不异。宜加用心无令漏失。尔时穷子。即受教敕领知众物。金银珍宝及诸库藏。而无希取一飡之意。然其所止故在本处。下劣之心亦未能舍。复经少时。父知子意渐以通泰。成就大志自鄙先心。临欲终时而命其子。并会亲族国王大臣刹利居士。皆悉已集。即自宣言。诸君当知。此是我子我之所生。于某城中舍吾逃走。伶俜辛苦五十余年。其本字某我名某甲。昔在本城怀忧推觅。忽于此间遇会得之。此实我子我实其父。今我所有一切财物。皆是子有。先所出内是子所知。世尊。是时穷子。闻父此言。即大欢喜得未曾有。而作是念。我本<a>无心</a>有所希求。今此宝藏自然而至。世尊大富长者则是如来。我等皆似佛子。如来常说我等为子。世尊。我等以三苦故。于生死中受诸热恼。迷惑无知乐着小法。今日世尊。令我等思惟蠲除诸法戏论之粪。我等于中勤加精进得至涅槃一日之价。既得此已。心大欢喜自以为足。而便自谓。于佛法中勤精进故所得弘多。然世尊先知我等心着弊欲乐于小法。便见纵舍不为分别。汝等当有如来知见宝藏之分。世尊。以方便力说如来智慧。我等从佛得涅槃一日之价。以为大得。于此大乘无有志求。我等又因如来智慧。为诸菩萨开示演说而自于此无有志愿。所以者何。佛知我等心乐小法。以方便力随我等说。而我等不知真是佛子。今我等方知。世尊于佛智慧无所吝惜。所以者何。我等昔来真是佛子。而但乐小法。若我等有乐大之心。佛则为我说大乘法。于此经中唯说一乘。而昔于菩萨前毁呰声闻乐小法者。然佛实以大乘教化。是故我等说本无心有所希求。今法王大宝自然而至。如佛子所应得者皆已得之。尔时摩诃迦叶。欲重宣此义。而说偈言</p>
<p style="text-align: left">
	　　我等今日　　闻佛音教　　欢喜踊跃</p>
<p style="text-align: left">
	　　得未曾有　　佛说声闻　　当得作佛</p>
<p style="text-align: left">
	　　无上宝聚　　不求自得　　譬如童子</p>
<p style="text-align: left">
	　　幼稚无识　　舍父逃逝　　远到他土</p>
<p style="text-align: left">
	　　周流诸国　　五十余年　　其父忧念</p>
<p style="text-align: left">
	　　四方推求　　求之既疲　　顿止一城</p>
<p style="text-align: left">
	　　造立舍宅　　五欲自娱　　其家巨富</p>
<p style="text-align: left">
	　　多诸金银　　车渠马瑙　　真珠琉璃</p>
<p style="text-align: left">
	　　象马牛羊　　辇舆车乘　　田业僮仆</p>
<p style="text-align: left">
	　　人民众多　　出入息利　　乃遍他国</p>
<p style="text-align: left">
	　　商估贾人　　无处不有　　千万亿众</p>
<p style="text-align: left">
	　　围绕恭敬　　常为王者　　之所爱念</p>
<p style="text-align: left">
	　　群臣豪族　　皆共宗重　　以诸缘故</p>
<p style="text-align: left">
	　　往来者众　　豪富如是　　有大力势</p>
<p style="text-align: left">
	　　而年朽迈　　益忧念子　　夙夜惟念</p>
<p style="text-align: left">
	　　死时将至　　痴子舍我　　五十余年</p>
<p style="text-align: left">
	　　库藏诸物　　当如之何</p>
<p style="text-align: left">
	　　尔时穷子　　求索衣食　　从邑至邑</p>
<p style="text-align: left">
	　　从国至国　　或有所得　　或无所得</p>
<p style="text-align: left">
	　　饥饿羸瘦　　体生疮癣　　渐次经历</p>
<p style="text-align: left">
	　　到父住城　　佣赁展转　　遂至父舍</p>
<p style="text-align: left">
	　　尔时长者　　于其门内　　施大宝帐</p>
<p style="text-align: left">
	　　处师子座　　眷属围绕　　诸人侍卫</p>
<p style="text-align: left">
	　　或有计算　　金银宝物　　出内财产</p>
<p style="text-align: left">
	　　注记券[跳-兆+(梳-木)]　　穷子见父　　豪贵尊严</p>
<p style="text-align: left">
	　　谓是国王　　若是王等　　惊怖自怪</p>
<p style="text-align: left">
	　　何故至此　　复自念言　　我若久住</p>
<p style="text-align: left">
	　　或见逼迫　　强驱使作　　思惟是已</p>
<p style="text-align: left">
	　　驰走而去　　借问贫里　　欲往佣作</p>
<p style="text-align: left">
	　　长者是时　　在师子座　　遥见其子</p>
<p style="text-align: left">
	　　默而识之　　即敕使者　　追捉将来</p>
<p style="text-align: left">
	　　穷子惊唤　　迷闷躄地　　是人执我</p>
<p style="text-align: left">
	　　必当见杀　　何用衣食　　使我至此</p>
<p style="text-align: left">
	　　长者知子　　愚痴狭劣　　不信我言</p>
<p style="text-align: left">
	　　不信是父　　即以方便　　更遣余人</p>
<p style="text-align: left">
	　　眇目矬陋　　无威德者　　汝可语之</p>
<p style="text-align: left">
	　　云当相雇　　除诸粪秽　　倍与汝价</p>
<p style="text-align: left">
	　　穷子闻之　　欢喜随来　　为除粪秽</p>
<p style="text-align: left">
	　　净诸房舍　　长者于牖　　常见其子</p>
<p style="text-align: left">
	　　念子愚劣　　乐为鄙事　　于是长者</p>
<p style="text-align: left">
	　　着弊垢衣　　执除粪器　　往到子所</p>
<p style="text-align: left">
	　　方便附近　　语令勤作　　既益汝价</p>
<p style="text-align: left">
	　　并涂足油　　饮食充足　　荐席厚暖</p>
<p style="text-align: left">
	　　如是苦言　　汝当勤作　　又以软语</p>
<p style="text-align: left">
	　　若如我子　　长者有智　　渐令入出</p>
<p style="text-align: left">
	　　经二十年　　执作家事　　示其金银</p>
<p style="text-align: left">
	　　真珠颇梨　　诸物出入　　皆使令知</p>
<p style="text-align: left">
	　　犹处门外　　止宿草庵　　自念贫事</p>
<p style="text-align: left">
	　　我无此物　　父知子心　　渐已旷大</p>
<p style="text-align: left">
	　　欲与财物　　即聚亲族　　国王大臣</p>
<p style="text-align: left">
	　　刹利居士　　于此大众　　说是我子</p>
<p style="text-align: left">
	　　舍我他行　　经五十年　　自见子来</p>
<p style="text-align: left">
	　　已二十年　　昔于某城　　而失是子</p>
<p style="text-align: left">
	　　周行求索　　遂来至此　　凡我所有</p>
<p style="text-align: left">
	　　舍宅人民　　悉以付之　　恣其所用</p>
<p style="text-align: left">
	　　子念昔贫　　志意下劣　　今于父所</p>
<p style="text-align: left">
	　　大获珍宝　　并及舍宅　　一切财物</p>
<p style="text-align: left">
	　　甚大欢喜　　得未曾有　　佛亦如是</p>
<p style="text-align: left">
	　　知我乐小　　未曾说言　　汝等作佛</p>
<p style="text-align: left">
	　　而说我等　　得诸无漏　　成就小乘</p>
<p style="text-align: left">
	　　声闻<a>弟子</a>　　佛敕我等　　说最上道</p>
<p style="text-align: left">
	　　修习此者　　当得成佛　　我承佛教</p>
<p style="text-align: left">
	　　为大菩萨　　以诸因缘　　种种譬喻</p>
<p style="text-align: left">
	　　若干言辞　　说无上道</p>
<p style="text-align: left">
	　　诸佛子等　　从我闻法　　日夜思惟</p>
<p style="text-align: left">
	　　精勤修习　　是时诸佛　　即授其记</p>
<p style="text-align: left">
	　　汝于来世　　当得作佛　　一切诸佛</p>
<p style="text-align: left">
	　　秘藏之法　　但为菩萨　　演其实事</p>
<p style="text-align: left">
	　　而不为我　　说斯真要　　如彼穷子</p>
<p style="text-align: left">
	　　得近其父　　虽知诸物　　心不悕取</p>
<p style="text-align: left">
	　　我等虽说　　佛法宝藏　　自无志愿</p>
<p style="text-align: left">
	　　亦复如是　　我等内灭　　自谓为足</p>
<p style="text-align: left">
	　　唯了此事　　更无余事　　我等若闻</p>
<p style="text-align: left">
	　　净佛国土　　教化众生　　都无欣乐</p>
<p style="text-align: left">
	　　所以者何　　一切诸法　　皆悉空寂</p>
<p style="text-align: left">
	　　无生无灭　　无大无小　　无漏无为</p>
<p style="text-align: left">
	　　如是思惟　　不生喜乐　　我等长夜</p>
<p style="text-align: left">
	　　于佛智慧　　无贪无著　　无复志愿</p>
<p style="text-align: left">
	　　而自于法　　谓是究竟　　我等长夜</p>
<p style="text-align: left">
	　　修习空法　　得脱三界　　苦恼之患</p>
<p style="text-align: left">
	　　住最后身　　有余涅槃　　佛所教化</p>
<p style="text-align: left">
	　　得道不虚　　则为已得　　报佛之恩</p>
<p style="text-align: left">
	　　我等虽为　　诸佛子等　　说菩萨法</p>
<p style="text-align: left">
	　　以求佛道　　而于是法　　永无愿乐</p>
<p style="text-align: left">
	　　导师见舍　　观我心故　　初不劝进</p>
<p style="text-align: left">
	　　说有实利　　如富长者　　知子志劣</p>
<p style="text-align: left">
	　　以方便力　　柔伏其心　　然后乃付</p>
<p style="text-align: left">
	　　一切财宝　　佛亦如是　　现希有事</p>
<p style="text-align: left">
	　　知乐小者　　以方便力　　调伏其心</p>
<p style="text-align: left">
	　　乃教大智　　我等今日　　得未曾有</p>
<p style="text-align: left">
	　　非先所望　　而今自得　　如彼穷子</p>
<p style="text-align: left">
	　　得无量宝　　世尊我今　　得道得果</p>
<p style="text-align: left">
	　　于无漏法　　得清净眼　　我等长夜</p>
<p style="text-align: left">
	　　持佛净戒　　始于今日　　得其果报</p>
<p style="text-align: left">
	　　法王法中　　久修梵行　　今得无漏</p>
<p style="text-align: left">
	　　无上大果　　我等今者　　真是声闻</p>
<p style="text-align: left">
	　　以佛道声　　令一切闻　　我等今者</p>
<p style="text-align: left">
	　　真阿<a>罗汉</a>　　于诸世间　　天人魔梵</p>
<p style="text-align: left">
	　　普于其中　　应受供养　　世尊大恩</p>
<p style="text-align: left">
	　　以希有事　　怜愍教化　　利益我等</p>
<p style="text-align: left">
	　　无量亿劫　　谁能报者　　手足供给</p>
<p style="text-align: left">
	　　头顶礼敬　　一切供养　　皆不能报</p>
<p style="text-align: left">
	　　若以顶戴　　两肩荷负　　于恒沙劫</p>
<p style="text-align: left">
	　　尽心恭敬　　又以美膳　　无量宝衣</p>
<p style="text-align: left">
	　　及诸卧具　　种种汤药　　牛头栴檀</p>
<p style="text-align: left">
	　　及诸珍宝　　以起塔庙　　宝衣布地</p>
<p style="text-align: left">
	　　如斯等事　　以用供养　　于恒沙劫</p>
<p style="text-align: left">
	　　亦不能报　　诸佛希有　　无量无边</p>
<p style="text-align: left">
	　　不可思议　　大神通力　　无漏无为</p>
<p style="text-align: left">
	　　诸法之王　　能为下劣　　忍于斯事</p>
<p style="text-align: left">
	　　取相凡夫　　随宜而说　　诸佛于法</p>
<p style="text-align: left">
	　　得最自在　　知诸众生　　种种欲乐</p>
<p style="text-align: left">
	　　及其志力　　随所堪任　　以无量喻</p>
<p style="text-align: left">
	　　而为说法　　随诸众生　　宿世善根</p>
<p style="text-align: left">
	　　又知成熟　　未成熟者　　种种筹量</p>
<p style="text-align: left">
	　　分别知已　　于一乘道　　随宜说三</p>
				</div></div><hr><script charset='utf-8' src='../../js/footer.js'></script></body></html>