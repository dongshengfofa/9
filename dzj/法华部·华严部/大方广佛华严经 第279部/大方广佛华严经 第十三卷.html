<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大方广佛华严经 第十三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大方广佛华严经 第十三卷</center></div><div class='fo'><center>经文出处:来自无量光明网</center><br/><br>
<p><strong>　　于阗国<a>三藏</a>实叉难陀奉制译</strong></p>
<h2>光明觉品第九</h2>
<p>　　尔时<a>世尊</a>。从两足轮下。放百亿光明。照此三千<a>大千世界</a>。百亿阎浮提。百亿弗婆提。百亿瞿耶尼。百亿郁单越。百亿大海。百亿轮围山。百亿<a>菩萨</a>受生。百亿菩萨<a>出家</a>。百亿如来成正觉。百亿如来转法轮。百亿如来入<a>涅槃</a>。百亿须弥山王。百亿四天王众天。百亿三十三天。百亿夜摩天。百亿兜率天。百亿化乐天。百亿他化<a>自在</a>天。百亿梵众天。百亿光音天。百亿遍净天。百亿广果天。百亿色究竟天。其中所有。悉皆明现。如此处见佛世尊。坐莲<a>华藏</a>师子之座。十佛刹微尘数菩萨。所共围绕。其百亿阎浮提中。百亿如来。亦如是坐。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其名曰文殊师利菩萨。觉首菩萨。财首菩萨。宝首菩萨。功德首菩萨。目首菩萨。精进首菩萨。法首菩萨。智首菩萨。贤首菩萨。是诸菩萨。所从来国。所谓金色世界。妙色世界。莲华色世界。薝卜华色世界。优钵罗华色世界。金色世界。宝色世界。金刚色世界。玻璃色世界。平等色世界。此诸菩萨。各于佛所净修梵行。所谓。不动智佛。无碍智佛。<a>解脱</a>智佛。威仪智佛。明相智佛。究竟智佛。最胜智佛。自在智佛。梵智佛。观察智佛。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　若有见正觉　　解脱离诸漏</p>
<p style="text-align: center">　　不着一切世　　彼非证道眼</p>
<p style="text-align: center">　　若有知如来　　体相无所有</p>
<p style="text-align: center">　　修习得明了　　此人疾作佛</p>
<p style="text-align: center">　　能见此世界　　其心不摇动</p>
<p style="text-align: center">　　于佛身亦然　　当成胜智者</p>
<p style="text-align: center">　　若于佛及法　　其心了平等</p>
<p style="text-align: center">　　二念不现前　　当践难思位</p>
<p style="text-align: center">　　若见佛及身　　平等而安住</p>
<p style="text-align: center">　　无住无所入　　当成难遇者</p>
<p style="text-align: center">　　色受无有数　　想行识亦然</p>
<p style="text-align: center">　　若能如是知　　当作大牟尼</p>
<p style="text-align: center">　　世及出世见　　一切皆超越</p>
<p style="text-align: center">　　而能善知法　　当成大光耀</p>
<p style="text-align: center">　　若于一切智　　发生回向心</p>
<p style="text-align: center">　　见心无所生　　当获大名称</p>
<p style="text-align: center">　　众生无有生　　亦复无有坏</p>
<p style="text-align: center">　　若得如是智　　当成无上道</p>
<p style="text-align: center">　　一中解无量　　无量中解一</p>
<p style="text-align: center">　　了彼亘生起　　当成无所畏</p>
<p>　　尔时光明过此世界。遍照东方。十佛国土。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。如此处见佛世尊。坐莲华藏师子之座。十佛刹微尘数菩萨。所共围绕。彼一一世界中。各有百亿阎浮提。百亿如来。亦如是坐。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　众生无智慧　　爱刺所伤毒</p>
<p style="text-align: center">　　为彼求菩提　　诸<a>佛法</a>如是</p>
<p style="text-align: center">　　普见于诸法　　二边皆舍离</p>
<p style="text-align: center">　　道成永不退　　转此无等轮</p>
<p style="text-align: center">　　不可思议劫　　精进修诸行</p>
<p style="text-align: center">　　为度诸众生　　此是大仙力</p>
<p style="text-align: center">　　导师降众魔　　勇健无能胜</p>
<p style="text-align: center">　　光中演妙义　　慈悲故如是</p>
<p style="text-align: center">　　以彼智慧心　　破诸烦恼障</p>
<p style="text-align: center">　　一念见一切　　此是佛神力</p>
<p style="text-align: center">　　击于<a>正法</a>鼓　　觉寤十方刹</p>
<p style="text-align: center">　　咸令向菩提　　自在力能尔</p>
<p style="text-align: center">　　不坏无边境　　而游诸亿刹</p>
<p style="text-align: center">　　于有无所著　　彼自在如佛</p>
<p style="text-align: center">　　诸佛如<a>虚空</a>　　究竟常清净</p>
<p style="text-align: center">　　忆念生<a>欢喜</a>　　彼诸愿具足</p>
<p style="text-align: center">　　一一<a>地狱</a>中　　经于无量劫</p>
<p style="text-align: center">　　为度众生故　　而能忍是苦</p>
<p style="text-align: center">　　不惜于身命　　常护诸佛法</p>
<p style="text-align: center">　　<a>无我</a>心调柔　　能得如来道</p>
<p>　　尔时光明过十世界。遍照东方百世界。南西北方。四维上下。亦复如是。彼诸世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　佛了法如幻　　通达无障碍</p>
<p style="text-align: center">　　心净离众着　　调伏诸群生</p>
<p style="text-align: center">　　或有见初生　　妙色如金山</p>
<p style="text-align: center">　　住是最后身　　永作人中月</p>
<p style="text-align: center">　　或见经行时　　具无量功德</p>
<p style="text-align: center">　　念慧皆善巧　　丈夫师子步</p>
<p style="text-align: center">　　或见绀青目　　观察于十方</p>
<p style="text-align: center">　　有时现戏笑　　为顺众生欲</p>
<p style="text-align: center">　　或见师子吼　　<a>殊胜</a>无比身</p>
<p style="text-align: center">　　示现最后生　　所说无非实</p>
<p style="text-align: center">　　或有见出家　　解脱一切缚</p>
<p style="text-align: center">　　修治诸佛行　　常乐观寂灭</p>
<p style="text-align: center">　　或见坐道场　　觉知一切法</p>
<p style="text-align: center">　　到功德<a>彼岸</a>　　痴暗烦恼尽</p>
<p style="text-align: center">　　或见胜丈夫　　具足大悲心</p>
<p style="text-align: center">　　转于妙法轮　　度无量众生</p>
<p style="text-align: center">　　或见师子吼　　威光最殊特</p>
<p style="text-align: center">　　超一切<a>世间</a>　　<a>神通</a>力无等</p>
<p style="text-align: center">　　或见心寂静　　如世灯永灭</p>
<p style="text-align: center">　　种种现神通　　十力能如是</p>
<p>　　尔时光明过百世界。遍照东方千世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　佛于甚深法　　通达无与等</p>
<p style="text-align: center">　　众生不能了　　次第为开示</p>
<p style="text-align: center">　　我性未曾有　　我所亦空寂</p>
<p style="text-align: center">　　云何诸如来　　而得有其身</p>
<p style="text-align: center">　　解脱明<a>行者</a>　　无数无等伦</p>
<p style="text-align: center">　　世间诸因量　　求过不可得</p>
<p style="text-align: center">　　佛非世间蕴　　界处<a>生死</a>法</p>
<p style="text-align: center">　　数法不能成　　故号人师子</p>
<p style="text-align: center">　　其性本空寂　　内外俱解脱</p>
<p style="text-align: center">　　离一切<a>妄念</a>　　无等法如是</p>
<p style="text-align: center">　　体性常不动　　无我无来去</p>
<p style="text-align: center">　　而能寤世间　　无边悉调伏</p>
<p style="text-align: center">　　常乐观寂灭　　一相无有二</p>
<p style="text-align: center">　　其心不增减　　现无量神力</p>
<p style="text-align: center">　　不作诸众生　　业报因缘行</p>
<p style="text-align: center">　　而能了无碍　　善逝法如是</p>
<p style="text-align: center">　　种种诸众生　　<a>流转</a>于十方</p>
<p style="text-align: center">　　如来不分别　　度脱无边类</p>
<p style="text-align: center">　　诸佛真金色　　非有遍诸有</p>
<p style="text-align: center">　　随众生心乐　　为说寂灭法</p>
<p>　　尔时光明过千世界。遍照东方十千世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　发起大悲心　　救护诸众生</p>
<p style="text-align: center">　　永出人天众　　如是业应作</p>
<p style="text-align: center">　　意常信乐佛　　其心不退转</p>
<p style="text-align: center">　　亲近诸如来　　如是业应作</p>
<p style="text-align: center">　　志乐佛功德　　其心永不退</p>
<p style="text-align: center">　　住于清凉慧　　如是业应作</p>
<p style="text-align: center">　　一切威仪中　　常<a>念佛</a>功德</p>
<p style="text-align: center">　　昼夜无暂断　　如是业应作</p>
<p style="text-align: center">　　观无边三世　　学彼佛功德</p>
<p style="text-align: center">　　常无厌倦心　　如是业应作</p>
<p style="text-align: center">　　观身如实相　　一切皆寂灭</p>
<p style="text-align: center">　　离我无我着　　如是业应作</p>
<p style="text-align: center">　　等观众生心　　不起诸分别</p>
<p style="text-align: center">　　入于真实境　　如是业应作</p>
<p style="text-align: center">　　悉举无边界　　普饮一切海</p>
<p style="text-align: center">　　此神通智力　　如是业应作</p>
<p style="text-align: center">　　思惟诸国土　　色与非色相</p>
<p style="text-align: center">　　一切悉能知　　如是业应作</p>
<p style="text-align: center">　　十方国土尘　　一尘为一佛</p>
<p style="text-align: center">　　悉能知其数　　如是业应作		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　尔时光明过十千世界。遍照东方。百千世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　若以威德色种族　　而见人中调御师</p>
<p style="text-align: center">　　是为病眼颠倒见　　彼不能知最胜法</p>
<p style="text-align: center">　　如来色形诸相等　　一切世间莫能测</p>
<p style="text-align: center">　　亿那由劫共思量　　色相威德转无边</p>
<p style="text-align: center">　　如来非以相为体　　但是无相寂灭法</p>
<p style="text-align: center">　　身相威仪悉具足　　世间随乐皆得见</p>
<p style="text-align: center">　　佛法微妙难可量　　一切言说莫能及</p>
<p style="text-align: center">　　非是和合非不合　　体性寂灭无诸相</p>
<p style="text-align: center">　　佛身无生超戏论　　非是蕴聚差别法</p>
<p style="text-align: center">　　得自在力决定见　　所行<a>无畏</a>离言道</p>
<p style="text-align: center">　　身心悉平等　　内外皆解脱</p>
<p style="text-align: center">　　永劫住<a>正念</a>　　无著无所系</p>
<p style="text-align: center">　　意净光明者　　所行无染着</p>
<p style="text-align: center">　　智眼靡不周　　广大利众生</p>
<p style="text-align: center">　　一身为无量　　无量复为一</p>
<p style="text-align: center">　　了知诸世间　　现形遍一切</p>
<p style="text-align: center">　　此身无所从　　亦无所积聚</p>
<p style="text-align: center">　　众生分别故　　见佛种种身</p>
<p style="text-align: center">　　心分别世间　　是心无所有</p>
<p style="text-align: center">　　如来知此法　　如是见佛身</p>
<p>　　尔时光明过百千世界。遍照东方。百万世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　如来最自在　　超世无所依</p>
<p style="text-align: center">　　具一切功德　　度脱于诸有</p>
<p style="text-align: center">　　无染无所著　　无想无依止</p>
<p style="text-align: center">　　体性不可量　　见者咸称叹</p>
<p style="text-align: center">　　光明遍清净　　尘累悉蠲涤</p>
<p style="text-align: center">　　不动离二边　　此是如来智</p>
<p style="text-align: center">　　若有见如来　　身心离分别</p>
<p style="text-align: center">　　则于一切法　　永出诸疑滞</p>
<p style="text-align: center">　　一切世间中　　处处转法轮</p>
<p style="text-align: center">　　无性无所转　　导师方便说</p>
<p style="text-align: center">　　于法无疑惑　　永绝诸戏论</p>
<p style="text-align: center">　　不生分别心　　是念佛菩提</p>
<p style="text-align: center">　　了知差别法　　不着于言说</p>
<p style="text-align: center">　　无有一与多　　是名随<a>佛教</a></p>
<p style="text-align: center">　　多中无一性　　一亦无有多</p>
<p style="text-align: center">　　如是二俱舍　　普入佛功德</p>
<p style="text-align: center">　　众生及国土　　一切皆寂灭</p>
<p style="text-align: center">　　无依无分别　　能入佛菩提</p>
<p style="text-align: center">　　众生及国土　　一异不可得</p>
<p style="text-align: center">　　如是善观察　　名知佛法义</p>
<p>　　尔时光明过百万世界。遍照东方。一亿世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。各见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　智慧无等法无边　　超诸有海到彼岸</p>
<p style="text-align: center">　　寿量光明悉无比　　此功德者方便力</p>
<p style="text-align: center">　　所有佛法皆明了　　常观三世无厌倦</p>
<p style="text-align: center">　　虽缘境界不分别　　此难思者方便力</p>
<p style="text-align: center">　　乐观众生无生想　　普见诸趣无趣想</p>
<p style="text-align: center">　　恒住禅寂不系心　　此无碍慧方便力</p>
<p style="text-align: center">　　善巧通达一切法　　正念勤修涅槃道</p>
<p style="text-align: center">　　乐于解脱离不平　　此寂灭人方便力</p>
<p style="text-align: center">　　有能劝向佛菩提　　趣<a>如法</a>界一切智</p>
<p style="text-align: center">　　善化众生入于谛　　此住佛心方便力</p>
<p style="text-align: center">　　佛所<a>说法</a>皆随入　　广大智慧无所碍</p>
<p style="text-align: center">　　一切处行悉已臻　　此自在修方便力</p>
<p style="text-align: center">　　恒住涅槃如虚空　　随心化现靡不周</p>
<p style="text-align: center">　　此依无相而为相　　到难到者方便力</p>
<p style="text-align: center">　　昼夜日月及年劫　　世界始终成坏相</p>
<p style="text-align: center">　　如是忆念悉了知　　此时数智方便力</p>
<p style="text-align: center">　　一切众生有生灭　　色与非色想非想</p>
<p style="text-align: center">　　所有名字悉了知　　此住难思方便力</p>
<p style="text-align: center">　　过去现在未来世　　所有言说皆能了</p>
<p style="text-align: center">　　而知三世悉平等　　此无比解方便力</p>
<p>　　尔时光明过一亿世界。遍照东方。十亿世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　广大苦行皆修习　　日夜精勤无厌怠</p>
<p style="text-align: center">　　已度难度师子吼　　普化众生是其行</p>
<p style="text-align: center">　　众生流转爱欲海　　无明网覆大忧迫</p>
<p style="text-align: center">　　至仁勇猛悉断除　　誓亦当然是其行</p>
<p style="text-align: center">　　世间放逸着五欲　　不实分别受众苦</p>
<p style="text-align: center">　　奉行佛教常摄心　　誓度于斯是其行</p>
<p style="text-align: center">　　众生着我入生死　　求其边际不可得</p>
<p style="text-align: center">　　普事如来获妙法　　为彼宣说是其行</p>
<p style="text-align: center">　　众生无怙病所缠　　常沦恶趣起三毒</p>
<p style="text-align: center">　　大火猛焰恒烧热　　净心度彼是其行</p>
<p style="text-align: center">　　众生迷惑失正道　　常行邪径入闇宅</p>
<p style="text-align: center">　　为彼大然正法灯　　永作照明是其行</p>
<p style="text-align: center">　　众生漂溺诸有海　　忧难无涯不可处</p>
<p style="text-align: center">　　为彼兴造大法船　　皆令得度是其行</p>
<p style="text-align: center">　　众生无知不见本　　迷惑痴狂险难中</p>
<p style="text-align: center">　　佛哀愍彼建法桥　　正念令升是其行</p>
<p style="text-align: center">　　见诸众生在险道　　老病死苦常逼迫</p>
<p style="text-align: center">　　修诸方便无限量　　誓当悉度是其行</p>
<p style="text-align: center">　　闻法信解无疑惑　　了性空寂不惊怖</p>
<p style="text-align: center">　　随形<a>六道</a>遍十方　　普教群迷是其行		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　尔时光明过十亿世界。遍照东方。百亿世界。千亿世界。百千亿世界。那由他亿世界。百那由他亿世界。千那由他亿世界。百千那由他亿世界。如是。无数无量。无边无等。不可数不可称。不可思不可量。不可说。尽法界。虚空界。所有世界。南西北方。四维上下。亦复如是。彼一一世界中。皆有百亿阎浮提。乃至百亿色究竟天。其中所有。悉皆明现。彼一一阎浮提中。悉见如来。坐莲华藏师子之座。十佛刹微尘数菩萨。所共围绕。悉以佛神力故。十方各有一大菩萨。一一各与十佛刹。微尘数诸菩萨俱。来诣佛所。其大菩萨。谓文殊师利等。所从来国。谓金色世界等。本所事佛。谓不动智如来等。尔时一切处。文殊师利菩萨。各于佛所。同时发声。说此颂言</p>
<p style="text-align: center">　　一念普观无量劫　　无去无来亦无住</p>
<p style="text-align: center">　　如是了知三世事　　超诸方便成十力</p>
<p style="text-align: center">　　十方无比善名称　　永离诸难常欢喜</p>
<p style="text-align: center">　　普诣一切国土中　　广为宣扬如是法</p>
<p style="text-align: center">　　为利众生供养佛　　如其意获相似果</p>
<p style="text-align: center">　　于一切法悉顺知　　遍十方中现神力</p>
<p style="text-align: center">　　从初供佛意柔忍　　入深<a>禅定</a>观法性</p>
<p style="text-align: center">　　普劝众生发道心　　以此速成无上果</p>
<p style="text-align: center">　　十方求法情无异　　为修功德令满足</p>
<p style="text-align: center">　　有无二相悉灭除　　此人于佛为真见</p>
<p style="text-align: center">　　普往十方诸国土　　广说妙法兴义利</p>
<p style="text-align: center">　　住于实际不动摇　　此人功德同于佛</p>
<p style="text-align: center">　　如来所转妙法轮　　一切皆是菩提分</p>
<p style="text-align: center">　　若能闻已悟法性　　如是之人常见佛</p>
<p style="text-align: center">　　不见十力空如幻　　虽见非见如盲睹</p>
<p style="text-align: center">　　分别取相不见佛　　毕竟离着乃能见</p>
<p style="text-align: center">　　众生随业种种别　　十方内外难尽见</p>
<p style="text-align: center">　　佛身无碍遍十方　　不可尽见亦如是</p>
<p style="text-align: center">　　譬如空中无量刹　　无来无去遍十方</p>
<p style="text-align: center">　　生成灭坏无所依　　佛遍虚空亦如是</p>
<h2><a>大方广佛华严经</a>菩萨问明品第十</h2>
<p>　　尔时文殊师利菩萨。问觉首菩萨言。佛子。心性是一。云何见有种种差别。所谓。往善趣恶趣。诸根满缺受生同异。端正丑陋。苦乐不同。业不知心。心不知业。受不知报。报不知受。心不知受。受不知心。因不知缘。缘不知因。智不知境。境不知智。时觉首菩萨。以颂答曰</p>
<p style="text-align: center">　　仁今问是义　　为晓悟群蒙</p>
<p style="text-align: center">　　我如其性答　　惟仁应谛听</p>
<p style="text-align: center">　　诸法无作用　　亦无有体性</p>
<p style="text-align: center">　　是故彼一切　　各各不相知</p>
<p style="text-align: center">　　譬如河中水　　湍流竞奔逝</p>
<p style="text-align: center">　　各各不相知　　诸法亦如是</p>
<p style="text-align: center">　　亦如大火聚　　猛焰同时发</p>
<p style="text-align: center">　　各各不相知　　诸法亦如是</p>
<p style="text-align: center">　　又如长风起　　遇物咸鼓扇</p>
<p style="text-align: center">　　各各不相知　　诸法亦如是</p>
<p style="text-align: center">　　又如众地界　　展转因依住</p>
<p style="text-align: center">　　各各不相知　　诸法亦如是</p>
<p style="text-align: center">　　眼耳鼻舌身　　心意诸情根</p>
<p style="text-align: center">　　以此常流转　　而无能转者</p>
<p style="text-align: center">　　法性本无生　　示现而有生</p>
<p style="text-align: center">　　是中无能现　　亦无所现物</p>
<p style="text-align: center">　　眼耳鼻舌身　　心意诸情根</p>
<p style="text-align: center">　　一切空无性　　妄心分别有</p>
<p style="text-align: center">　　如理而观察　　一切皆无性</p>
<p style="text-align: center">　　<a>法眼</a>不思议　　此见非颠倒</p>
<p style="text-align: center">　　若实若不实　　若妄若非妄</p>
<p style="text-align: center">　　世间出世间　　但有假言说</p>
<p>　　尔时文殊师利菩萨。问财首菩萨言。佛子。一切众生非众生。云何如来。随其时。随其命。随其身。随其行。随其解。随其言论。随其心乐。随其方便。随其思惟。随其观察。于如是诸众生中。为现其身。<a>教化</a>调伏。时财首菩萨。以颂答曰</p>
<p style="text-align: center">　　此是乐寂灭　　多闻者境界</p>
<p style="text-align: center">　　我为仁宣说　　仁今应听受</p>
<p style="text-align: center">　　分别观内身　　此中谁是我</p>
<p style="text-align: center">　　若能如是解　　彼达我有无</p>
<p style="text-align: center">　　此身假安立　　住处无方所</p>
<p style="text-align: center">　　谛了是身者　　于中无所著</p>
<p style="text-align: center">　　于身善观察　　一切皆明见</p>
<p style="text-align: center">　　知法皆虚妄　　不起心分别</p>
<p style="text-align: center">　　<a>寿命</a>因谁起　　复因谁退灭</p>
<p style="text-align: center">　　犹如旋火轮　　初后不可知</p>
<p style="text-align: center">　　智者能观察　　一切有无常</p>
<p style="text-align: center">　　诸法空无我　　永离一切相</p>
<p style="text-align: center">　　众报随业生　　如梦不真实</p>
<p style="text-align: center">　　念念常灭坏　　如前后亦尔</p>
<p style="text-align: center">　　世间所见法　　但以心为主</p>
<p style="text-align: center">　　随解取众相　　颠倒不如实</p>
<p style="text-align: center">　　世间所言论　　一切是分别</p>
<p style="text-align: center">　　未曾有一法　　得入于法性</p>
<p style="text-align: center">　　能缘所缘力　　种种法出生</p>
<p style="text-align: center">　　速灭不暂停　　念念悉如是</p>
<p>　　尔时文殊师利菩萨。问宝首菩萨言。佛子。一切众生。等有四大。无我无我所。云何而有受苦受乐。端正丑陋。内好外好。少受多受。或受现报。或受后报。然法界中。无美无恶。时宝首菩萨。以颂答曰</p>
<p style="text-align: center">　　随其所行业　　如是果报生</p>
<p style="text-align: center">　　作者无所有　　诸佛之所说</p>
<p style="text-align: center">　　譬如净明镜　　随其所对质</p>
<p style="text-align: center">　　现像各不同　　业性亦如是</p>
<p style="text-align: center">　　亦如田种子　　各各不相知</p>
<p style="text-align: center">　　自然能出生　　业性亦如是</p>
<p style="text-align: center">　　又如巧幻师　　在彼四衢道</p>
<p style="text-align: center">　　示现众色相　　业性亦如是</p>
<p style="text-align: center">　　如机关木人　　能出种种声</p>
<p style="text-align: center">　　彼无我非我　　业性亦如是</p>
<p style="text-align: center">　　亦如众鸟类　　从【谷-禾+卵】而得出</p>
<p style="text-align: center">　　音声各不同　　业性亦如是</p>
<p style="text-align: center">　　譬如胎藏中　　诸根悉成就</p>
<p style="text-align: center">　　体相无来处　　业性亦如是</p>
<p style="text-align: center">　　又如在地狱　　种种诸苦事</p>
<p style="text-align: center">　　彼悉无所从　　业性亦如是</p>
<p style="text-align: center">　　譬如转轮王　　成就胜七宝</p>
<p style="text-align: center">　　来处不可得　　业性亦如是</p>
<p style="text-align: center">　　又如诸世界　　大火所烧然</p>
<p style="text-align: center">　　此火无来处　　业性亦如是</p>
<p>　　尔时文殊师利菩萨。问德首菩萨言。佛子。如来所悟。唯是一法。云何乃说无量诸法。现无量刹。化无量众。演无量音。示无量身。知无量心。现无量神通。普能震动无量世界。示现无量殊胜庄严。显示无边种种境界。而法性中。此差别相。皆不可得。时德首菩萨。以颂答曰</p>
<p style="text-align: center">　　佛子所问义　　甚深难可了</p>
<p style="text-align: center">　　智者能知此　　常乐佛功德</p>
<p style="text-align: center">　　譬如地性一　　众生各别住</p>
<p style="text-align: center">　　地无一异念　　诸佛法如是</p>
<p style="text-align: center">　　亦如火性一　　能烧一切物</p>
<p style="text-align: center">　　火焰无分别　　诸佛法如是</p>
<p style="text-align: center">　　亦如大海一　　波涛千万异</p>
<p style="text-align: center">　　水无种种殊　　诸佛法如是</p>
<p style="text-align: center">　　亦如风性一　　能吹一切物</p>
<p style="text-align: center">　　风无一异念　　诸佛法如是</p>
<p style="text-align: center">　　亦如大云雷　　普雨一切地</p>
<p style="text-align: center">　　雨滴无差别　　诸佛法如是</p>
<p style="text-align: center">　　亦如地界一　　能生种种芽</p>
<p style="text-align: center">　　非地有殊异　　诸佛法如是</p>
<p style="text-align: center">　　如日无云曀　　普照于十方</p>
<p style="text-align: center">　　光明无异性　　诸佛法如是</p>
<p style="text-align: center">　　亦如空中月　　世间靡不见</p>
<p style="text-align: center">　　非月往其处　　诸佛法如是</p>
<p style="text-align: center">　　譬如大梵王　　应现满三千</p>
<p style="text-align: center">　　其身无别异　　诸佛法如是</p>
<p>　　尔时文殊师利菩萨。问目首菩萨言。佛子。如来<a>福田</a>。等一无异。云何而见众生布施。果报不同。所谓。种种色。种种形。种种家。种种根。种种财。种种主。种种眷属。种种官位。种种功德。种种智慧。而佛于彼。其心平等。无异思惟。时目首菩萨。以颂答曰</p>
<p style="text-align: center">　　譬如大地一　　随种各生芽</p>
<p style="text-align: center">　　于彼无怨亲　　佛福田亦然</p>
<p style="text-align: center">　　又如水一味　　因器有差别</p>
<p style="text-align: center">　　佛福田亦然　　众生心故异</p>
<p style="text-align: center">　　亦如巧幻师　　能令众欢喜</p>
<p style="text-align: center">　　佛福田如是　　令众生敬悦</p>
<p style="text-align: center">　　如有才智王　　能令大众喜</p>
<p style="text-align: center">　　佛福田如是　　令众悉安乐</p>
<p style="text-align: center">　　譬如净明镜　　随色而现像</p>
<p style="text-align: center">　　佛福田如是　　随心获众报</p>
<p style="text-align: center">　　如阿揭陀药　　能疗一切毒</p>
<p style="text-align: center">　　佛福田如是　　灭诸烦恼患</p>
<p style="text-align: center">　　亦如日出时　　照曜于世间</p>
<p style="text-align: center">　　佛福田如是　　灭除诸黑暗</p>
<p style="text-align: center">　　亦如净满月　　普照于大地</p>
<p style="text-align: center">　　佛福田亦然　　一切处平等</p>
<p style="text-align: center">　　譬如毗蓝风　　普震于大地</p>
<p style="text-align: center">　　佛福田如是　　动三有众生</p>
<p style="text-align: center">　　譬如大火起　　能烧一切物</p>
<p style="text-align: center">　　佛福田如是　　烧一切有为		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　尔时文殊师利菩萨。问勤首菩萨言。佛子。佛教是一。众生得见。云何不即悉断一切诸烦恼缚。而得出离。然其色蕴。受蕴想蕴。行蕴识蕴。欲界<a>色界</a>。无色界。无明贪爱。无有差别。是则佛教。于诸众生。或有利益。或无利益时勤首菩萨。以颂答曰</p>
<p style="text-align: center">　　佛子善谛听　　我今如实答</p>
<p style="text-align: center">　　或有速解脱　　或有难出离</p>
<p style="text-align: center">　　若欲求除灭　　无量诸过恶</p>
<p style="text-align: center">　　当于佛法中　　勇猛常精进</p>
<p style="text-align: center">　　譬如微少火　　樵湿速令灭</p>
<p style="text-align: center">　　于佛教法中　　<a>懈怠</a>者亦然</p>
<p style="text-align: center">　　如钻燧求火　　未出而数息</p>
<p style="text-align: center">　　火势随止灭　　懈怠者亦然</p>
<p style="text-align: center">　　如人持日珠　　不以物承影</p>
<p style="text-align: center">　　火终不可得　　懈怠者亦然</p>
<p style="text-align: center">　　譬如赫日照　　孩稚闭其目</p>
<p style="text-align: center">　　怪言何不睹　　懈怠者亦然</p>
<p style="text-align: center">　　如人无手足　　欲以芒草箭</p>
<p style="text-align: center">　　遍射破大地　　懈怠者亦然</p>
<p style="text-align: center">　　如以一毛端　　而取大海水</p>
<p style="text-align: center">　　欲令尽干竭　　懈怠者亦然</p>
<p style="text-align: center">　　又如劫火起　　欲以少水灭</p>
<p style="text-align: center">　　于佛教法中　　懈怠者亦然</p>
<p style="text-align: center">　　如有见虚空　　端居不摇动</p>
<p style="text-align: center">　　而言普腾蹑　　懈怠者亦然</p>
<p>　　尔时文殊师利菩萨。问法首菩萨言。佛子。如佛所说。若有众生。受持正法。悉能除断一切烦恼。何故复有受持正法。而不断者。随贪嗔痴。随慢随覆。随忿随恨。随嫉随悭。随诳随谄。势力所转。无有离心。能受持法。何故复于心行之内。起诸烦恼。时法首菩萨。以颂答曰</p>
<p style="text-align: center">　　佛子善谛听　　所问如实义</p>
<p style="text-align: center">　　非但以多闻　　能入如来法</p>
<p style="text-align: center">　　如人水所漂　　惧溺而渴死</p>
<p style="text-align: center">　　于法不<a>修行</a>　　多闻亦如是</p>
<p style="text-align: center">　　如人设美膳　　自饿而不食</p>
<p style="text-align: center">　　于法不修行　　多闻亦如是</p>
<p style="text-align: center">　　如人善方药　　自疾不能救</p>
<p style="text-align: center">　　于法不修行　　多闻亦如是</p>
<p style="text-align: center">　　如人数他宝　　自无半钱分</p>
<p style="text-align: center">　　于法不修行　　多闻亦如是</p>
<p style="text-align: center">　　如有生王宫　　而受餧与寒</p>
<p style="text-align: center">　　于法不修行　　多闻亦如是</p>
<p style="text-align: center">　　如聋奏音乐　　悦彼不自闻</p>
<p style="text-align: center">　　于法不修行　　多闻亦如是</p>
<p style="text-align: center">　　如盲缋众像　　示彼不自见</p>
<p style="text-align: center">　　于法不修行　　多闻亦如是</p>
<p style="text-align: center">　　譬如海船师　　而于海中死</p>
<p style="text-align: center">　　于法不修行　　多闻亦如是</p>
<p style="text-align: center">　　如在四衢道　　广说众好事</p>
<p style="text-align: center">　　内自无实德　　不行亦如是</p>
<p>　　尔时文殊师利菩萨。问智首菩萨言。佛子。于佛法中。智为上首。如来何故。或为众生。赞叹布施。或赞持戒。或赞堪忍。或赞精进。或赞禅定。或赞智慧。或复赞叹慈悲喜舍。而终无有唯以一法。而得出离。成阿耨多罗三藐三菩提者。时智首菩萨。以颂答曰</p>
<p style="text-align: center">　　佛子甚希有　　能知众生心</p>
<p style="text-align: center">　　如仁所问义　　谛听我今说</p>
<p style="text-align: center">　　过去未来世　　现在诸导师</p>
<p style="text-align: center">　　无有说一法　　而得于道者</p>
<p style="text-align: center">　　佛知众生心　　性分各不同</p>
<p style="text-align: center">　　随其所应度　　如是而说法</p>
<p style="text-align: center">　　悭者为赞施　　毁禁者赞戒</p>
<p style="text-align: center">　　多嗔为赞忍　　好懈赞精进</p>
<p style="text-align: center">　　乱意赞禅定　　愚痴赞智慧</p>
<p style="text-align: center">　　不仁赞慈愍　　怒害赞大悲</p>
<p style="text-align: center">　　忧戚为赞喜　　曲心赞叹舍</p>
<p style="text-align: center">　　如是次第修　　渐具诸佛法</p>
<p style="text-align: center">　　如先立基堵　　而后造宫室</p>
<p style="text-align: center">　　施戒亦复然　　菩萨众行本</p>
<p style="text-align: center">　　譬如建城廓　　为护诸人众</p>
<p style="text-align: center">　　忍进亦如是　　防护诸菩萨</p>
<p style="text-align: center">　　譬如大力王　　率土咸戴仰</p>
<p style="text-align: center">　　定慧亦如是　　菩萨所依赖</p>
<p style="text-align: center">　　亦如转轮王　　能与一切乐</p>
<p style="text-align: center">　　四等亦如是　　与诸菩萨乐</p>
<p>　　尔时文殊师利菩萨。问贤首菩萨言。佛子。诸佛世尊。唯以一道。而得出离。云何今见一切佛土。所有众事。种种不同。所谓。世界众生界。说法调伏。寿量光明。神通众会。教仪法住。各有差别。无有不具一切佛法。而成阿耨多罗三藐三菩提者。时贤首菩萨。以颂答曰</p>
<p style="text-align: center">　　文殊法常尔　　法王唯一法</p>
<p style="text-align: center">　　一切无碍人　　一道出生死</p>
<p style="text-align: center">　　一切诸佛身　　唯是一法身</p>
<p style="text-align: center">　　一心一智慧　　力无畏亦然</p>
<p style="text-align: center">　　如本趣菩提　　所有回向心</p>
<p style="text-align: center">　　得如是刹土　　众会及说法</p>
<p style="text-align: center">　　一切诸佛刹　　庄严悉<a>圆满</a></p>
<p style="text-align: center">　　随众生行异　　如是见不同</p>
<p style="text-align: center">　　佛刹与佛身　　众会及言说</p>
<p style="text-align: center">　　如是诸佛法　　众生莫能见</p>
<p style="text-align: center">　　其心已清净　　诸愿皆具足</p>
<p style="text-align: center">　　如是明达人　　于此乃能睹</p>
<p style="text-align: center">　　随众生心乐　　及以业果力</p>
<p style="text-align: center">　　如是见差别　　此佛威神故</p>
<p style="text-align: center">　　佛刹无分别　　无憎无有爱</p>
<p style="text-align: center">　　但随众生心　　如是见有殊</p>
<p style="text-align: center">　　以是于世界　　所见各差别</p>
<p style="text-align: center">　　非一切如来　　大仙之过咎</p>
<p style="text-align: center">　　一切诸世界　　所应受化者</p>
<p style="text-align: center">　　常见人中雄　　诸佛法如是</p>
<p>　　尔时诸菩萨谓文殊师利菩萨言。佛子。我等所解。各自说已。唯愿仁者。以妙辩才。演畅如来。所有境界。何等是佛境界。何等是佛境界因。何等是佛境界度。何等是佛境界入。何等是佛境界智。何等是佛境界法。何等是佛境界说。何等是佛境界知。何等是佛境界证。何等是佛境界现。何等是佛境界广。时文殊师利菩萨。以颂答曰</p>
<p style="text-align: center">　　如来深境界　　其量等虚空</p>
<p style="text-align: center">　　一切众生入　　而实无所入</p>
<p style="text-align: center">　　如来深境界　　所有胜妙因</p>
<p style="text-align: center">　　亿劫常宣说　　亦复不能尽</p>
<p style="text-align: center">　　随其心智慧　　诱进咸令益</p>
<p style="text-align: center">　　如是度众生　　诸佛之境界</p>
<p style="text-align: center">　　世间诸国土　　一切皆随入</p>
<p style="text-align: center">　　智身无有色　　非彼所能见</p>
<p style="text-align: center">　　诸佛智自在　　三世无所碍</p>
<p style="text-align: center">　　如是慧境界　　平等如虚空</p>
<p style="text-align: center">　　法界众生界　　究竟无差别</p>
<p style="text-align: center">　　一切悉了知　　此是如来境</p>
<p style="text-align: center">　　一切世间中　　所有诸音声</p>
<p style="text-align: center">　　佛智皆随了　　亦无有分别</p>
<p style="text-align: center">　　非识所能识　　亦非心境界</p>
<p style="text-align: center">　　其性本清净　　开示诸群生</p>
<p style="text-align: center">　　非业非烦恼　　无物无住处</p>
<p style="text-align: center">　　无照无所行　　平等行世间</p>
<p style="text-align: center">　　一切众生心　　普在三世中</p>
<p style="text-align: center">　　如来于一念　　一切悉明达</p>
<p>　　尔时此<a>娑婆世界</a>中。一切众生所有法差别。业差别。世间差别。身差别。根差别。受生差别。持戒果差别。犯戒果差别。国土果差别。以佛神力。悉皆明现。如是。东方百千亿那由他。无数无量。无边无等。不可数不可称。不可思不可量。不可说。尽法界虚空界。一切世界中。所有众生。法差别。乃至国土果差别。悉以佛神力故。分明显现。南西北方。四维上下。亦复如是。</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>