<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大方广总持宝光明经 第五卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大方广总持宝光明经 第五卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大方广总持宝光明经 第五卷</strong></p>
<p style="text-align: left">
	　　西天中印度摩伽陀国那烂陀寺传教大师<a>三藏</a>赐紫<a>沙门</a>臣法天奉诏译</p>
<p style="text-align: left">
	　　又放光明种种严　　种种幢幡及伞盖</p>
<p style="text-align: left">
	　　作诸妓乐及众香　　严持上妙杂花香</p>
<p style="text-align: left">
	　　如是种种供养佛　　花香<a>烧香</a>及粖香</p>
<p style="text-align: left">
	　　幢幡妙盖垂宝帐　　能出种种妙庄严</p>
<p style="text-align: left">
	　　又放光明发净心　　手持众宝而住立</p>
<p style="text-align: left">
	　　清净大仙佛塔处　　得此清净妙光明</p>
<p style="text-align: left">
	　　又放广大光明云　　复雨种种妙涂香</p>
<p style="text-align: left">
	　　涂香水洒塔界地　　是故得此光明云</p>
<p style="text-align: left">
	　　又放光明种种严　　裸者得衣而庄饰</p>
<p style="text-align: left">
	　　种种璎珞种种衣　　是故出生庄严施</p>
<p style="text-align: left">
	　　又放光明名众味　　施诸上味饥渴者</p>
<p style="text-align: left">
	　　种种上味之饮食　　施已获得大光明</p>
<p style="text-align: left">
	　　又放光明名胜义　　库藏珍宝施贫穷</p>
<p style="text-align: left">
	　　及施三宝无有尽　　是故檀行胜义成</p>
<p style="text-align: left">
	　　又放光明眼清净　　盲者得视众色相</p>
<p style="text-align: left">
	　　以灯供佛及佛塔　　获得放光清净眼</p>
<p style="text-align: left">
	　　又放光明耳清净　　聋者各得闻众声</p>
<p style="text-align: left">
	　　施佛音乐及佛塔　　获得清净光明耳</p>
<p style="text-align: left">
	　　又放光明清净鼻　　鼻根不具闻妙香</p>
<p style="text-align: left">
	　　施妙涂香佛及塔　　获得清净光明鼻</p>
<p style="text-align: left">
	　　又放光明清净舌　　得佛柔软慈意语</p>
<p style="text-align: left">
	　　远离粗犷杂秽言　　获得光明舌相好</p>
<p style="text-align: left">
	　　又放光明身清净　　身根不具复<a>圆满</a></p>
<p style="text-align: left">
	　　舍身量等佛及塔　　是故得此清净身</p>
<p style="text-align: left">
	　　又放光明意清净　　一切妙意彼皆得</p>
<p style="text-align: left">
	　　因心意作三摩地　　得此清净意光明</p>
<p style="text-align: left">
	　　又放光明色清净　　思见仁王众色相</p>
<p style="text-align: left">
	　　种种妙色靡不周　　得获庄严光明塔</p>
<p style="text-align: left">
	　　又放光明声清净　　非声空声悉尽知</p>
<p style="text-align: left">
	　　生信由如于谷向　　放此清净声光明</p>
<p style="text-align: left">
	　　又放清净香光明　　一切臭气为妙香</p>
<p style="text-align: left">
	　　妙香水洒佛塔庙　　放光住此菩提树</p>
<p style="text-align: left">
	　　又放清净味光明　　有毒无毒变上味</p>
<p style="text-align: left">
	　　供佛声闻及父母　　施诸上味得光明</p>
<p style="text-align: left">
	　　又放光明触清净　　涩滑软触悉安乐</p>
<p style="text-align: left">
	　　剑戟箭枪如云雨　　变为柔软妙花鬘</p>
<p style="text-align: left">
	　　无数软衣触获安　　渡生往诣于佛所</p>
<p style="text-align: left">
	　　妙花涂香清净衣　　得施鬘盖放光明</p>
<p style="text-align: left">
	　　又放清净法光明　　一切毛端难思法</p>
<p style="text-align: left">
	　　为诸<a>世间</a>而出现　　得佛演说一切法</p>
<p style="text-align: left">
	　　信法自性本不生　　法身报身亦复尔</p>
<p style="text-align: left">
	　　法常寂住等<a>虚空</a>　　是故得获清净法</p>
<p style="text-align: left">
	　　光明现前应是作　　于大仙面一毛端</p>
<p style="text-align: left">
	　　出生殑伽沙等光　　一切各各随业因</p>
<p style="text-align: left">
	　　亦如现前一毛尘　　出现殑伽微尘等</p>
<p style="text-align: left">
	　　如是一切毛皆尽　　此三摩地大仙现</p>
<p style="text-align: left">
	　　若放光明如本行　　是光所作过去同</p>
<p style="text-align: left">
	　　彼若不现此光明　　云何神变等大仙</p>
<p style="text-align: left">
	　　彼得福德既同因　　<a>随喜</a>劝请亦如是</p>
<p style="text-align: left">
	　　若有得见悉获安　　是光自他俱解了</p>
<p style="text-align: left">
	　　若作福业善安和　　相续不断供养佛</p>
<p style="text-align: left">
	　　如来功德应忻求　　睹此光明如是作</p>
<p style="text-align: left">
	　　由如盲人不睹日　　不分昼夜及世间</p>
<p style="text-align: left">
	　　云何眼等能了色　　各各法义而得解</p>
<p style="text-align: left">
	　　调御放光亦如是　　分明示彼不自见</p>
<p style="text-align: left">
	　　未离颠倒<a>妄想</a>言　　毕竟不得廓彻意</p>
<p style="text-align: left">
	　　乘宝宫殿众严持　　种种资具妙香华</p>
<p style="text-align: left">
	　　大众无有能知者　　彼之疾病甚难袪</p>
<p style="text-align: left">
	　　调御光明亦如是　　此光自障不能知</p>
<p style="text-align: left">
	　　处诳妄语未能除　　毕竟不能心广大</p>
<p style="text-align: left">
	　　睹此光明能了别　　常得乐说而安乐</p>
<p style="text-align: left">
	　　彼身无疑妄想除　　离我即大功德幢</p>
<p style="text-align: left">
	　　变化主伴而庄严　　依此无上三摩地</p>
<p style="text-align: left">
	　　无边一切诸十方　　显示佛子并主伴</p>
<p style="text-align: left">
	　　种种三千微尘刹　　光明严饰莲花座</p>
<p style="text-align: left">
	　　一切身同跏趺坐　　变化示此三摩地</p>
<p style="text-align: left">
	　　自他十刹微尘等　　莲花坐彼诸眷属</p>
<p style="text-align: left">
	　　各各佛子众围绕　　安住遍入三摩地</p>
<p style="text-align: left">
	　　彼以大仙化导力　　众生从佛功德出</p>
<p style="text-align: left">
	　　互相围绕大莲华　　同时合掌而恭敬</p>
<p style="text-align: left">
	　　此法是大调御师　　若入寂静三摩地</p>
<p style="text-align: left">
	　　得诸<a>弟子</a>众围绕　　由如众星中朗月</p>
<p style="text-align: left">
	　　如彼入于一方中　　显示佛子并眷属</p>
<p style="text-align: left">
	　　一切方中此皆尽　　变化示此三摩地</p>
<p style="text-align: left">
	　　彼方覆闭悉蠲除　　最上三摩地行入</p>
<p style="text-align: left">
	　　或有从于三昧起　　自身显示于十方</p>
<p style="text-align: left">
	　　或有东方三昧中　　西方不起能摇动</p>
<p style="text-align: left">
	　　或有西方三昧中　　东方现起大人相</p>
<p style="text-align: left">
	　　悉能入此十方中　　异方复现诸三昧</p>
<p style="text-align: left">
	　　广能现此功德智　　大仙神变三摩地</p>
<p style="text-align: left">
	　　若尽异方一切刹　　无数如来皆往诣</p>
<p style="text-align: left">
	　　一一足下而致敬　　现住安乐三摩地</p>
<p style="text-align: left">
	　　或以三昧视众生　　西方尽刹而湛然</p>
<p style="text-align: left">
	　　一切如来悉现前　　现作无数诸供养</p>
<p style="text-align: left">
	　　如是西方尽见已　　复往阿僧祇佛刹</p>
<p style="text-align: left">
	　　于彼足下而致敬　　得住安乐三摩地</p>
<p style="text-align: left">
	　　彼以等持而<a>正见</a>　　尽于东方诸刹土</p>
<p style="text-align: left">
	　　一切如来悉现前　　又睹无数诸供养</p>
<p style="text-align: left">
	　　入此十方佛刹已　　一一方尽无动摇</p>
<p style="text-align: left">
	　　于中现起诸三昧　　种种供养世间灯</p>
<p style="text-align: left">
	　　彼于眼尘三昧中　　能现大色诸境界</p>
<p style="text-align: left">
	　　见此不可思议色　　天上人间悉愕然</p>
<p style="text-align: left">
	　　既睹色尘三昧已　　作是思惟眼尘境</p>
<p style="text-align: left">
	　　眼之自性非生灭　　是故开阐无相空</p>
<p style="text-align: left">
	　　或有耳尘三昧中　　能现大声诸境界</p>
<p style="text-align: left">
	　　入于一切语言音　　天上人间悉愕然</p>
<p style="text-align: left">
	　　既睹声尘三昧已　　审谛思惟耳尘境</p>
<p style="text-align: left">
	　　耳之自性非生灭　　是故开阐无相空</p>
<p style="text-align: left">
	　　或有鼻尘三昧中　　能现大香诸境界</p>
<p style="text-align: left">
	　　如是妙香悉遍入　　天上人间悉愕然</p>
<p style="text-align: left">
	　　既睹香尘三昧已　　复谛思惟鼻尘境</p>
<p style="text-align: left">
	　　鼻之自性非生灭　　是故开阐无相空</p>
<p style="text-align: left">
	　　或有舌尘三昧中　　能现大舌尘境界</p>
<p style="text-align: left">
	　　如是上味普周遍　　天上人间悉愕然</p>
<p style="text-align: left">
	　　既得上味三昧已　　审谛思惟舌尘境</p>
<p style="text-align: left">
	　　舌之自性非生灭　　是故开阐无相空</p>
<p style="text-align: left">
	　　或有身尘三昧中　　能现大触尘境界</p>
<p style="text-align: left">
	　　世间触尘普遍入　　天上人间悉愕然</p>
<p style="text-align: left">
	　　既睹触尘三昧已　　身尘遍起谛思惟</p>
<p style="text-align: left">
	　　身之自性非生灭　　是故开阐无相空</p>
<p style="text-align: left">
	　　或有心尘三昧中　　能现大法尘境界</p>
<p style="text-align: left">
	　　既睹法尘三昧已　　复谛思惟心尘境</p>
<p style="text-align: left">
	　　心之自性非生灭　　是故开阐无相空</p>
<p style="text-align: left">
	　　彼以三昧婴孩身　　出现盛年壮色住</p>
<p style="text-align: left">
	　　彼现盛年三昧已　　复住衰老朽痼身</p>
<p style="text-align: left">
	　　住此衰老身三昧　　复发心作优婆塞</p>
<p style="text-align: left">
	　　住此优婆塞三昧　　改质现作<a>比丘</a>身</p>
<p style="text-align: left">
	　　住此比丘身三昧　　即得多闻比丘身</p>
<p style="text-align: left">
	　　住此多闻身三昧　　即得有学无学身</p>
<p style="text-align: left">
	　　既住如是身三昧　　即得住于如来身</p>
<p style="text-align: left">
	　　住是如来身三昧　　得佛最上妙色身</p>
<p style="text-align: left">
	　　住此最上身三昧　　<a>化身</a>现作<a>天人</a>形</p>
<p style="text-align: left">
	　　从此天形身三昧　　出生众多大龙身</p>
<p style="text-align: left">
	　　从此大龙身三昧　　出生诸大药叉身</p>
<p style="text-align: left">
	　　从此药叉身三昧　　出生一切步多身</p>
<p style="text-align: left">
	　　从此步多身三昧　　现前出生一毛端</p>
<p style="text-align: left">
	　　从此一毛端三昧　　出生一切众毛端</p>
<p style="text-align: left">
	　　从此一切毛端中　　出生一发毛端尘</p>
<p style="text-align: left">
	　　从此一发尘三昧　　出现一切发尘境</p>
<p style="text-align: left">
	　　一一发尘三昧中　　复能出现微尘数</p>
<p style="text-align: left">
	　　若见一尘三昧已　　出生一切微尘尽</p>
<p style="text-align: left">
	　　若见一一尘三昧　　出生大海金刚际</p>
<p style="text-align: left">
	　　从此金刚际三昧　　出生摩尼树花果</p>
<p style="text-align: left">
	　　从此摩尼树三昧　　出现如来大光明</p>
<p style="text-align: left">
	　　从此如来光三昧　　出现一切江海水</p>
<p style="text-align: left">
	　　从此江海三昧中　　复现大火尘境界</p>
<p style="text-align: left">
	　　从此火尘三昧中　　出生风尘之思念</p>
<p style="text-align: left">
	　　从此风尘之三昧　　出生大地尘境界</p>
<p style="text-align: left">
	　　从此地尘三昧中　　出生一切天宫殿</p>
<p style="text-align: left">
	　　于此宫殿三昧中　　思念等彼虚空界</p>
<p style="text-align: left">
	　　三昧<a>解脱</a>不思议　　悉得无边诸功德</p>
<p style="text-align: left">
	　　复能照耀无边劫　　一切如来尽难量</p>
<p style="text-align: left">
	　　一切如来同说此　　世间业果难思议</p>
<p style="text-align: left">
	　　龙化云水佛入定　　定中变化不思议</p>
<p style="text-align: left">
	　　见彼出生说少分　　于中彼众悉惊怪</p>
<p style="text-align: left">
	　　法师方便智令知　　所说敏速能解了</p>
<p style="text-align: left">
	　　即得住于八解脱　　声闻得一即为多</p>
<p style="text-align: left">
	　　或是得多由如一　　观彼虚空光炽焰</p>
<p style="text-align: left">
	　　炎赫炽盛俱洞然　　周匝俱为炽火城</p>
<p style="text-align: left">
	　　火城下彻于水轮　　于轮坐卧而安住</p>
<p style="text-align: left">
	　　<a>刹那</a>身变不思议　　彼众无有大悲心</p>
<p style="text-align: left">
	　　菩提行远弃世间　　身虽变化不思议</p>
<p style="text-align: left">
	　　不能利他为世间　　譬如日月游虚空</p>
<p style="text-align: left">
	　　悉能照见十方界　　陂湖池沼及渊泉</p>
<p style="text-align: left">
	　　方圆大小宝海河　　悉现不思议色相</p>
<p style="text-align: left">
	　　如日照见于十方　　如智解脱诸三昧</p>
<p style="text-align: left">
	　　若见如来佛亦然　　澄湛池边四兵众</p>
<p style="text-align: left">
	　　各各于中而现形　　利剑弓刀箭甲胄</p>
<p style="text-align: left">
	　　兜鍪覆膊绦铁札　　亦如众色而庄严</p>
<p style="text-align: left">
	　　见彼如来光明网　　不分憎爱离疑惑</p>
<p style="text-align: left">
	　　解脱功德三摩地　　天中海内说彼名</p>
<p style="text-align: left">
	　　乃至众生出生海　　闻彼所说尽能知</p>
<p style="text-align: left">
	　　自身语言皆<a>欢喜</a>　　爱乐贪恚杂语言</p>
<p style="text-align: left">
	　　一切随类能了知　　得妙总持法之力</p>
<p style="text-align: left">
	　　人间天上过有无　　名为睹噜婆惹娑</p>
<p style="text-align: left">
	　　<a>婆罗门</a>女称赞彼　　志愿无有爱恚心</p>
<p style="text-align: left">
	　　为无嫉妒得超身　　虽有辩才爱恚存</p>
<p style="text-align: left">
	　　不能成就大檀行　　名称远闻于世间</p>
<p style="text-align: left">
	　　无人不喜智功德　　譬如明智作幻术</p>
<p style="text-align: left">
	　　能现种种无边色　　或于昼夜月一念</p>
<p style="text-align: left">
	　　百年由如于风烛　　云何幻化有爱恚</p>
<p style="text-align: left">
	　　世间变化如幻梦　　定知远离于解脱</p>
<p style="text-align: left">
	　　如智善修人皆喜　　天与修罗共斗战</p>
<p style="text-align: left">
	　　天得修罗自退散　　以盖覆上乘车辇</p>
<p style="text-align: left">
	　　兵甲自退而散走　　修罗于彼生爱恚</p>
<p style="text-align: left">
	　　自说身变不思议　　富贵勇猛无能敌</p>
<p style="text-align: left">
	　　现身变化能如是　　能持大龙及金刚</p>
<p style="text-align: left">
	　　帝释眷属乘大象　　此象头现三十三</p>
<p style="text-align: left">
	　　一一复现于六牙　　一一牙上现七池</p>
<p style="text-align: left">
	　　池中现水皆盈满　　一一池现七莲花</p>
<p style="text-align: left">
	　　莲花种种而庄严　　一一华中复现七</p>
<p style="text-align: left">
	　　天女一切悉能知　　能解歌舞众妓乐</p>
<p style="text-align: left">
	　　<a>帝释天</a>众同娱乐　　知彼自身复龙形</p>
<p style="text-align: left">
	　　得同一切而变化　　种种造作等庄严</p>
<p style="text-align: left">
	　　或时现龙为最上　　彼现有爱有恚痴</p>
<p style="text-align: left">
	　　随自福业现神变　　智力方便相应行</p>
<p style="text-align: left">
	　　非三摩地不能作　　由如罗睺身变现</p>
<p style="text-align: left">
	　　变为金刚缚足下　　现身海中水至脐</p>
<p style="text-align: left">
	　　头与妙高而同等　　彼有爱恚贪嗔痴</p>
<p style="text-align: left">
	　　罗睺神变力如是　　魔王破坏世间灯</p>
<p style="text-align: left">
	　　若现神变无有边　　帝释化现不思议</p>
<p style="text-align: left">
	　　天与修罗共战时　　制伏修罗不能变</p>
<p style="text-align: left">
	　　彼现自身于帝释　　能知修罗勇猛力</p>
<p style="text-align: left">
	　　同时自往帝释前　　各各执持于金刚</p>
<p style="text-align: left">
	　　修罗执持而战栗　　变现千眼能怖畏</p>
<p style="text-align: left">
	　　光明炽盛执金刚　　身披甲胄有大力</p>
<p style="text-align: left">
	　　修罗既睹而退走　　彼以薄福力不任</p>
<p style="text-align: left">
	　　帝释为天现神变　　一切世间尽能救</p>
<p style="text-align: left">
	　　说此神变福无尽　　空中天鼓劝诸天</p>
<p style="text-align: left">
	　　说于彼众业果报　　知天耽着于欲乐</p>
<p style="text-align: left">
	　　天鼓出声而救度　　观身无常不久停</p>
<p style="text-align: left">
	　　此等自性不能了　　如幻如云翳星月</p>
<p style="text-align: left">
	　　万物自性如梦觉　　一切烦恼怨家因</p>
<p style="text-align: left">
	　　除得<a>甘露</a>离无常　　其中若有乐耽着</p>
<p style="text-align: left">
	　　无常迅速如摩竭　　一切眷属悉遭苦</p>
<p style="text-align: left">
	　　圣者增长于一切　　乐着欲乐如盲人</p>
<p style="text-align: left">
	　　若有闻法免无常　　鼓为帝释常诫劝</p>
<p style="text-align: left">
	　　及诸天众说妙法　　恒时演畅妙语言</p>
<p style="text-align: left">
	　　无边烦恼能广说　　彼能现此无色相</p>
<p style="text-align: left">
	　　天鼓出于大音声　　随诸天意现众色</p>
<p style="text-align: left">
	　　广为无作诸众生　　天与修罗相持时</p>
<p style="text-align: left">
	　　以天福力胜于彼　　天鼓空中劝天人</p>
<p style="text-align: left">
	　　出众音声悉同彼　　天鼓劝令生忻喜</p>
<p style="text-align: left">
	　　得生远离兵怖畏　　修罗王众自退散</p>
<p style="text-align: left">
	　　刹那恐惧尽消除　　鼓施甘露经劫数</p>
<p style="text-align: left">
	　　救度一切诸世间　　彼离烦恼魔王众</p>
<p style="text-align: left">
	　　不受烦恼说安乐　　帝释天女九十二</p>
<p style="text-align: left">
	　　化身令他悉欢喜　　一一幻身与彼同</p>
<p style="text-align: left">
	　　一切天女各同示　　诸女同时贪欲乐</p>
<p style="text-align: left">
	　　若住自性妙法中　　而为开示演妙法</p>
<p style="text-align: left">
	　　帝释神变一刹那　　帝释有爱有恚痴</p>
<p style="text-align: left">
	　　唯自娱乐诸眷属　　无人于世恒方便</p>
<p style="text-align: left">
	　　世间变化离爱欲　　魔王斗诤住世间</p>
<p style="text-align: left">
	　　摄伏一切众生类　　烦恼业力索普缚</p>
<p style="text-align: left">
	　　愚迷众生不能脱　　彼等有爱有恚痴</p>
<p style="text-align: left">
	　　一切世间魔王摄　　住于十种业道中</p>
<p style="text-align: left">
	　　一切世间自破坏　　梵王宫殿三千主</p>
<p style="text-align: left">
	　　乃至梵王三千宫　　普现其身于中住</p>
<p style="text-align: left">
	　　梵天王出妙音声　　梵王于彼世间中</p>
<p style="text-align: left">
	　　定知梵王能变化　　彼经劫数如刹那</p>
<p style="text-align: left">
	　　不能一念生悲智　　过于三灾坏劫已</p>
<p style="text-align: left">
	　　不思议心诸世间　　众生业报心生风</p>
<p style="text-align: left">
	　　风能成就器世间　　四海众山天宫殿</p>
<p style="text-align: left">
	　　广大种子光明宝　　风能生云而降雨</p>
<p style="text-align: left">
	　　雨止风卷云自收　　风能成熟世所有</p>
<p style="text-align: left">
	　　安乐众多诸世间　　彼不学于波罗蜜</p>
<p style="text-align: left">
	　　亦复不<a>学佛</a>功德　　能现世间不思议</p>
<p style="text-align: left">
	　　虽能如是人莫睹　　乃至飞禽走战声</p>
<p style="text-align: left">
	　　女声童男童女声　　云雷震吼海潮声</p>
<p style="text-align: left">
	　　众生各各悉闻知　　各各闻于自性声</p>
<p style="text-align: left">
	　　以广大辩无碍知　　江河各出广大声</p>
<p style="text-align: left">
	　　世间娱乐妙音声　　如来法海甚希有</p>
<p style="text-align: left">
	　　能摄一切诸众海　　海得妙宝水无尽</p>
<p style="text-align: left">
	　　江河竞澍复不增　　由如一切世间海</p>
<p style="text-align: left">
	　　定慧解脱福无尽　　智智出生诸功德</p>
<p style="text-align: left">
	　　得福功德亦不增　　娑誐罗龙能<a>自在</a></p>
<p style="text-align: left">
	　　从下往诣化乐天　　广布慈云四大洲</p>
<p style="text-align: left">
	　　无数种种而庄严　　化乐天中阎浮名</p>
<p style="text-align: left">
	　　现云普遍众妙色　　或变红珠光晃耀</p>
<p style="text-align: left">
	　　睹史多天金雪色　　焰摩天中吠琉璃</p>
<p style="text-align: left">
	　　忉利天中琉璃藏　　四大王天水精色</p>
<p style="text-align: left">
	　　金刚坚固海云色　　紧那罗宫香发越</p>
<p style="text-align: left">
	　　龙王宫中莲花色　　坚守大力乌黑色</p>
<p style="text-align: left">
	　　阿修罗宫山石色　　上妙金光阳焰色</p>
<p style="text-align: left">
	　　异域他州种种严　　赡部洲中青碧色</p>
<p style="text-align: left">
	　　云色各各随洲变　　化乐天中现金云</p>
<p style="text-align: left">
	　　由如闪电日光色　　妙色等同清净月</p>
<p style="text-align: left">
	　　睹史多天紫金色　　焰摩天中金雪同</p>
<p style="text-align: left">
	　　忉利天中琉璃色　　四大王天水精色</p>
<p style="text-align: left">
	　　金刚坚固海云色　　紧那罗宫香充满</p>
<p style="text-align: left">
	　　龙王宫中莲花色　　坚守大力乌黑色</p>
<p style="text-align: left">
	　　阿修罗宫铁山色　　上妙清净摩尼照</p>
<p style="text-align: left">
	　　种种差别而庄严　　赡部洲中月摩尼</p>
<p style="text-align: left">
	　　电光所至亦如云　　化乐天与梵王天</p>
<p style="text-align: left">
	　　同现鼓声悉周遍　　睹史多天雅乐声</p>
<p style="text-align: left">
	　　焰摩宫中天女声　　四大王天干达嚩</p>
<p style="text-align: left">
	　　山相击声海潮声　　紧那罗笛俱拏声</p>
<p style="text-align: left">
	　　龙宫迦陵频伽声　　坚守宫中龙女声</p>
<p style="text-align: left">
	　　修罗宫中琴瑟声　　人声海声笙簧声</p>
<p style="text-align: left">
	　　化乐天中天妙香　　雨花种种而庄严</p>
<p style="text-align: left">
	　　妙摩尼月妙月中　　曼陀花鬘及涂香</p>
<p style="text-align: left">
	　　睹史多天摩尼色　　种种妙宝众严饰</p>
<p style="text-align: left">
	　　如月光明摩尼髻　　缤纷乱雨金色衣</p>
<p style="text-align: left">
	　　种种幢幡及宝盖　　严持涂香妙华鬘</p>
<p style="text-align: left">
	　　金色真珠红色衣　　焰摩天中恒时雨</p>
<p style="text-align: left">
	　　忉利天中如意珠　　涂香栴檀及沉水</p>
<p style="text-align: left">
	　　功姑摩蕊天妙鬘　　香水及雨众妙花</p>
<p style="text-align: left">
	　　珍异饮食增长力　　得香美味貌熙怡</p>
<p style="text-align: left">
	　　殊特妙宝不思议　　雨四天王及龙宫</p>
<p style="text-align: left">
	　　雨于大海能坚牢　　如是无量无有尽</p>
<p style="text-align: left">
	　　库藏无尽甚广大　　恒雨无边胜妙宝</p>
<p style="text-align: left">
	　　妙衣庄严彼充满　　又雨粖香末利香</p>
<p style="text-align: left">
	　　或作雅妙琴瑟声　　紧那罗女雨璎珞</p>
<p style="text-align: left">
	　　龙宫恒雨红色珠　　坚守光明摩尼宝</p>
<p style="text-align: left">
	　　破坏冤家弓敏捷　　修罗宫中雨剑戟</p>
<p style="text-align: left">
	　　无价璎珞令彼安　　雨鬘末利瞻波迦</p>
<p style="text-align: left">
	　　雨于清净俱阑拏　　更雨种种妙灯光</p>
<p style="text-align: left">
	　　阎浮提人皆欢喜　　复能忻乐妙法雨</p>
<p style="text-align: left">
	　　花树果树及香树　　天妙众物安世间</p>
<p style="text-align: left">
	　　如是难思云庄严　　霹雳雷声雨庄严</p>
<p style="text-align: left">
	　　如是龙变难思议　　彼恒住于大海水</p>
<p style="text-align: left">
	　　龙现变化上难思　　若入法海功德中</p>
<p style="text-align: left">
	　　无边变化非测量　　此义譬喻说少分</p>
<p style="text-align: left">
	　　如是说彼调御师　　此勇猛智离譬喻</p>
<p style="text-align: left">
	　　若此现住解脱门　　说此解脱为最上</p>
<p style="text-align: left">
	　　广大微妙无上意　　得未曾有真实意</p>
<p style="text-align: left">
	　　如是胜上甚深意　　是法难行希希有</p>
<p style="text-align: left">
	　　世间所有行行人　　若闻最上解脱已</p>
<p style="text-align: left">
	　　世间恭敬而称赞　　众生身道难得闻</p>
<p style="text-align: left">
	　　如是此法能尊重　　若能作福获安乐</p>
<p style="text-align: left">
	　　自他因力而恭敬　　彼于人间离疑惑</p>
<p style="text-align: left">
	　　声闻乘中不生疑　　辟支佛乘亦复然</p>
<p style="text-align: left">
	　　彼复不疑众多乘　　住彼大乘未为难</p>
<p style="text-align: left">
	　　恭敬此经甚难得　　云何读诵而受持</p>
<p style="text-align: left">
	　　若住此法云何行　　假使三千山及海</p>
<p style="text-align: left">
	　　尽未来劫而顶戴　　如是勤苦未为难</p>
<p style="text-align: left">
	　　恭敬此经甚为难　　三千微尘等众生</p>
<p style="text-align: left">
	　　一一于前经劫住　　如是胜福未为难</p>
<p style="text-align: left">
	　　信此经者甚为难　　假使十刹山及海</p>
<p style="text-align: left">
	　　如此而能掌中持　　如是勤苦未为难</p>
<p style="text-align: left">
	　　恭敬此经甚难得　　十刹微尘等众生</p>
<p style="text-align: left">
	　　一一面前经劫住　　最胜福报未为难</p>
<p style="text-align: left">
	　　信此经者甚难得　　十刹微尘等如来</p>
<p style="text-align: left">
	　　一一经劫面前住　　若于此法读诵持</p>
<p style="text-align: left">
	　　胜前功德阿庾多　　如来开此解脱门</p>
<p style="text-align: left">
	　　若于十方一切刹　　悉能降伏魔王宫</p>
<p style="text-align: left">
	　　导引无罪悉安隐　　若诸十方仁师子</p>
<p style="text-align: left">
	　　彼从口中现一切　　舒手安于头顶上</p>
<p style="text-align: left">
	　　无边功德普吉祥　　一切如来口中出</p>
<p style="text-align: left">
	　　如来以手摩其顶　　解脱法门应善说</p>
<p style="text-align: left">
	　　汝等应当广流布　　勿令此法而断绝</p>
<p style="text-align: left">
	　　<a>世尊</a>佛说此伽他　　说已默然而寂住</p>
<p style="text-align: left">
	　　尔时三千<a>大千世界</a>。一切诸天及诸人民海会圣众同作是言。此是如来第二会转此法轮。赞言善哉善说世尊希有希有。我等过去未曾闻。说如是<a>正法</a>。若有众生。闻此正法。甚为希有。即得不生贫穷下贱之家。心得平等。由如供养恭敬众多如来。是诸众生展转相教。如佛塔庙。彼诸众生。天上人间。魔王眷属。彼不能害。若诸人天在家<a>出家</a>。是诸国王及诸大臣长者宰官亦不能害</p>
<p style="text-align: left">
	　　是时尊者<a>须菩提</a>。白佛言世尊。希有如来云何得此。如是宝光明经正法行于世间。此众经中宝。皆是如来威神力故。出现世间。复次是诸众生。得闻是法。亦是如来威神力故尔时世尊复开金口。告尊者阿难言。汝当受持。阿难。如是正法。勤心精进受持读诵。是时尊者阿难。绕佛三匝而作是言。世尊。我当受持如是正法永不忘失。佛说此经已。一切圣众<a>菩萨</a>。<a>普贤菩萨</a>。妙吉祥童子。尊者<a>舍利弗</a>等。诸大声闻。天人阿修罗干达嚩等。闻佛所说。皆大欢喜顶礼而去</p>
				</div></div><hr><script charset='utf-8' src='../../js/footer.js'></script></body></html>