<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修正法华经 第八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>正法华经 第八卷</center></div><div class='fo'><center>经文出处:来自无量光明网</center><br/><br>
<h2>御福事品第十六</h2>
<p>　　尔时<a>世尊</a>告<a>弥勒</a>大士。阿逸。欲知今佛说此如来寿限经典之时。六十八亿那术百千江河沙等诸<a>菩萨</a>。逮不起法忍。二千江河沙菩萨大士。皆得总持。如一佛世界尘数菩萨大士。逮得无碍辩才总持。复有如千佛世界尘数亿百千姟菩萨。得不退转总持。复有如千佛世界尘数菩萨大士。闻是经典。转不退转法轮。复有如中千佛世界尘数菩萨。逮得无垢大圣分别而转法轮。复有如佛小千世界尘数菩萨。闻斯经典。逮得八生住。当成无上正真道。复有如四天下尘数菩萨大士。闻斯法已。得一生补处。当成正觉。复有如八佛世界尘数黎庶。闻是经典。悉发无上正真之道。佛这说斯诸菩萨大士。寻则建立。应时<a>虚空</a>雨诸天华。意华及大意华。纷纷如雪。以散无数百千世界亿百千姟诸佛世尊。故来垂恩坐师子床七宝树下。及能仁大圣上。其无央数不可称限。诸灭度佛并多宝佛身。地即大动。及雨一切诸菩萨上。又雨四种栴檀杂香蜜香一切诸香。从虚空堕。虚空之中发大雷音。深柔软音自然妙响。千万璎珞若干琦珍。明月珠宝如意之珠。诸珠璎珞。皆于空中垂下如幡。无数香炉在于空中自然香出。复有无数百千宝盖自然来至。一一宝盖各各普覆一一佛上。上至梵天。诸菩萨众在于空中。执盖而侍亿百千姟诸如来左右。于是弥勒而赞颂曰</p>
<p style="text-align: center">　　安住令闻　　未曾有法　　本来未尝</p>
<p style="text-align: center">　　见此明光　　广大极远　　不可限量</p>
<p style="text-align: center">　　如向所睹　　无能思议　　今日我已</p>
<p style="text-align: center">　　所闻经典　　面观安住　　现分别说</p>
<p style="text-align: center">　　建立众生　　亿百千数　　大圣导师</p>
<p style="text-align: center">　　于世殊特　　不退转轮　　住于佛道</p>
<p style="text-align: center">　　或有得立　　执揽微密　　或有得处</p>
<p style="text-align: center">　　无限之谊　　亿百千数　　总持之要</p>
<p style="text-align: center">　　欲有限量　　及思惟者　　有所建立</p>
<p style="text-align: center">　　并越度生　　或有二住　　及八住者</p>
<p style="text-align: center">　　当得佛道　　所度无量　　或有学者</p>
<p style="text-align: center">　　超越千四　　或有至三　　或于二住</p>
<p style="text-align: center">　　缘从导师　　闻是经典　　当得佛道</p>
<p style="text-align: center">　　显第一谊　　或有建立　　一生补处</p>
<p style="text-align: center">　　成诸通慧　　游于诸有　　听省于斯</p>
<p style="text-align: center">　　大圣所说　　有成果证　　无有诸漏</p>
<p style="text-align: center">　　犹如八佛　　国土诸尘　　其欲数者</p>
<p style="text-align: center">　　限量如此　　若有黎庶　　亿数听经</p>
<p style="text-align: center">　　闻是皆发　　<a>殊胜</a>道意　　无极大仙</p>
<p style="text-align: center">　　造德若斯　　分别演说　　立<a>真谛</a>地</p>
<p style="text-align: center">　　无量诸身　　不得称限　　譬如虚空</p>
<p style="text-align: center">　　无有边际　　诸天所雨　　无数亿华</p>
<p style="text-align: center">　　不可计量　　天子亿千　　帝释梵天</p>
<p style="text-align: center">　　如江河沙　　其来至此　　无数亿千</p>
<p style="text-align: center">　　杂香妙香　　供养安住　　蜜香上香</p>
<p style="text-align: center">　　而已散佛　　专己作行　　犹如飞鸟</p>
<p style="text-align: center">　　普来供散　　安住如来　　上虚空中</p>
<p style="text-align: center">　　自然雷震　　柔软音声　　畅深妙法</p>
<p style="text-align: center">　　亿百千天　　俱共歌颂　　明月珠宝</p>
<p style="text-align: center">　　自然下降　　自然诸香　　而为芬薰</p>
<p style="text-align: center">　　七宝宝瓶　　亿百千姟　　罗列虚空</p>
<p style="text-align: center">　　如雁飞行　　供养大圣　　威神之尊</p>
<p style="text-align: center">　　诸盖亿姟　　不可限量　　广大周匝</p>
<p style="text-align: center">　　七宝严饰　　聪明智慧　　诸菩萨执</p>
<p style="text-align: center">　　身形高长　　上至梵天　　微妙姝好</p>
<p style="text-align: center">　　威光巍巍　　幢幡绮丽　　供养上佛</p>
<p style="text-align: center">　　咨嗟众圣　　亿千赞诵　　心怀踊跃</p>
<p style="text-align: center">　　敬安住名　　所在向方　　尊未曾有</p>
<p style="text-align: center">　　见若干种　　诸异导师　　而普示现</p>
<p style="text-align: center">　　<a>寿命</a>之限　　今此众生　　悉<a>欢喜</a>悦</p>
<p style="text-align: center">　　其谊广普　　至于十方　　导师音声</p>
<p style="text-align: center">　　靡不达至　　饱满众生　　亿百千数</p>
<p style="text-align: center">　　晓了道意　　具足庄严</p>
<p>　　尔时世尊告弥勒曰。其闻如来所现寿命所说经法。发意顷生快心笃信者。所得功德不可称量。譬如族姓子族姓女。欲得无上正真道。奉行布施持戒忍辱精进一心五度无极。八亿百千劫。不如族姓子族姓女。闻斯如来寿命之限。发意之顷欢喜信乐。而不狐疑若干种行归一道者。欲知功德。胜于八亿百千劫行五度无极。百倍千倍万倍亿亿倍巨亿万倍。福不可譬。无以为喻。佛言。阿逸。族姓子族姓女闻斯经法。一发意顷欢喜信者。则为坚住无上正真道成最正觉。佛时颂曰</p>
<p style="text-align: center">　　若一切遵修　　行五度无极</p>
<p style="text-align: center">　　志慕求斯慧　　意存佛上道</p>
<p style="text-align: center">　　设于亿千劫　　具足八前劫</p>
<p style="text-align: center">　　而布施诸佛　　数数及声闻</p>
<p style="text-align: center">　　供养诸缘觉　　菩萨亿千姟</p>
<p style="text-align: center">　　奉进诸饮食　　衣服床卧具</p>
<p style="text-align: center">　　榻席及屋室　　皆以栴<a>檀香</a></p>
<p style="text-align: center">　　园观平等足　　为施经行处</p>
<p style="text-align: center">　　如是布施已　　若干种无数</p>
<p style="text-align: center">　　于亿百劫中　　用求尊佛道</p>
<p style="text-align: center">　　又复护禁戒　　信喜稽首佛</p>
<p style="text-align: center">　　明立无所犯　　犹得佛慧故</p>
<p style="text-align: center">　　复次顺忍辱　　住于调定地</p>
<p style="text-align: center">　　志尊无所限　　忍无数骂詈</p>
<p style="text-align: center">　　设睹卒暴者　　住慢而自大</p>
<p style="text-align: center">　　志能忍彼等　　以求佛道故</p>
<p style="text-align: center">　　常殷勤精进　　宽弘心坚固</p>
<p style="text-align: center">　　意念余思想　　游至亿佛土</p>
<p style="text-align: center">　　若处于闲居　　欲弃于睡眠</p>
<p style="text-align: center">　　其人亿劫行　　常习于经行</p>
<p style="text-align: center">　　欲比无等伦　　亿千劫<a>禅定</a></p>
<p style="text-align: center">　　加复八千亿　　而行专一心</p>
<p style="text-align: center">　　志愿上佛道　　欲得诸通慧</p>
<p style="text-align: center">　　具足定无极　　一切禅寂然</p>
<p style="text-align: center">　　诸所造福德　　合会而聚集</p>
<p style="text-align: center">　　亿百千劫中　　如前所咨嗟</p>
<p style="text-align: center">　　若男子女人　　其闻佛寿限</p>
<p style="text-align: center">　　一时欢喜信　　此德为最上</p>
<p style="text-align: center">　　当弃捐犹豫　　诸着思想事</p>
<p style="text-align: center">　　信乐大法谊　　其福为若斯</p>
<p style="text-align: center">　　若菩萨求道　　尊奉亿劫载</p>
<p style="text-align: center">　　是闻不为闻　　听佛寿无量</p>
<p style="text-align: center">　　当已顶稽首　　如是像类人</p>
<p style="text-align: center">　　然后将来世　　度脱亿数人</p>
<p style="text-align: center">　　如能仁世尊　　释师子大人</p>
<p style="text-align: center">　　坐于佛树下　　而演师子吼</p>
<p style="text-align: center">　　吾今所以来　　众生所供敬</p>
<p style="text-align: center">　　处于佛道场　　说寿亦当然</p>
<p style="text-align: center">　　志性悉具足　　其人博闻持</p>
<p style="text-align: center">　　所说谛化人　　则无有狐疑</p>
<p>　　佛复告阿逸。其有闻说如来寿经者。入中受持分别晓了。其得福德不可称限。即过于彼若干亿劫奉五度无极。上至于佛慧。所当示现。所当奉行。复次其闻是经。即持书写已。载于竹帛供养奉事。散华<a>烧香</a>捣香杂香。缯彩幢幡麻油灯香。油灯醍醐灯。其福过彼甚多无数。当致如来慧见之事。犹如阿逸。彼族姓子。设得闻斯如来寿限经。其心质直欢喜信者。以是情性当观此相。即当知之。以见如来在灵鹫山说是经时。与诸菩萨眷属围绕声闻之众。于斯佛土三千<a>大千世界</a>之中。平等忍辱地为绀琉璃紫磨金色。八种交道七宝行树。若干种亿。屋宅居室。诸菩萨众于其中止。阿逸。欲知彼其人心常而质直安悦信者。以是色像知其相行。曾见佛会又如来尊。悉见彼人心所信乐。如来灭度后族姓子女。闻此经卷亦不诽谤。欢乐受持。则为如来所见拥护。其族姓子。超于兴起为佛塔庙。起于建立精舍讲堂。超于瞻视<a>比丘</a>疾病。而给医药供养之具。所以者何。是等族姓子。以为具足兴立塔庙。起七宝寺上至梵天。悉为供养一切<a>舍利</a>。其佛塔寺周回无限。普尽地际悬众宝铃。无上之藏诸舍利庙。供养华香杂香捣香。宝盖幢幡伎乐歌颂。若干种香。天上<a>世间</a>所有珍琦。天华天香及天伎乐。空中雷震畅发洪音。钟磬大鼓箜篌乐器。箫成琴瑟铙镜若干。柔软哀声歌舞节奏。调合克谐。无数亿百千劫供养奉侍。诸度无极皆悉充备。佛灭度后其有得闻此经典者。持读书写若分别说。福胜无量。修慈愍哀广普受持。讲堂精舍床榻锦绣敷具。令比丘众顿止其中。园观华实明月珠宝。经行诸坐饮食供养。病给医药一切施安。悉令具足。其床榻脚若干种宝。微妙显好上至梵天。幡盖校饰。劝助福故。稍稍转具而灭除罪。靡不粲丽。五体精进而在闲居。积累功德。无数巨亿百千劫中。称扬其名。一切庄严威神巍巍。皆悉弥普。于是世尊。而叹颂曰</p>
<p style="text-align: center">　　若起七宝寺　　上至于梵天</p>
<p style="text-align: center">　　华香及伎乐　　幡盖悉供养</p>
<p style="text-align: center">　　诸床卧之具　　饮食细供馔</p>
<p style="text-align: center">　　病瘦给医药　　宝床若干品</p>
<p style="text-align: center">　　入微妙庄严　　上至于梵天</p>
<p style="text-align: center">　　普校饰佛土　　劝助兼备足</p>
<p style="text-align: center">　　五事劝闲居　　咸兴变亿数</p>
<p style="text-align: center">　　一切人所乐　　微妙施最胜</p>
<p style="text-align: center">　　供事悉具足　　鲜洁华幢幡</p>
<p style="text-align: center">　　以此为衣服　　数数如雷震</p>
<p style="text-align: center">　　众伎柔软悲　　以供养舍利</p>
<p style="text-align: center">　　香油为然灯　　分布围周匝</p>
<p style="text-align: center">　　其有持此经　　于乱讲<a>说法</a></p>
<p style="text-align: center">　　以为具足辩　　斯若干供养</p>
<p style="text-align: center">　　无数亿屋室　　皆以栴檀作</p>
<p style="text-align: center">　　讲堂三十二　　极高无有极</p>
<p style="text-align: center">　　悉敷诸座具　　随所欲饮食</p>
<p style="text-align: center">　　如是亿百千　　供珍妙肴馔</p>
<p style="text-align: center">　　园观及经行　　华布遍其地</p>
<p style="text-align: center">　　覆盖具无量　　采画若干像</p>
<p style="text-align: center">　　用供养众僧　　其持是经法</p>
<p style="text-align: center">　　目前办斯已　　如来灭度后</p>
<p style="text-align: center">　　若读诵写经　　欢喜如信乐</p>
<p style="text-align: center">　　其得福无量　　超余福之上</p>
<p style="text-align: center">　　其有人书写　　净洁令安谛</p>
<p style="text-align: center">　　当供养经卷　　华香普芬薰</p>
<p style="text-align: center">　　常当然灯火　　香油为锭镣</p>
<p style="text-align: center">　　所生辄欢喜　　数上思夷华</p>
<p style="text-align: center">　　其人奉经卷　　供养当如是</p>
<p style="text-align: center">　　得福甚众多　　其限不可量</p>
<p style="text-align: center">　　譬如虚空界　　其限不可得</p>
<p style="text-align: center">　　十方之无量　　其福比如是</p>
<p style="text-align: center">　　何况能复加　　常施于安隐</p>
<p style="text-align: center">　　奉戒行禅思　　而在燕坐行</p>
<p style="text-align: center">　　无嗔不恶口　　恭敬立思惟</p>
<p style="text-align: center">　　<a>比丘尼</a>常当　　谦恪不自大</p>
<p style="text-align: center">　　智慧如明月　　问智者不恐</p>
<p style="text-align: center">　　次第顺分别　　意怀愍得佛</p>
<p style="text-align: center">　　假使如是像　　持殊胜经者</p>
<p style="text-align: center">　　其人功德品　　不可得限量</p>
<p style="text-align: center">　　设使人见此　　如是像法师</p>
<p style="text-align: center">　　当持此经卷　　奉敬加供养</p>
<p style="text-align: center">　　假使有人　　以天华香　　用天宝盖</p>
<p style="text-align: center">　　而以覆阴　　当以首顶　　礼其人足</p>
<p style="text-align: center">　　常想念之　　如来最胜　　尔时见者</p>
<p style="text-align: center">　　作是思惟　　而当求索　　树王之下</p>
<p style="text-align: center">　　当觉成佛　　所在供养　　为饶利益</p>
<p style="text-align: center">　　诸天世间　　假使住立　　若处安坐</p>
<p style="text-align: center">　　所在经行　　其德如是　　卧在床榻</p>
<p style="text-align: center">　　若着衣服　　而常讲演　　斯如来经</p>
<p style="text-align: center">　　于时士夫　　于此经卷　　兴若干种</p>
<p style="text-align: center">　　显谛微妙　　世尊导师　　所说至诚</p>
<p style="text-align: center">　　以无数珍　　而供养者　　如吾所叹</p>
<p style="text-align: center">　　所有土地　　则为佛身　　于彼经行</p>
<p style="text-align: center">　　佛圣于中　　如坐座上　　觉了所在</p>
<p style="text-align: center">　　游居之处		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>正<a>法华经</a>劝助品第十七</h2>
<p>　　尔时弥勒大士白佛言。其有闻是所说经典。得何福祐。以偈颂曰</p>
<p style="text-align: center">　　大雄若灭度　　其有闻是经</p>
<p style="text-align: center">　　省之即劝助　　为得何福祐</p>
<p>　　于是世尊告弥勒曰。如来灭度后其有闻是所说经者。若比丘比丘尼清信士清信女。男子女人大小眷属。闻已劝助。于众会中宣转为人说。若在屋宅若在露处。若在闲居郡国县邑。所当作为如所闻经。如所受得住彼力势。为人解说。若为父母宗室叹咏。闻大士言亦读代喜。所可闻知展转相传。不见法师威容色貌。若转学者代之劝助。以是因缘所兴方便。使五道人有五盖者通得相见。各以所闻转相劝化。听我所说劝助之福。所闻法师经法功德。族姓子女。无所千载四域天下。六趣群生未尽罗网。有色无色。有想无想。不有想不无想。有足无足。两足四足多足。诸<a>天人</a>民。或有一人欲求功德。随此众生所欲乐喜。已所爱重极上微妙供养之具满阎浮利。为一一人广大布施。随其所欲。屋宅金银水精琉璃珊瑚虎魄车【（王*巨）/木】马瑙。象马车牛众宝合成。无央数岁恣所求索应意备足。供养饮食无所乏少。中自念言。年朽力弊心用疲殆。岂可化入如来法律。以佛所诏用诲众生。寻如所念。以律检非导之典教。黎庶一时俱履道迹。往来不还无著得证。诸漏以尽禅定具足。威神巍巍得八解门。一心不乱。于阿逸意云何。彼时士夫所建福施。有能思惟限量者乎。弥勒答曰。甚多不可赀计。乃能安慰无量众生。供足所乏加复立志。于无著证。佛告阿逸。今故语仁。宣布四远如彼士夫。兴大布施。供给无数四域群生。立无著证。佛言。其闻是经一句一偈。劝助代喜。福过彼人所布施上。一句一颂劝助功德。不可称限。百倍千倍万倍亿倍。巨亿万倍亿百千劫。不可计量无以为喻。何况目见于此经典。耳听代喜德难计会。假使有人欲闻斯经。若入精舍所至到处。若入县邑若住若坐。一时得闻此经法者。若再反闻所在专精。现在生处所获福祐。常得自然无数珍宝。宫殿精舍床榻坐具。象马车乘安雅无量。说经进止若住若坐。息心天王就拥护之。不遭罪患。释梵四天翼佐营卫。转轮圣王近师子座。设族姓子唱言。有经名<a>正法</a>华。真可奉敬宜共听受。更相请命。若辞泥雨设懈不行。若得斯须暂听闻者。则解罪福<a>善恶</a><a>报应</a>。便得德本当获总持。与诸菩萨世世相随。在在所生聪明智慧。亿百千世体常香洁。不堕恶趣不与贼害。兵刃共会无有邪心。面色光润生贤善家。见者欢喜无憎恶者。不盲不聋鼻不偏戾。亦不塞齆不喑不痖。不秃不跛不【病-丙+（陋-（阿-可））】不癖。不愚痴不短不长。不柔不刚不白不黑。面不痿黄。身体完具姿颜端正。色如<a>桃花</a>人所爱敬。心性仁贤口言辩慧。疾逮禅定如来法教。欲觐诸佛如愿即见世尊正觉。当学此经。佛语阿逸。且观其德。若有一人。一反闻名劝助代喜。乃获此福。何况有人。专精听受供养思惟。而复具足为人说者。尔时世尊。而叹颂曰</p>
<p style="text-align: center">　　最后若有　　值是经卷　　假使逮得</p>
<p style="text-align: center">　　一颂之说　　听采其谊　　心喜劝助</p>
<p style="text-align: center">　　其人功德　　不可限量　　设令有人</p>
<p style="text-align: center">　　独能施与　　常给众生　　亿千姟数</p>
<p style="text-align: center">　　如佛向者　　所现譬喻　　令无数劫</p>
<p style="text-align: center">　　皆得饱满　　于时丈夫　　睹面色变</p>
<p style="text-align: center">　　头白齿落　　年老朽耄　　斯群生类</p>
<p style="text-align: center">　　将无终没　　我欲<a>教化</a>　　使入道法</p>
<p style="text-align: center">　　其人最后　　以法教喻　　为分别演</p>
<p style="text-align: center">　　无为之地　　一切五道　　犹如<a>芭蕉</a></p>
<p style="text-align: center">　　速令逮及　　于灭度事　　一切众庶</p>
<p style="text-align: center">　　皆听受经　　而从士夫　　亲近咨请</p>
<p style="text-align: center">　　制伏其心　　皆使无漏　　一时之顷</p>
<p style="text-align: center">　　得无著证　　若闻一偈　　代是劝助</p>
<p style="text-align: center">　　所得功德　　出彼无量　　各各所施</p>
<p style="text-align: center">　　一一分别　　一颂之德　　难计难限</p>
<p style="text-align: center">　　仓卒得闻　　讲一颂者　　莫能限量</p>
<p style="text-align: center">　　动无崖底　　其人得福　　无数如是</p>
<p style="text-align: center">　　何况现在　　面自启受　　假使有人</p>
<p style="text-align: center">　　来至众会　　一反闻经　　欢喜踊跃</p>
<p style="text-align: center">　　从亿百千　　诸姟劫数　　是法难值</p>
<p style="text-align: center">　　亦难晓了　　若今有人　　还及彼土</p>
<p style="text-align: center">　　须臾得闻　　于斯经卷　　且当听是</p>
<p style="text-align: center">　　所获果报　　在在所由　　无有大病</p>
<p style="text-align: center">　　世世所生　　舌无有患　　牙齿坚固</p>
<p style="text-align: center">　　未曾堕落　　初不【歹*凶】害　　除诸危殆</p>
<p style="text-align: center">　　及邪反戾　　父母贤良　　所立巧便</p>
<p style="text-align: center">　　寿命常长　　未曾生盲　　目亦不冥</p>
<p style="text-align: center">　　鼻耳姝好　　无有缺减　　唇口雅妙</p>
<p style="text-align: center">　　面常鲜洁　　常为众人　　所见爱敬</p>
<p style="text-align: center">　　口气芬馥　　无有臭秽　　形体常香</p>
<p style="text-align: center">　　如青莲华　　其薰流布　　无所不周</p>
<p style="text-align: center">　　若居堂室　　行至精舍　　所到之处</p>
<p style="text-align: center">　　有听斯经　　须臾之间　　还知闻者</p>
<p style="text-align: center">　　熙怡喜踊　　在边启受　　其人仪体</p>
<p style="text-align: center">　　获致安隐　　殊妙车马　　则用躬迎</p>
<p style="text-align: center">　　若复乘于　　贤善象车　　所在游得</p>
<p style="text-align: center">　　若干种宝　　常复获逮　　上妙璎珞</p>
<p style="text-align: center">　　数百千人　　悉共发意　　住造其所</p>
<p style="text-align: center">　　所说法果　　则为讲斯　　清净教诲</p>
<p style="text-align: center">　　清净法故　　所建鲜明　　得为天帝</p>
<p style="text-align: center">　　梵天床座　　速疾逮致　　转轮圣王</p>
<p style="text-align: center">　　长处众会　　敷演经谊		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>正法华经叹法师品第十八</h2>
<p>　　尔时世尊。告常应时菩萨大士。若族姓子族姓女。受是经典持读书写。当得十眼功德之本八百名称。千二百耳根。千二百鼻根。千二百舌根。千二百身行。千二百意净。是为无数百千品德。则能严净六根功祚。彼人若令眼根清净而以肉眼睹诸所有。满三千大千世界诸味石蜜丛树。下至无可大<a>地狱</a>中。上至三十三天。一切普见悉能摄取。故曰肉眼。若有众庶生其中者。皆悉见之。咸晓了知罪福所趣。于时世尊而叹颂曰</p>
<p style="text-align: center">　　其执此经卷　　勇猛处众会</p>
<p style="text-align: center">　　所说不怯弱　　旦听斯名德</p>
<p style="text-align: center">　　八百诸名称　　清净目明朗</p>
<p style="text-align: center">　　若已离诸垢　　其目所觉普</p>
<p style="text-align: center">　　彼则以肉眼　　而从父母生</p>
<p style="text-align: center">　　睹诸佛世界　　普见超神仙</p>
<p style="text-align: center">　　诸山须弥山　　又睹于铁围</p>
<p style="text-align: center">　　并诸陵丘阜　　而复察大海</p>
<p style="text-align: center">　　默正住一处　　普瞻靡不达</p>
<p style="text-align: center">　　下至无可狱　　肉眼为若此</p>
<p style="text-align: center">　　尚未获天眼　　亦不晓了知</p>
<p style="text-align: center">　　肉眼之境界　　根且觉轻便</p>
<p>　　佛复告常应时菩萨。若族姓子族姓女。说是经典。若为异类声闻乘说者。则便逮得千二百耳名称。闻三千大千世界周匝。下至无可大地狱。上至三十三天。超外神仙。所谓闻者。象声马声牛声。伎乐声车声。啼哭声愁叹声。鼓声钟声。歌声舞声戏笑声。男声女声。幼僮声僮女声。风声奇妙声。正法声非法声。乐声苦声。力声志性。声柔声粗声天声龙声。鬼神揵沓和阿须伦迦留罗真陀罗摩休勒声。火声水声地中声。比丘声声闻声。菩萨声如来声。三千大千世界所有音声。内外通彻一切清净。以肉耳根。悉闻众生所说声。尚未得天耳而悉普闻。晓了萌类诸声。亦不思惟观察。黎庶本末所由。又耳悉闻。亦不求索一切音声。又而顺闻巍巍如是。常应时菩萨大士未得天耳。而耳所听乃如斯也。佛说此已欲重解谊。从后颂曰</p>
<p style="text-align: center">　　鲜洁总摄　　若干品类　　清净之耳</p>
<p style="text-align: center">　　千有二百　　于是世界　　以是听省</p>
<p style="text-align: center">　　闻其音声　　无有遗余　　有六情者</p>
<p style="text-align: center">　　则而听闻　　车牛诸乘　　象马音声</p>
<p style="text-align: center">　　拍手击鼓　　悲好音声　　铙钹梢拂</p>
<p style="text-align: center">　　亦复如是　　伎乐柔和　　其音殊好</p>
<p style="text-align: center">　　虽在于彼　　无所染着　　闻无数人</p>
<p style="text-align: center">　　诸可讲说　　彼人等伦　　所喜分别</p>
<p style="text-align: center">　　皆闻诸天　　天耳所听　　常而降伏</p>
<p style="text-align: center">　　甘美柔和　　男子女人　　诸啼哭声</p>
<p style="text-align: center">　　童男童女　　所可作为　　哀鸾之音</p>
<p style="text-align: center">　　及赤【口*（隹/乃）】鵶　　鵁鶄鸳鸯　　及与鹦鹉</p>
<p style="text-align: center">　　其有捿持　　于山林者　　悉得听闻</p>
<p style="text-align: center">　　斯类音声　　地狱之中　　勤苦毒痛</p>
<p style="text-align: center">　　悲哀嚾呼　　所酷苦响　　思想饭食</p>
<p style="text-align: center">　　所至求索　　兴作发起　　所出音声</p>
<p style="text-align: center">　　诸阿须伦　　居在于海　　诸响畅逸</p>
<p style="text-align: center">　　而各各异　　于时法师　　停住于此</p>
<p style="text-align: center">　　有语言者　　寻则普闻　　畜生饿鬼</p>
<p style="text-align: center">　　劳饥渴声　　各各讲说　　或鸣或吼</p>
<p style="text-align: center">　　彼时法师　　默如立斯　　则得听闻</p>
<p style="text-align: center">　　若干音声　　其梵天上　　所居诸天</p>
<p style="text-align: center">　　光音天上　　善究竟天　　及余奇特</p>
<p style="text-align: center">　　各各异声　　法师普得　　悉闻此响</p>
<p style="text-align: center">　　在安住世　　而出舍家　　诸比丘众</p>
<p style="text-align: center">　　讽诵所行　　分别现说　　他人志性</p>
<p style="text-align: center">　　法师悉闻　　是等说经　　诸菩萨众</p>
<p style="text-align: center">　　处斯境界　　所可讽诵　　为他人说</p>
<p style="text-align: center">　　可集结谊　　以为经典　　悉得普闻</p>
<p style="text-align: center">　　若干种音　　其佛世尊　　为人御法</p>
<p style="text-align: center">　　而为众生　　说无数经　　独在树下</p>
<p style="text-align: center">　　悉得听闻　　因其菩萨　　能持此经</p>
<p style="text-align: center">　　一切三千　　是佛国土　　无数众生</p>
<p style="text-align: center">　　音声畅逸　　若在室中　　或复处外</p>
<p style="text-align: center">　　所言粗细　　悉普聆掺　　悉闻一切</p>
<p style="text-align: center">　　群萌音响　　于诸音声　　亦无所著</p>
<p style="text-align: center">　　处处悉知　　他人表里　　其耳清净</p>
<p style="text-align: center">　　聪彻如是　　斯人常未　　得天耳光</p>
<p style="text-align: center">　　适睹因缘　　寻能即听　　于时法师</p>
<p style="text-align: center">　　功德如是　　学斯经卷　　名称若兹</p>
<p>　　佛复告常应时菩萨。若族姓子族姓女。有持是经卷分别说者。若复讽读书着竹帛。得八百功德诸根坚固鼻根清净。以是鼻根三千大千世界所有诸香。皆得普闻。柔软香须曼香生香。傅饰须香思夷华香。青莲红莲黄莲白莲。若干树木果实薰陆香。苏合香华香。栴檀香木榓香。青木榓香种种众香。百千殊品处处生者。诸质朴香人所嗅香。男子女人童男童女香。皆自闻。御己身之香。象马六畜飞【狂-王+禽】走狩香。诸树木香。诸树木间含血品类香。诸妖魅香。至诚香天上香。比陀美香。昼度树香。意香大意香。柔软香。诸天香天宫香。帝释身香。知所生处。于讲堂上鼓乐弦歌。所当修设诸大法则。为忉利天诸天说法。从地踊出自然生者。歌戏利谊天玉女香。童男童女香。以是因缘。假生梵天诸天子等。诸大天人大梵身香。其香各各从身流出诸天杂香无数百千。其名各异。声闻缘觉菩萨大士。如来游居所开化香。其法师者于此间住。所去殊远不到其前。亦不近边不往就嗅。悉闻彼香不爱不求。亦不思念亦不乍香。而嗅知气以一心住。在于众会。悉分别说如是诸香。心亦不着无所慕求。于是世尊。而叹颂曰</p>
<p style="text-align: center">　　其人鼻根　　清净如是　　若干种香</p>
<p style="text-align: center">　　所闻甚多　　于是世界　　一切所有</p>
<p style="text-align: center">　　诸所可生　　香香甚好　　又有诸形</p>
<p style="text-align: center">　　华殖之香　　栴檀诸香　　种种异品</p>
<p style="text-align: center">　　其诸香实　　各各异类　　微妙好薰</p>
<p style="text-align: center">　　众木榓香　　男子女人　　童子女类</p>
<p style="text-align: center">　　其心顿处　　各各异品　　人间所生</p>
<p style="text-align: center">　　诸香参差　　在在兹殖　　青苍杂遝</p>
<p style="text-align: center">　　又知大国　　转轮圣王　　所据柔仁</p>
<p style="text-align: center">　　自由力强　　于彼所有　　难缕字名</p>
<p style="text-align: center">　　众众异香　　皆分别之　　财物珍宝</p>
<p style="text-align: center">　　若干甚多　　藏去着之　　于何所地</p>
<p style="text-align: center">　　有玉女宝　　及余珍异　　时彼菩萨</p>
<p style="text-align: center">　　悉晓了香　　是等体着　　所有璎珞</p>
<p style="text-align: center">　　珠环庄严　　衣被端正　　或时在座</p>
<p style="text-align: center">　　若复床卧　　以香涂身　　菩萨悉知</p>
<p style="text-align: center">　　歌戏娱乐　　一切神足　　明哲智者</p>
<p style="text-align: center">　　鼻力悉闻　　若有奉持　　此经善训</p>
<p style="text-align: center">　　以快妙香　　及麻油香　　若干种类</p>
<p style="text-align: center">　　及华实香　　所在安住　　又嗅悉知</p>
<p style="text-align: center">　　其于某处　　有此众香　　悉能分别</p>
<p style="text-align: center">　　若干种香　　而于山岩　　中间所有</p>
<p style="text-align: center">　　无央数种　　栴檀华香　　又复人民</p>
<p style="text-align: center">　　诸所有香　　居止于彼　　一切了知</p>
<p style="text-align: center">　　若转轮王　　所可爱喜　　或有潜处</p>
<p style="text-align: center">　　在于海中　　若于地内　　所生虫蛾</p>
<p style="text-align: center">　　明者皆练　　此辈众香　　知阿须伦</p>
<p style="text-align: center">　　妃后子女　　并及臣民　　皆分别识</p>
<p style="text-align: center">　　阿须伦王　　歌舞戏笑　　其鼻悉嗅</p>
<p style="text-align: center">　　如是果报　　若于旷野　　四缴道中</p>
<p style="text-align: center">　　多有师子　　虎狼龙象　　水牛眷属</p>
<p style="text-align: center">　　诸所种类　　特牛牸牛　　悉能知之</p>
<p style="text-align: center">　　若有女人　　随其喜乐　　假使童子</p>
<p style="text-align: center">　　及童女众　　若有怀躯　　身体疲极</p>
<p style="text-align: center">　　以香分别　　腹中男女　　复自识知</p>
<p style="text-align: center">　　身所从来　　又亦晓了　　谊法科律</p>
<p style="text-align: center">　　采睹其人　　安隐苦乐　　童男力势</p>
<p style="text-align: center">　　福应所获　　男子所愿　　众多悉知</p>
<p style="text-align: center">　　而睹嗅别　　诸所愿香　　已自可意</p>
<p style="text-align: center">　　如是无尽　　又复嗅别　　身寂然香</p>
<p style="text-align: center">　　其自处在　　地中诸藏　　财物珍宝</p>
<p style="text-align: center">　　金银杂色　　柔软珊【王*氐】　　形如紫金</p>
<p style="text-align: center">　　所止顿处　　悉嗅知之　　诸贯璎珞</p>
<p style="text-align: center">　　明月珠宝　　世间载有　　人所不及</p>
<p style="text-align: center">　　用鼻悉嗅　　知其好丑　　行来进止</p>
<p style="text-align: center">　　别其善恶　　诸天在上　　虚空之中</p>
<p style="text-align: center">　　意华诸华　　柔软音华　　众会之中</p>
<p style="text-align: center">　　所有诸华　　以鼻势力　　住此悉闻</p>
<p style="text-align: center">　　其诸天人　　所有宫殿　　上妙下极</p>
<p style="text-align: center">　　及中间宫　　种种之品　　如斯色像</p>
<p style="text-align: center">　　于是住立　　鼻力嗅之　　又复分别</p>
<p style="text-align: center">　　游观之园　　诸天之法　　众明寂然</p>
<p style="text-align: center">　　亦复晓了　　尊妙宫殿　　诸天子等</p>
<p style="text-align: center">　　所游戏处　　于是建立　　悉嗅天香</p>
<p style="text-align: center">　　以香分别　　诸天子党　　住于何法</p>
<p style="text-align: center">　　兴何等行　　所在游居　　悉闻其香</p>
<p style="text-align: center">　　诸天玉女　　所畜华果　　诸宝璎珞</p>
<p style="text-align: center">　　周旋娱乐　　于时菩萨　　悉识其香</p>
<p style="text-align: center">　　三十二天　　至第一天　　诸天大梵</p>
<p style="text-align: center">　　所游宫殿　　彼以鼻嗅　　悉能知之</p>
<p style="text-align: center">　　住已不住　　皆能晓了　　诸所远近</p>
<p style="text-align: center">　　无不开达　　终没若生　　前世<a>宿命</a></p>
<p style="text-align: center">　　以鼻嗅之　　知斯本末　　其有菩萨</p>
<p style="text-align: center">　　持是经卷　　若有比丘　　顺安住教</p>
<p style="text-align: center">　　常修精进　　静住经行　　若已至诚</p>
<p style="text-align: center">　　讽诵解说　　其彼菩萨　　皆悉知之</p>
<p style="text-align: center">　　亦别声闻　　最胜之子　　常在树下</p>
<p style="text-align: center">　　一身独处　　其明哲者　　承嗅悉睹</p>
<p style="text-align: center">　　有某比丘　　处于某处　　悉能分别</p>
<p style="text-align: center">　　所在之处　　其有菩萨　　意坚禅定</p>
<p style="text-align: center">　　常自娱乐　　讽诵讲说　　复为他人</p>
<p style="text-align: center">　　讲演解法　　于时菩萨　　以香觉了</p>
<p style="text-align: center">　　安住大人　　游所在方　　愍哀行慈</p>
<p style="text-align: center">　　分别说法　　在其座中　　<a>弟子</a>围绕</p>
<p style="text-align: center">　　以香识了　　法王所在　　假使众生</p>
<p style="text-align: center">　　得闻经法　　以得禀受　　心怀踊跃</p>
<p style="text-align: center">　　时菩萨住　　于此悉见　　安住众会</p>
<p style="text-align: center">　　一切所在　　菩萨力势　　如是色像</p>
<p style="text-align: center">　　尚未逮得　　天人之鼻　　自然得是</p>
<p style="text-align: center">　　本之瑞应　　诸天之鼻　　无有诸漏</p>
<p>　　佛复告族姓子。其有持是经典读诵书写。当获奇异舌根千二百功德。舌根具足分别诸味。若得甘美。变为天上自然饮食。设服酢涩醎苦。化成天馔。【口*兹】味无量。若入众会讲授法要。蒸庶欣载钦仰典则。若入诤怒德音柔软。谈谊辩慧清白知节。慈愍通彻。众人欢和感味余响。其从闻经言论美妙。天人往造。释梵四王清净天身诸天玉女。思侥往见。天子龙神妃后。阿须伦阿须伦妃后。迦留罗迦留罗妃后。真陀罗真陀罗妃。摩休勒摩休勒妃。揵沓惒揵沓惒妃阅叉鬼神妇女。比耶反足鬼神妇女。悉欲往观。稽首作礼听受经戒问讯谊归。比丘比丘尼清信士清信女。国王太子大臣群僚。大力豪势转轮圣帝。尊重巍巍七宝具足。太子眷属玉女采女。又异梵志君子<a>居士</a>。州城郡国县邑营从。悉欲往观。思尽形寿稽首归命。供养奉侍听受经法。言诲和淑犹如世尊如来所叹面见思察。逮佛明慧深妙之要。晓了如此自然而闻。又知世尊所向方面坐说法时。于是世尊。而叹颂曰</p>
<p style="text-align: center">　　其人舌根　　则悉柔软　　分别诸味</p>
<p style="text-align: center">　　简练好丑　　自然甘美　　如天饮食</p>
<p style="text-align: center">　　若干种味　　次第而生　　音声殊妙</p>
<p style="text-align: center">　　语言和雅　　听受奇异　　意欢喜悦</p>
<p style="text-align: center">　　在众会者　　莫不钦敬　　又当演出</p>
<p style="text-align: center">　　深奥音响　　其有听闻　　所说经法</p>
<p style="text-align: center">　　睹察报应　　清净亿千　　即生欢喜</p>
<p style="text-align: center">　　晓了尊上　　供养经卷　　不可计量</p>
<p style="text-align: center">　　诸天龙神　　蛟阿须伦　　常怀钦敬</p>
<p style="text-align: center">　　欲得见之　　谦肃恭逊　　咨问经典</p>
<p style="text-align: center">　　其人名德　　获致如是　　于是世界</p>
<p style="text-align: center">　　发意之顷　　皆以音闻　　能遍告之</p>
<p style="text-align: center">　　其响柔软　　微妙殊特　　深邃儒雅</p>
<p style="text-align: center">　　而有限节　　诸天豪尊　　转轮圣帝</p>
<p style="text-align: center">　　欲得供养　　普往至所　　皇后玉女</p>
<p style="text-align: center">　　悉俱叉手　　而常元元　　听禀经典</p>
<p style="text-align: center">　　诸所鬼神　　善共宗重　　天揵沓惒</p>
<p style="text-align: center">　　及诸营从　　反足女鬼　　及诸男女</p>
<p style="text-align: center">　　普悉恭敬　　皆造奉侍　　<a>自在</a>尊豪</p>
<p style="text-align: center">　　梵天之王　　大神妙天　　及诸天子</p>
<p style="text-align: center">　　天帝梵尊　　天子枝党　　无数玉女</p>
<p style="text-align: center">　　悉诣其所　　世间有佛　　圣明导师</p>
<p style="text-align: center">　　声闻弟子　　悉听妙响　　见所在处</p>
<p style="text-align: center">　　佥然护之　　察所讲法　　悉用欣然</p>
<p>　　佛复告族姓子菩萨大士。若闻是经持读诵写者。逮得身行八百功德。肌色泽光猛勇响饩。犹如琉璃净妙无垢。所当作为人民钦效。容止可宗进退致益。彼已无易。三千大千世界众生稽首为礼。普佛国土群萌好丑。鲜色恶色生趣善恶。铁围大铁围。小山大山。人所居处。下至无可大地狱中。上至三十三天。自以威德普悉见之。于此世界。声闻缘觉菩萨如来。所可游居讲说经法。以己威光都皆观之。所以者何。身行清净之所致也。于时世尊。而叹颂曰</p>
<p style="text-align: center">　　彼人己身　　所行清净　　譬如琉璃</p>
<p style="text-align: center">　　而无瑕疵　　为一切人　　所见爱敬</p>
<p style="text-align: center">　　其有持此　　微妙经卷　　犹如明镜</p>
<p style="text-align: center">　　见其面像　　见世形类　　亦复如是</p>
<p style="text-align: center">　　目睹本末　　及见他人　　其身清净</p>
<p style="text-align: center">　　如须弥山　　于斯世界　　所有众生</p>
<p style="text-align: center">　　诸天人民　　蛟阿须伦　　地狱饿鬼</p>
<p style="text-align: center">　　及诸畜生　　悉见身体　　及面颜容</p>
<p style="text-align: center">　　诸天所有　　宫殿馆室　　土山石山</p>
<p style="text-align: center">　　及诸铁围　　雪山须弥　　及诸大山</p>
<p style="text-align: center">　　悉得睹见　　其所在处　　以大威圣</p>
<p style="text-align: center">　　瞻见诸佛　　一切声闻　　及<a>佛弟子</a></p>
<p style="text-align: center">　　若有菩萨　　独在屏处　　所说经法</p>
<p style="text-align: center">　　悉能知之　　其身清净　　亦复如是</p>
<p style="text-align: center">　　悉睹见于　　一切世间　　以俗之身</p>
<p style="text-align: center">　　觉了如兹　　斯人尚未　　获成圣道</p>
<p>　　佛复告族姓子。菩萨大士。如来灭度后。若持斯经讽读解说。得千二百意根清净德。其人则以清净意根。靡不贯畅。闻一颂者。所究弥广多所达了。以弘觉了。便能一月讲说经法。四月一年综练所历。忆念不忘。凡俗所为贩卖贾作语言音声。以法皆睹次第分别。不失其绪。三千大千世界诸六趣生。皆知其心所念善恶如应不应。中为<a>沙门</a>圣非圣者。普见不应。意志清净不复思惟。自然分别说法谊趣。言皆至诚。有至讲者皆亦承说。如来所诏一切剖扸。往古最胜经卷。于时世尊。而叹颂曰</p>
<p style="text-align: center">　　其人意根　　清净皦洁　　光彻鲜明</p>
<p style="text-align: center">　　见心所念　　由是之故　　晓若干品</p>
<p style="text-align: center">　　瑕秽卑贱　　好恶中间　　若闻一颂</p>
<p style="text-align: center">　　能奉持者　　解无央数　　明哲谊理</p>
<p style="text-align: center">　　一月四月　　若至一年　　所说善恶</p>
<p style="text-align: center">　　不违至诚　　于斯世界　　中间所苞</p>
<p style="text-align: center">　　若有群萌　　种种品类　　诸天人民</p>
<p style="text-align: center">　　及阿须伦　　枝神异类　　及诸畜生</p>
<p style="text-align: center">　　<a>六道</a>之中　　所有黎元　　是等思想</p>
<p style="text-align: center">　　若干种念　　持是经者　　各各异意</p>
<p style="text-align: center">　　一时之间　　悉睹知之　　诸佛大圣</p>
<p style="text-align: center">　　百福德相　　一切悉为　　世间说法</p>
<p style="text-align: center">　　登时所讲　　普等听闻　　所说清净</p>
<p style="text-align: center">　　即能受诵　　前世更历　　所学经卷</p>
<p style="text-align: center">　　长夜所讲　　当综解之　　有常所演</p>
<p style="text-align: center">　　经典之要　　得众会中　　无所畏惮</p>
<p style="text-align: center">　　其有持经　　部分光扬　　卒未遭值</p>
<p style="text-align: center">　　众想之患　　枝党群从　　悉为贤良</p>
<p style="text-align: center">　　意根明达　　亦复如是　　菩萨所住</p>
<p style="text-align: center">　　未曾有地　　普为众生　　分别说经</p>
<p style="text-align: center">　　其能受持　　安住正法　　巧便意宜</p>
<p style="text-align: center">　　则知所应</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>