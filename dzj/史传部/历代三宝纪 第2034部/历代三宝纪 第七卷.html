<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修历代三宝纪 第七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>历代三宝纪 第七卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>历代三宝纪 第七卷</strong> (译经东晋)</p>
<p style="text-align: left">
	　　开皇十七年翻经学士臣费长房上</p>
<p style="text-align: left">
	　　东晋录者。宣帝曾孙。琅琊武王后。恭王瑾之子。名睿字景文。初生之晨内有神光一室尽明。白毛生于目角之左。眼有精曜[目*需]睇眄炜如也。累官使持节安东将军都督杨州诸军事左丞相。怀愍败后百官分离。或走江南。或为曜戮。长安失据帝幽平阳。江东于时忽见五百群下劝睿宜称晋王。统摄万机以临亿兆。愍帝崩后遂即居尊号。建武年因都建业。避愍帝讳改为建康。先太康二年吴旧将管恭作乱。于时建业伍振筮之曰。暴已灭矣。然更三十八年。杨州当有天子。至是果如其言。又秦始皇世望气者云。吴金陵山五百年后当出天子。始皇忌焉。发兵因凿金陵山断改称秣陵。冀绝其王。自于正至睿五百二十六年。有晋金行奄君四海。金陵之瑞其在于斯时。又谣云。五马浮渡江。一马化为龙。永嘉丧乱天下沦覆。唯琅琊西阳汝南南顿彭城等五王获济江表。而睿首基为元帝矣。将知受命上感天灵欲跨兴图下资地势地负其势。始皇凿之弗亡。天降其灵。刘曜歼而莫尽。自元皇建武元年丁丑创都。至恭帝元熙元年己未禅宋。其间一百四载。华戎道俗二十七人。而所出经并旧失译。合二百六十三部。五百八十五卷。集为东晋一十二主建康录云</p>
<p style="text-align: left">
	　　(东晋)<a>沙门</a>帛尸梨蜜多罗　三部(一十一卷经咒)</p>
<p style="text-align: left">
	　　沙门支道根　二部(七卷经)</p>
<p style="text-align: left">
	　　沙门康法邃　一部(一十卷经)</p>
<p style="text-align: left">
	　　沙门竺昙无兰　百一十部(一百一十二卷经咒戒)</p>
<p style="text-align: left">
	　　沙门康道和　一部(三卷经)</p>
<p style="text-align: left">
	　　沙门迦留陀伽　一部(一卷经)</p>
<p style="text-align: left">
	　　沙门<a>僧伽</a>提婆　五部(一百一十七卷经论)</p>
<p style="text-align: left">
	　　沙门卑摩罗叉　二部(五卷律杂事)</p>
<p style="text-align: left">
	　　沙门昙摩　一部(二卷律要)</p>
<p style="text-align: left">
	　　沙门佛驮跋陀罗　一十五部(一百一十五卷经戒论)</p>
<p style="text-align: left">
	　　沙门释法显　六部(二十四卷经戒论传)</p>
<p style="text-align: left">
	　　沙门只多蜜　二十五部(四十六卷经)</p>
<p style="text-align: left">
	　　外国<a>居士</a>竺难提　二部(三卷经)</p>
<p style="text-align: left">
	　　沙门释法力　一部(一卷经)</p>
<p style="text-align: left">
	　　沙门释嵩公　三部(三卷经)</p>
<p style="text-align: left">
	　　沙门释退公　一部(一卷经)</p>
<p style="text-align: left">
	　　沙门释法勇　一部(一卷经)</p>
<p style="text-align: left">
	　　沙门释慧远　十四部(三十五卷论赞)</p>
<p style="text-align: left">
	　　沙门释僧敷　一部(一卷论)</p>
<p style="text-align: left">
	　　沙门释昙诜　二部(六卷注论)</p>
<p style="text-align: left">
	　　沙门支遁　七部(七卷论旨归)</p>
<p style="text-align: left">
	　　沙门竺僧度　一部(一卷旨归)</p>
<p style="text-align: left">
	　　沙门释道祖　四部(四卷目录)</p>
<p style="text-align: left">
	　　沙门支敏度　一部(一卷都录)</p>
<p style="text-align: left">
	　　沙门康法畅　一部(一卷论)</p>
<p style="text-align: left">
	　　沙门竺法济　一部(一卷传)</p>
<p style="text-align: left">
	　　沙门释昙微　二部(二卷论旨归)</p>
<p style="text-align: left">
	　　诸失译经　五十三部(五十七卷经咒)</p>
<p style="text-align: left">
	　　(东晋)灌顶经九卷(见杂录)</p>
<p style="text-align: left">
	　　大孔雀王神咒经一卷(见竺道祖晋世杂录及<a>三藏</a>记)</p>
<p style="text-align: left">
	　　孔雀王杂神咒经一卷(亦见竺道祖录但译未尽。及三藏记)</p>
<p style="text-align: left">
	　　右三部合一十一卷。元帝世。西域沙门帛尸梨蜜多罗。晋言吉友。国王之子。当承世位以国让弟。暗轨太伯悟心内启。遂为沙门。天姿高朗风神俊迈。直尔对之。便已卓然。出于物表。况其聪辩言晤者乎。丞相王导一见而奇之。以为吾之徒也。由是显名。导尝谓蜜曰。外国有君一人而已耳。蜜笑而答曰。若使贫道如檀越为。今日岂得历游至此。时人以为佳对。善持咒术所向皆验。盛行建康。时人呼为高座法师。又授<a>弟子</a>觅历高声梵呗。传响迄今</p>
<p style="text-align: left">
	　　阿閦佛制诸<a>菩萨</a>学成品经二卷(太康年出。第二译与支谶译大同小异)</p>
<p style="text-align: left">
	　　方等<a>法华经</a>五卷(咸康元年译)</p>
<p style="text-align: left">
	　　右二经合七卷。成帝世。沙门支道根出。并见竺道祖晋世杂录</p>
<p style="text-align: left">
	　　譬喻经十卷(旧录云正譬喻经)</p>
<p style="text-align: left">
	　　右一经合十卷。成帝世沙门康法邃。类集众经撰出此部。事甚要妙</p>
<p style="text-align: left">
	　　义足经二卷(吴录载亦云异出)</p>
<p style="text-align: left">
	　　二百六<a>十戒</a>三部合异二卷(太元六年六月二十日于谢镇西寺合僧详重校。见旧录及宝唱录)</p>
<p style="text-align: left">
	　　三十七品经一卷(太元十二年译。道安云出律经)</p>
<p style="text-align: left">
	　　贤劫千佛名经一卷(上二经出僧祐录)</p>
<p style="text-align: left">
	　　八师经一卷　玉耶经一卷(或云玉耶女经)</p>
<p style="text-align: left">
	　　荷雕阿那含经一卷(旧录云。诃雕或作苛字)</p>
<p style="text-align: left">
	　　戒德经一卷(或云戒德香经)　七梦经一卷(旧录云。阿难七梦经)</p>
<p style="text-align: left">
	　　水沫所漂经一卷　<a>比丘</a>听施经一卷</p>
<p style="text-align: left">
	　　治禅法经一卷　蛇行法经一卷(出杂阿含)</p>
<p style="text-align: left">
	　　暴象经一卷　群牛千头经一卷</p>
<p style="text-align: left">
	　　拘萨国乌王经一卷(或有罗字。出生经)</p>
<p style="text-align: left">
	　　夫妇经一卷(出生经)　犊牛经一卷(或作子)</p>
<p style="text-align: left">
	　　野鸡经一卷(出生经)　驴驼经一卷</p>
<p style="text-align: left">
	　　虫狐鸟经一卷(出生经。或作乌字)</p>
<p style="text-align: left">
	　　孔雀经一卷(出生经)</p>
<p style="text-align: left">
	　　十善十恶经一卷(吴录亦云异出。第二出)</p>
<p style="text-align: left">
	　　五苦经一卷(或云净除罪盖娱乐<a>佛法</a>经。或云五道章句或云五苦章句)</p>
<p style="text-align: left">
	　　自爱经一卷(见旧录或自爱不自爱经)</p>
<p style="text-align: left">
	　　阿难念<a>弥勒</a>经一卷(或作离字)</p>
<p style="text-align: left">
	　　国王不梨先泥十梦经一卷</p>
<p style="text-align: left">
	　　摩天国王经一卷(出<a>六度</a>集)</p>
<p style="text-align: left">
	　　弥莲经一卷(见旧录。或弥兰或弥连出六度集)</p>
<p style="text-align: left">
	　　梵志頞波罗延问种尊经一卷</p>
<p style="text-align: left">
	　　罗婆鸟为鹰所捉经一卷(罗婆晋云半雉)</p>
<p style="text-align: left">
	　　寂志果经一卷　大鱼事经一卷</p>
<p style="text-align: left">
	　　见水世界经一卷(出大集)　新岁经一卷</p>
<p style="text-align: left">
	　　佛见梵天顶经一卷　鳖猕猴经一卷(出生经)</p>
<p style="text-align: left">
	　　赤嘴乌喻经一卷　无吾我经一卷</p>
<p style="text-align: left">
	　　戒相应经一卷　阿耨风经一卷(阿耨风晋言依次)</p>
<p style="text-align: left">
	　　阿难多洹罗云母经一卷</p>
<p style="text-align: left">
	　　阿育王供养道场树经一卷</p>
<p style="text-align: left">
	　　采莲华王经一卷(或云采莲华王上佛授决号妙华经)</p>
<p style="text-align: left">
	　　四天王案行<a>世间</a>经一卷</p>
<p style="text-align: left">
	　　帝释慈心战胜经一卷</p>
<p style="text-align: left">
	　　三十三天园观经一卷(出增一阿含)</p>
<p style="text-align: left">
	　　比丘问佛释提桓因因缘经一卷(出杂阿含)</p>
<p style="text-align: left">
	　　天于修罗欲斗战经一卷(出长阿含)</p>
<p style="text-align: left">
	　　天帝<a>受戒</a>经一卷</p>
<p style="text-align: left">
	　　释提桓因诣目连放光经一卷</p>
<p style="text-align: left">
	　　梵天策数经一卷(旧录云诸天事经)</p>
<p style="text-align: left">
	　　诸天地经一卷(异出本)</p>
<p style="text-align: left">
	　　比丘浴遇天子放光经一卷</p>
<p style="text-align: left">
	　　天神禁宝经一卷(出义足经)</p>
<p style="text-align: left">
	　　诸天问如来警戒不可思议经一卷(出大集经)</p>
<p style="text-align: left">
	　　罪业<a>报应</a>经一卷　救护身命经一卷</p>
<p style="text-align: left">
	　　集修士行经一卷　劝行有证经一卷(出杂阿含)</p>
<p style="text-align: left">
	　　禅思满足经一卷(出阿含第二译)</p>
<p style="text-align: left">
	　　忠心正行经一卷(出六度集或云忠<a>心经</a>旧录云大忠心经小忠心经)</p>
<p style="text-align: left">
	　　见正经一卷</p>
<p style="text-align: left">
	　　四大泥梨经一卷(别录载僧祐三藏记云失译无大字)</p>
<p style="text-align: left">
	　　佛为比丘说大热<a>地狱</a>经一卷</p>
<p style="text-align: left">
	　　地狱众生相害经一卷</p>
<p style="text-align: left">
	　　十法成就恶业入地狱经一卷</p>
<p style="text-align: left">
	　　众生顶有铁磨盛火炽然经一卷(出杂阿含)</p>
<p style="text-align: left">
	　　见一众生举体粪秽涂身经一卷(出杂阿含)</p>
<p style="text-align: left">
	　　铁城泥梨经一卷</p>
<p style="text-align: left">
	　　泥梨经一卷(或云中阿含泥梨经)</p>
<p style="text-align: left">
	　　目连见大身众生然铁缠身经一卷(出杂阿含)</p>
<p style="text-align: left">
	　　比丘成就五法入地狱经一卷(出阿含)</p>
<p style="text-align: left">
	　　学人意乱经一卷　蓱沙王五愿经一卷</p>
<p style="text-align: left">
	　　般泥洹时大迦叶赴<a>佛经</a>一卷(或云摩诃迦叶)</p>
<p style="text-align: left">
	　　五眼文经一卷</p>
<p style="text-align: left">
	　　弟子命过经一卷(异前吉友所出者)</p>
<p style="text-align: left">
	　　孔雀王咒经一卷(异前吉友译者)</p>
<p style="text-align: left">
	　　龙王结愿五龙神咒经一卷</p>
<p style="text-align: left">
	　　摩尼罗亶神咒经一卷</p>
<p style="text-align: left">
	　　龙王咒水浴经一卷　大神将军咒经一卷</p>
<p style="text-align: left">
	　　伊洹法愿神咒经一卷</p>
<p style="text-align: left">
	　　十八龙王神咒经一卷</p>
<p style="text-align: left">
	　　摩尼罗亶神咒安摩经一卷　药咒经一卷</p>
<p style="text-align: left">
	　　大神母结誓咒经一卷　咒毒经一卷</p>
<p style="text-align: left">
	　　持句神咒经一卷　麻油述咒经一卷</p>
<p style="text-align: left">
	　　檀持罗麻油述神咒经一卷</p>
<p style="text-align: left">
	　　七佛所结麻油述咒经一卷</p>
<p style="text-align: left">
	　　解日厄神咒经一卷　咒水经一卷</p>
<p style="text-align: left">
	　　嚫水经一卷　请雨咒经一卷</p>
<p style="text-align: left">
	　　止雨咒经一卷　陀邻钵咒经一卷</p>
<p style="text-align: left">
	　　幻师跋陀神咒经一卷(亦云波陀)</p>
<p style="text-align: left">
	　　咒时气病经一卷　咒小儿病经一卷</p>
<p style="text-align: left">
	　　咒齿痛经一卷　咒眼痛经一卷</p>
<p style="text-align: left">
	　　咒牙痛经一卷　六神名神咒经一卷</p>
<p style="text-align: left">
	　　幻师阿邹夷神咒经一卷</p>
<p style="text-align: left">
	　　医王惟娄延神咒经一卷(或云阿难所问医王惟娄延神咒经)</p>
<p style="text-align: left">
	　　十诵<a>比丘戒</a>本一卷(太元六年合僧纯昙摩持竺僧舒三家本以为一卷见宝唱录)</p>
<p style="text-align: left">
	　　离欲优婆塞优婆夷具行二十二戒文一卷</p>
<p style="text-align: left">
	　　右一百一十部合一百一十二卷。孝武帝世。西域沙门竺昙无兰。晋言法正。于杨都谢镇西寺兰取世要略大部出。唯二经是僧祐录载。自余杂见别录。虽并有正本既复别行。故悉列之示有所据</p>
<p style="text-align: left">
	　　益意经三卷(第二出)</p>
<p style="text-align: left">
	　　右一部合三卷。孝武帝世。沙门康道和太元末译。见竺道祖晋世杂录。朱士行汉录云二卷。不显译人</p>
<p style="text-align: left">
	　　十二游经一卷(第二出与强梁译者小异)</p>
<p style="text-align: left">
	　　右一卷。孝武帝世。外国沙门迦留陀伽。晋言时永。太元十七年译。见竺道祖晋世杂录及宝唱录</p>
<p style="text-align: left">
	　　中阿含经六十卷(隆安元年十一月于东亭寺出。至二年六月讫道祖笔受第二译。与昙摩难提译者大不同见道祖录)</p>
<p style="text-align: left">
	　　增一阿含经五十卷(隆安元年正月出是第二译。与难提本小异。竺道祖笔受。或四十二。或三十三。无定。见道祖及宝唱录)</p>
<p style="text-align: left">
	　　阿毗昙心论四卷(太元十六年。在卢山为慧远出道慈笔受)</p>
<p style="text-align: left">
	　　三法度论二卷(太元十六年。于庐山出。别录云一卷。与秦昙摩难提出者大同小异。或直云三法度。或无论字。或作经字)</p>
<p style="text-align: left">
	　　教授<a>比丘尼</a>法一卷(见别录亦在庐山出)</p>
<p style="text-align: left">
	　　右五部合一百一十七卷。孝武及安帝世。罽宾国三藏法师瞿昙僧伽提婆。晋言众天。后秦姚世渡江。先是庐山慧远翘勤妙典。闻提婆至止。请入庐岳共出之。去华存实。今见所传盖其文也。隆安末年春游建康。晋朝王公风流名士莫不造席。至冬为卫军将军东亭侯王珣。重出中增阿含等。集京都名德释慧持等四十沙门详共翻译。来夏方讫。其在江洛前后所出经论百余万言。皆妙得深旨</p>
<p style="text-align: left">
	　　毗尼诵三卷(是十诵。后善诵)</p>
<p style="text-align: left">
	　　杂问律事二卷(众律要用并见二秦录)</p>
<p style="text-align: left">
	　　右二部合五卷安帝世。罽宾国三藏律师卑摩罗叉。晋言无垢眼。姚秦弘始八年至长安。罗什去世。乃适寿春止石涧寺。律徒云聚盛阐毗尼。罗什所译十诵有五十八卷。罗叉后开为六十一卷。改善诵为毗尼诵。故今有两名。后之江陵出律杂事。道场慧观笔受。盛行于世。相传迄今</p>
<p style="text-align: left">
	　　众律要用二卷(人处不同。文亦大异见别录)</p>
<p style="text-align: left">
	　　右一部二卷。安帝世隆安四年三月二日。沙门释僧遵等二十余德。于杨州<a>尚书</a>令王法度精舍。请三藏律师昙摩晋言法善。译出。律事序具。卷首明佛法僧物互相交涉分齐。差殊甚要。须善防护</p>
<p style="text-align: left">
	　　<a>华严经</a>五十卷(义熙十四年于道场寺出。至宋永初二年方讫。或六十卷。见竺道祖晋世杂录)</p>
<p style="text-align: left">
	　　观佛三昧经八卷(一名观佛三昧海经。见竺道祖晋世杂录。或云宋世出)</p>
<p style="text-align: left">
	　　过去因果经四卷(见别录)</p>
<p style="text-align: left">
	　　新<a>无量寿经</a>二卷(永初二年于道场寺出。见宝唱录)</p>
<p style="text-align: left">
	　　达磨多罗禅经二卷(一名不净观经一名<a>修行</a>道地经)</p>
<p style="text-align: left">
	　　大方等如来藏经一卷(元熙二年于道场寺出。是第二译见道祖晋世杂录。与法立出者小异)</p>
<p style="text-align: left">
	　　文殊师利发愿偈经一卷(元熙二年于道场寺出经后记其岁庚申。一本无偈字见宝唱录)</p>
<p style="text-align: left">
	　　出生无量门持经一卷(一名成道降魔得一切智经于庐山译见竺道祖晋世杂录)</p>
<p style="text-align: left">
	　　本业经一卷</p>
<p style="text-align: left">
	　　新微密持经一卷(隆安二年第二出。与吴世支谦所译大同小异。见竺道祖晋世杂录)</p>
<p style="text-align: left">
	　　净<a>六波罗蜜</a>经一卷</p>
<p style="text-align: left">
	　　菩萨十住经一卷(第三出)</p>
<p style="text-align: left">
	　　僧祇律四十卷(义熙十二年十一月共法显译。见竺道祖晋世杂录别录。或三十卷)</p>
<p style="text-align: left">
	　　僧祇大比丘戒本一卷(于道场寺译。第二出。见宝唱录)</p>
<p style="text-align: left">
	　　方便心论一卷(共法业出见高僧传)</p>
<p style="text-align: left">
	　　右一十五部一百一十五卷。安帝世。北<a>天竺</a>国三藏禅师佛驮跋陀罗。晋言觉贤。于杨都及庐山二处译。沙门法业慧义慧严等详共笔受。高僧传云。贤出泥洹及修行等一十五部凡一百一十七卷。依宝唱录足无量寿及戒本。部数虽满尚少二卷未详何经。来哲博闻或希续继。冀补遗漏庶满法流焉</p>
<p style="text-align: left">
	　　大般泥洹经六卷(义熙十三年于谢司空公谢石道场寺出。旧录云。觉贤出。宝云笔受。是大本前分十卷大众问品。见道祖录。或十卷)</p>
<p style="text-align: left">
	　　方等泥洹经二卷(见竺道祖晋世杂录)</p>
<p style="text-align: left">
	　　杂藏经一卷(与鬼问目连饿鬼报应目连说地狱饿鬼因缘四本同是一经异出。见宝唱录)</p>
<p style="text-align: left">
	　　僧祇尼戒本一卷(共觉贤译。是第二出。与魏世柯迦罗出者小异)</p>
<p style="text-align: left">
	　　杂阿毗昙心论十三卷(共觉贤译。是第二译。与前秦僧伽跋澄出者大同)</p>
<p style="text-align: left">
	　　历游天竺记传一卷</p>
<p style="text-align: left">
	　　右六部合二十四卷。平阳沙门释法显。以安帝隆安三年发趾长安。游历天竺远寻灵迹。求晋所无众经律论。经涉诸国学梵书语。自手抄写前件梵本。从北之南。次师子国中有佛齿。每年三月。彼之国王预前十日。庄严白象遣一贵重辩说智臣着王衣裳。象上击鼓大声唱言。如来在世四十九年。<a>说法</a>度人无量亿数。众生缘尽乃般泥洹。自尔已来一千四百九十七载。世间长昏众生可愍。却后十日佛齿当出<a>无畏</a>精舍。可办香华各来供养。时正当晋义熙元年。显还泛海达到杨都。于道场寺译经戒论。别传备委所履历云。计从义熙元年太岁乙巳至今开皇十七年岁次丁巳。便成一千六百八十一载矣</p>
<p style="text-align: left">
	　　璎珞经十二卷(或十四卷)　维摩诘经四卷(第三出)</p>
<p style="text-align: left">
	　　禅经四卷　大智度经四卷</p>
<p style="text-align: left">
	　　已上四部二十四卷(见南来新录)</p>
<p style="text-align: left">
	　　如幻三昧经二卷(第二出。与汉世支谶译般若三昧二卷本同名。及文句小异。见竺道祖晋世杂录)　阿述达经一卷</p>
<p style="text-align: left">
	　　无所悕望经一卷</p>
<p style="text-align: left">
	　　普贤观经一卷(一名观<a>普贤菩萨</a>经。见道慧录)</p>
<p style="text-align: left">
	　　无极宝三昧经一卷(第二出)</p>
<p style="text-align: left">
	　　五盖疑结失行经一卷(第二出。与竺法护出者大同小异)</p>
<p style="text-align: left">
	　　所欲致患经一卷(第二出。与护公出小异)</p>
<p style="text-align: left">
	　　如来独证自誓三昧经一卷(第二出)</p>
<p style="text-align: left">
	　　法没尽经一卷(第二出)　菩萨正斋经一卷(第二出)</p>
<p style="text-align: left">
	　　照明三昧经一卷(第二出)　分卫经一卷</p>
<p style="text-align: left">
	　　威革长者六向拜经一卷(一作威华字)</p>
<p style="text-align: left">
	　　菩萨十住经一卷(第二出)　摩调王经一卷</p>
<p style="text-align: left">
	　　指鬘经一卷(或作指髻经)　浮光经一卷(或作乳光经)</p>
<p style="text-align: left">
	　　弥勒所问本愿经一卷　十地经一卷</p>
<p style="text-align: left">
	　　宝女施经一卷</p>
<p style="text-align: left">
	　　<a>普门品</a>经一卷(第二出与法护出大同。见道祖录及三藏记)</p>
<p style="text-align: left">
	　　右二十五部合四十六卷。西域沙门只多蜜。晋言诃友译。诸录尽云。只多蜜晋世出。译名多同计不应虚。若非咸洛应是江南。未详何帝。一部见僧祐出三藏集记。已外并出杂别诸录所载</p>
<p style="text-align: left">
	　　大乘方便经二卷(元熙二年译。是第三出。与法护僧伽陀译小异。与慧上菩萨所问经同本别译。见始兴录)</p>
<p style="text-align: left">
	　　请观世音消伏毒害陀罗尼经一卷(第二出见法上录)</p>
<p style="text-align: left">
	　　威革长者六向拜经一卷(晋宋间于广州译。是第三出。与法护多蜜。六向拜同。见始兴及宝唱等录)</p>
<p style="text-align: left">
	　　右三部合四卷。外国居士竺难提。晋言喜法。上录云。晋世译。未详何帝年</p>
<p style="text-align: left">
	　　无量寿至真等正觉经一卷(一名乐佛土经。名极乐佛土经)</p>
<p style="text-align: left">
	　　右一经一卷。恭帝元熙元年二月。外国沙门竺法力译。是第六出。与支谦康僧铠白延竺法护鸠摩罗什等所出本大同文名少异。见释正度录</p>
<p style="text-align: left">
	　　迦叶结集戒经一卷</p>
<p style="text-align: left">
	　　蓱沙王五愿经一卷(亦名弗沙王经)</p>
<p style="text-align: left">
	　　曰难经一卷(即是越难经后说事小异)</p>
<p style="text-align: left">
	　　右三经合三卷。群录并云晋末。不知何帝年。沙门释嵩公出或云高公。见赵录及始兴录载</p>
<p style="text-align: left">
	　　迦叶禁戒经一卷(一名摩诃比丘经。一名真伪沙门经)</p>
<p style="text-align: left">
	　　右一经一卷。晋末。未详何帝年。云沙门释退公出。见始兴录</p>
<p style="text-align: left">
	　　佛开解梵志阿颰经一卷</p>
<p style="text-align: left">
	　　右一经一卷。晋末。未详何帝年。云沙门释法勇出。见赵录</p>
<p style="text-align: left">
	　　大智论要略二十卷(亦云释论要抄)</p>
<p style="text-align: left">
	　　问大乘中深义十八科合三卷(并罗什答)</p>
<p style="text-align: left">
	　　阿毗昙心序一卷</p>
<p style="text-align: left">
	　　<a>妙法莲华经</a>序一卷</p>
<p style="text-align: left">
	　　修行方便禅经序一卷</p>
<p style="text-align: left">
	　　三法度序一卷　法性论一卷</p>
<p style="text-align: left">
	　　明报应论一卷　释三报论一卷</p>
<p style="text-align: left">
	　　辩心识论一卷　不敬王者论一卷</p>
<p style="text-align: left">
	　　沙门祖法论一卷</p>
<p style="text-align: left">
	　　大智论序一卷(秦王姚兴遥请述)　佛影赞一卷</p>
<p style="text-align: left">
	　　右十四部合三十五卷。孝武及安帝世。庐山沙门释慧远述制。远雁门人。姓贾氏。年二十一遇释道安。以为真吾师也。听安讲般若经。乃曰。儒道九流皆糠秕耳。便投簪落[髟/米]。即以纲维大法特为己任。闻罗什入关。便遣书通好曰。释慧远顿首。去岁得姚左军书具承德。问仁者曩日殊域越自外境。于时音译未交闻风而悦。顷承怀宝来游。则一日九驰徒情欣雅味而无由造尽。寓目望途增其劳伫。夫栴檀移植则异物同熏。摩尼吐曜则众珍自积。且满愿不专美于绝代。龙树岂独善于前踪。今往比景衣裁。愿登高座为着之。什答书曰。鸠摩罗耆婆和南。既未言面又文辞殊隔。导心之路不通。得意之缘圮绝。传驿来况粗承风德。比丘何必备闻。一途可以蔽百经言。末后东方当有<a>护法</a>菩萨。勖哉仁者善弘其事夫财有五备福戒博闻辩才深智。兼之者道隆。未具者疑滞。仁者备之矣。所以寄言通好。因译传心。岂其能尽。粗酬来意耳。损所致比景衣裁。欲令登法座时着。当如来意。但人不称物。以为愧耳。今往常所用鋀石双口。澡灌可以备法物之数也。并遗偈一章曰</p>
<p style="text-align: left">
	　　既已舍染乐　　心得善摄不</p>
<p style="text-align: left">
	　　若得不驰散　　深入实相不</p>
<p style="text-align: left">
	　　毕竟空相中　　其心无所乐</p>
<p style="text-align: left">
	　　若悦禅智慧　　是法性无照</p>
<p style="text-align: left">
	　　虚诳等无实　　亦非停心处</p>
<p style="text-align: left">
	　　仁者所得法　　幸愿示其要</p>
<p style="text-align: left">
	　　远重答以报偈一章曰</p>
<p style="text-align: left">
	　　本端竟何从　　起灭有无际</p>
<p style="text-align: left">
	　　一微涉动境　　成此颓山势</p>
<p style="text-align: left">
	　　或想更相乘　　触理自生滞</p>
<p style="text-align: left">
	　　因缘虽无主　　开途非一世</p>
<p style="text-align: left">
	　　时无悟宗匠　　谁将握玄契</p>
<p style="text-align: left">
	　　来问尚悠悠　　相与期暮岁</p>
<p style="text-align: left">
	　　先是中土未有泥洹<a>常住</a>之说但言<a>寿命</a>长远而已。远乃叹曰。佛是至极。至极则无变。无变之理岂有穷耶。因着法性论曰。至极以不变为性。得性以体极为宗。什见论而叹曰。边国人未见有经。便与理合。岂不妙哉。秦主姚兴钦远德风叹其才思。致书殷勤信饷连接。时释论新出。兴送论并遗书令作论序。以贻后学。远名重邻国声价若是。以智度论文句繁广初学难寻。删略要纲为二十卷。序致渊雅。使夫学者有过半功。时桓玄西征殷仲堪。要远出山欲共相见。远辞以疾。玄自入山左右谓曰。昔殷仲堪入山礼远愿公勿敬。玄曰。何有此理。仲堪本死人耳。玄入见远。不觉致敬。玄问。不敢毁伤何以剪削。远答立身行道。玄称善。所怀不敢复言。乃说征讨之意。远不答。玄又问。何以见愿。远云。愿檀越安隐使彼亦无他。玄出山谓左右曰。实乃生来未见斯人。玄后欲沙汰众僧。又使沙门行敬。遗书于远以决所疑远答略云。<a>袈裟</a>非朝宗之服。钵盂岂廊庙之器。因着沙门不敬王者论有五篇。文备在传集。自是沙门得全方外之迹矣。及玄西奔安帝东反。诏劳殷至。陈郡谢灵运负才傲俗少所推崇。及一见远肃然心服。远内通佛理外善群书。夫预学徒莫不依拟。远住庐阜三十余年。影不出山迹不入俗所著论序佛影铭赞并诗书等。集为十卷。五十余篇。见重于世。更不复委</p>
<p style="text-align: left">
	　　神无形论一卷</p>
<p style="text-align: left">
	　　右论一卷。元帝世。杨都瓦官寺沙门竺僧敷撰。于时异学之徒咸谓。心神有形但妙于万物耳。随其能言更相摧压。邪正莫辩取舍靡从。僧敷缘兹故着斯论。其论略云。有形便有数。有数则有尽神既无尽。故知无形。时状辩之徒。虽纷纭交诤既见理有诣。则惬然信服焉</p>
<p style="text-align: left">
	　　维摩诘子注经五卷　穷通论一卷</p>
<p style="text-align: left">
	　　右二部合六卷。庐山<a>东林寺</a>沙门释昙诜撰。诜即慧远弟子。甚有才学</p>
<p style="text-align: left">
	　　即色游玄论一卷　辩三乘论一卷</p>
<p style="text-align: left">
	　　释曚论一卷　圣不辩知论一卷</p>
<p style="text-align: left">
	　　本业经序一卷　本起四禅序一卷</p>
<p style="text-align: left">
	　　道行旨归一卷</p>
<p style="text-align: left">
	　　右七部合七卷。哀帝世。沙门支遁撰。遁字道林。幼而才拔善谈名理。谢安王洽刘恢殷浩许询却超孙绰桓彦表王敬仁何次道王文度谢长遐袁彦伯等。并一代名流。皆着尘外之狎。每以山居为得性之所。频被敕召辞不获免。复出帝京。却超与亲友书曰。道林法师神理所通玄拔独悟。数百年来绍明大法。令真理不绝一人而已。林在京师涉历三载。迄还山东上书告辞。其末后云不悟乾光曲曜猥被蓬荜频奉明诏使诣上京。进退惟咎不知所厝。自到天衢屡蒙引见。优游宾礼策以微言。每愧才不拔滞理不拘新。不足对扬玄模。允塞视听。踧踖侍人。流汗位席。曩四翁赴汉于木蕃魏。皆出处有由默语适会。今德非昔人动静乖哀。游魂禁省鼓言帝侧。将困非据何能有为。且岁月僶俯感若斯之叹。况复同志索居综习辽落。延首东顾孰能无怀。上愿陛下特蒙放遣归之林薄。以鸟养焉。所荷为优。谨露板闻申其愚管。裹粮望路伏待慈诏。诏即许焉。尝有人遗遁马。遁受而养之。时或讥之。遁曰。贫道爱其神骏。聊复畜耳。复有饷鹤者。遁谓鹤曰。尔既远是冲天之物。宁肯为人耳目玩乎。遂即放之。有集十卷盛行于世</p>
<p style="text-align: left">
	　　毗昙旨归一卷</p>
<p style="text-align: left">
	　　右一卷。哀帝世。沙门竺僧度撰。度本姓王。名晞字玄宗。东莞人。虽少出孤微而天姿秀发。至年十六神情爽拔卓尔异人。性善温和乡邻所羡。独居事母以孝节闻。登娉同郡杨德慎女乃衣冠。家族女字苕华。容貌端正。又善坟史与度同年。初造婚时。即相然许。未及成礼。苕华母亡。顷父又终。度母亦卒度见世代无常。忽然感悟。即舍俗<a>出家</a>。改名僧度。抗迹尘表避地游学。苕华服毕。自惟有三从之义。无独立之道。乃与度书。谓发肤不可毁伤。宗祀不可顿废。令其顾世教改远志。曜翘烁之姿。于盛明之世。远休祖考之灵。近慰人情之愿。并赠诗五首。其一篇曰</p>
<p style="text-align: left">
	　　大道自无穷。天地长且久。巨石故叵消。芥子亦难数。人生一世间。飘若风过牖荣。华岂不茂。日夕就凋朽。川上有余吟。日斜思鼓岳。清音可娱耳。滋味可适口。罗纨可饰躯。华冠可耀首。安事自剪削。耽空以害有。不道妾区区但令君恤。后</p>
<p style="text-align: left">
	　　度答书曰。夫事君以治一国。未若弘道以济万邦。事亲以成一家。未若弘道以济<a>三界</a>。发肤不毁俗中之近言耳。但吾德不及远未能兼被。以此为愧。然积蒉成山。亦冀从微之着也。且被袈裟振锡杖。饮清流咏般若。虽公王之服。八珍之膳铿锵之声。炜晔之色。不与易也。若能悬契则同期于泥洹矣。且人心各异有若面焉。卿之不乐道。犹我之不慕俗矣。杨氏长别离矣。万世因缘于今绝矣。岁聿云暮。时不我与。学道者当以日损为志。处世者当以及时为务。卿年德并茂。宜速有所慕。莫以道士经心而坐失盛年也。又报诗五篇。其一首曰</p>
<p style="text-align: left">
	　　机运无停住。倏忽岁时过。巨石会当竭。芥子谁云多。良由去不息。故令川上嗟。不闻荣启期。皓首发清歌。布衣可暖身。谁论饰绫罗。今世虽云乐当奈后生何。罪福良由己。宁云己恤他。度既志怀匪石不可回转。苕华感悟亦起深信。度于是专精佛法讲味群经。所以着旨归释阿毗昙也</p>
<p style="text-align: left">
	　　魏世录目一卷　吴世录目一卷</p>
<p style="text-align: left">
	　　晋世杂录一卷　河西录目一卷</p>
<p style="text-align: left">
	　　右四录经目合四卷。卢山东林寺释慧远弟子沙门释道流创撰。未就而流病卒。同学竺道祖。因而成之。大行于世</p>
<p style="text-align: left">
	　　经论都录一卷</p>
<p style="text-align: left">
	　　右录一卷。成帝世。预章山沙门支敏度。总校群经合古今目录。撰此都录</p>
<p style="text-align: left">
	　　人物始义论一卷</p>
<p style="text-align: left">
	　　右论一卷。成帝世。沙门康法畅作。畅常执麈尾行。每值名宾辄清谈尽日。庾元规谓畅曰。此麈尾何以常在。畅曰。廉者不求贪者不与。故得常在</p>
<p style="text-align: left">
	　　高逸沙门传一卷</p>
<p style="text-align: left">
	　　右传一卷。孝武帝世。剡东御山沙门竺法济撰</p>
<p style="text-align: left">
	　　立本论九篇一卷　六识旨归十二首一卷</p>
<p style="text-align: left">
	　　右二卷。孝武帝世。荆州上明寺沙门释昙微作。微本释道安弟子。常传师化以讲利物。每法轮一转则白黑奔波。恒自惟顾解有所从乃图写安。存念<a>礼拜</a>。于是江陵士女咸西向致敬印手菩萨。或问法师道化何如和上。微曰。和上内行深浅未易可量。外缘所被多诸神验。在吾一渧宁比江海者乎</p>
<p style="text-align: left">
	　　遗教三昧经二卷(或直云遗教三昧法律经)</p>
<p style="text-align: left">
	　　未曾有因缘经二卷(或直云未曾有经)</p>
<p style="text-align: left">
	　　阿那含经二卷　那先经二卷(或三卷)</p>
<p style="text-align: left">
	　　观无量寿佛经一卷</p>
<p style="text-align: left">
	　　三世三千佛名经一卷</p>
<p style="text-align: left">
	　　千佛因缘经一卷　五十三佛名经一卷</p>
<p style="text-align: left">
	　　八部佛名经一卷　十方佛名经一卷</p>
<p style="text-align: left">
	　　贤劫千佛名经一卷(唯有佛名。与昙无兰所出<a>四谛</a>经千佛名异)</p>
<p style="text-align: left">
	　　称扬百七十佛名经一卷(或直云百七十佛名经)</p>
<p style="text-align: left">
	　　南方佛名经一卷　灭罪德福佛名经一卷</p>
<p style="text-align: left">
	　　比丘诸禁律经一卷(或无经字)</p>
<p style="text-align: left">
	　　摩诃僧祇律比丘要集一卷(或云僧祇部随用要集法)</p>
<p style="text-align: left">
	　　优波离问佛经一卷　<a>沙弥</a>威仪经一卷</p>
<p style="text-align: left">
	　　比丘尼十戒经一卷　受十善戒经一卷</p>
<p style="text-align: left">
	　　沙弥尼戒经一卷　贤者五福经一卷</p>
<p style="text-align: left">
	　　贤者<a>五戒</a>经一卷(或云贤者威仪法)</p>
<p style="text-align: left">
	　　优婆塞五戒经一卷　优婆塞威仪经一卷</p>
<p style="text-align: left">
	　　波若得经一卷　观世楼炭经一卷</p>
<p style="text-align: left">
	　　本行六波罗蜜经一卷</p>
<p style="text-align: left">
	　　定意三昧经一卷</p>
<p style="text-align: left">
	　　般舟三昧<a>念佛</a>章经一卷</p>
<p style="text-align: left">
	　　瑜伽三摩斯经一卷(隋言修行略一名达磨多罗禅法一名摩多罗菩萨撰禅法经要集)</p>
<p style="text-align: left">
	　　<a>禅定</a>方便次第法经一卷</p>
<p style="text-align: left">
	　　禅要呵欲经一卷</p>
<p style="text-align: left">
	　　七万二千神王护比丘咒经一卷</p>
<p style="text-align: left">
	　　十二万神王护比丘尼咒经一卷</p>
<p style="text-align: left">
	　　三归五戒带佩护身咒经一卷</p>
<p style="text-align: left">
	　　百结神王护身咒经一卷</p>
<p style="text-align: left">
	　　宫宅神王守镇左右咒经一卷</p>
<p style="text-align: left">
	　　冢墓因缘四方神咒经一卷</p>
<p style="text-align: left">
	　　伏魔封印大神咒经一卷</p>
<p style="text-align: left">
	　　摩尼罗亶大神咒经一卷</p>
<p style="text-align: left">
	　　召五方龙王摄疫毒神咒经一卷(自七万二千神王已下。至此已上。并有灌顶字。今总为大灌顶经)</p>
<p style="text-align: left">
	　　梵天神策经一卷</p>
<p style="text-align: left">
	　　普广经一卷(右二卷并药师。今成一部。合前为大灌顶经凡十二卷)</p>
<p style="text-align: left">
	　　七佛所结麻油述咒一卷(异出本)</p>
<p style="text-align: left">
	　　七佛神咒一卷(有结缕法异出本)</p>
<p style="text-align: left">
	　　五龙咒毒经一卷</p>
<p style="text-align: left">
	　　龋齿咒一卷(或云咒虫齿。或云咒齿)</p>
<p style="text-align: left">
	　　陀罗尼章句经一卷</p>
<p style="text-align: left">
	　　摩尼罗亶神王咒案摩经一卷(或无王字)</p>
<p style="text-align: left">
	　　七佛安宅神咒经一卷　安宅咒一卷</p>
<p style="text-align: left">
	　　三归五戒神王名一卷(道安云竺法护经目有神咒三卷。此神王名既入其中即非失译)</p>
<p style="text-align: left">
	　　右五十三经合五十七卷。并是僧祐三藏集记新集失译。见有经本者。凡八百四十六部。合八百九十五卷。已外散入诸代世录。所余附此为晋下失源</p>
				</div></div><hr><script charset='utf-8' src='../../js/footer.js'></script></body></html>