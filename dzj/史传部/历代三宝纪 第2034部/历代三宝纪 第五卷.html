<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修历代三宝纪 第五卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>历代三宝纪 第五卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>历代三宝纪 第五卷</strong> (译经魏吴)</p>
<p style="text-align: left">
	　　翻经学士臣费长房上</p>
<p style="text-align: left">
	　　魏吴录者。洛阳建业二京都也。曹丕字子桓。沛郡谯人汉丞相操之世子也。初生之日而有青云状如车盖。当于其上竟日翠然。望气者称。至贵之征非人臣象。年八岁善属文。嗣相位为魏王。受后汉禅。改称为魏。仍都洛阳。炎汉数终。五岳其为二祀。黄初魏受禅。九牧于是三分。孙氏霸吴。托长江以图天下。刘宗王蜀。凭剑阁欲定中原。横虎爪牙卧龙威力。各据一域志在相吞。竞拥疆场互严关柝。广罗英俊用作股肱。厚礼贤才宾为国宝。良匠妙法复此俱来。僧会适吴。<a>舍利</a>耀灵于江左。迦罗游魏。禁戒宣布于洛中。法律自是大行。建初所以特立译人随世。仍彼方言出经逐时。便题名目致有吴品。蜀普耀焉重叠再翻因斯而始派流。失译良在于兹。既魏蜀吴三国鼎跱。其蜀独无代录者。何岂非佛日丽天而<a>无缘</a>者。莫睹法雷震地比屋者弗闻哉。且旧录虽注蜀普曜首楞严等经。而复阙于译人年世。设欲纪述罔知所依。推入失翻。故无别录。孙权字仲谋。吴郡富春人。世仕于吴。其家东冢上数有神光云气。又权之初在孕。其母梦肠引出绕吴昌门。众咸称为孙氏兴矣。及至权生眼有异光方颐大口。其父奇之。权霸王也。跨蹑闽越都邑斗牛。封授诸侯建立年号。朝宗海岳南面君临称吴。徒治秣陵改为建业。魏承汉后二年权立。四主五十九年。皓立二年魏禅晋。晋立十五年平吴。若以年分则皓十四年应入晋世。今通收取结为吴录。自文帝黄初元年庚子。至元帝咸熙元年甲申。其间五主四十五年。道俗十人。所出经律羯磨并旧失译。合三百一十二部。四百八十三卷。总集以为魏吴二代九主两都世录云尔</p>
<p style="text-align: left">
	　　魏<a>沙门</a>昙柯迦罗　一部(一卷戒)　沙门康僧铠　二部(四卷经)　沙门昙谛　一部(一卷羯磨)　沙门白延　六部(八卷经)　沙门支疆梁接　一部(六卷经)　沙门安法贤　二部(五卷经)</p>
<p style="text-align: left">
	　　吴沙门维只难　二部(六卷经)　沙门竺律炎　三部(三卷经)　优婆塞支谦　一百二十九部(一百五十二卷经)　沙门康僧会　一十四部(二十九卷经及注)　诸失译经　一百一十部(二百九十一卷经)</p>
<p style="text-align: left">
	　　魏僧祇戒本一卷(初出见竺道祖魏世录)</p>
<p style="text-align: left">
	　　右戒本一卷中<a>天竺</a>国沙门昙柯迦罗。魏云法时。幼而才聪质像瑰玮。读书一览文义悉通。善四违陀风云星月图谶运变靡所不该。自谓<a>世间</a>毕己心目。年二十五入一僧坊。遇见法胜阿毗昙心。聊取观之。茫然不解。殷勤重省更增惛漠。乃叹曰。<a>佛法</a>钩深备论三世。乃弃<a>出家</a>。诵大小乘经及诸律藏。游化至洛。于时魏境虽有佛法而道风讹替。亦有众僧未禀归戒。止以剪落为殊俗耳。设复斋忏事同祠祀。迦罗既至大行佛法。诸僧请出毗尼。迦罗以律藏曲制文言繁广<a>佛教</a>未昌必不承用。以嘉平年于白马寺出此戒本一卷。且备朝夕。中夏戒法始自此焉</p>
<p style="text-align: left">
	　　郁伽长者所问经二卷(第二译。一名郁伽罗越问<a>菩萨</a>行经见竺道祖魏录)</p>
<p style="text-align: left">
	　　<a>无量寿经</a>二卷(第二译。见竺道祖晋世杂录及宝唱录与世高出者小异)</p>
<p style="text-align: left">
	　　右二部合四卷。天竺国沙门康僧铠齐王世嘉平年于洛阳白马寺译。高僧传载直云郁伽长者等四经。检道祖魏晋录及僧祐出<a>三藏</a>记并宝唱梁代录等。所列如前。自外二部并不显名校阅群录未见</p>
<p style="text-align: left">
	　　昙无德羯磨一卷(初出见竺道祖魏录)</p>
<p style="text-align: left">
	　　右一卷昙无德者。魏云法藏。藏师地梨荼由。是阿踰阇第九世<a>弟子</a>。藏承其后。即四分律主也。自斯异部兴焉。此当佛后二百年中。后安息国沙门昙谛。以高贵乡公正元一年届乎洛汭(妙善律学于白马寺众请译出)</p>
<p style="text-align: left">
	　　首<a>楞严经</a>二卷(第二出。与汉世支谶所出本同文少异见竺道祖晋世杂录及三藏记)</p>
<p style="text-align: left">
	　　无量清净平等觉经二卷(第三出与世高康僧铠等所出无量寿经本同文名少异见竺道祖晋世杂录)</p>
<p style="text-align: left">
	　　叉须赖经一卷(一本无叉字。见竺道祖及僧祐等录)</p>
<p style="text-align: left">
	　　除灾患经一卷(见三藏集记)</p>
<p style="text-align: left">
	　　平等觉经一卷(见竺道祖魏吴录)</p>
<p style="text-align: left">
	　　菩萨<a>修行</a>经一卷(一名长者威施所问菩萨修行经。一名长者修行经见始兴及宝唱等二录)</p>
<p style="text-align: left">
	　　右六部合八卷。高贵乡公世。西域沙门白延怀道游化。<a>甘露</a>年中来届洛阳止白马寺。众请译焉</p>
<p style="text-align: left">
	　　法华三昧经六部(一本有正字。祐云失译)</p>
<p style="text-align: left">
	　　右一部六卷。高贵乡公世。甘露元年七月外国沙门支疆梁接。魏言正<a>无畏</a>。于交州译。沙门道声笔受。祐云失译。房检及见竺道祖魏世录及始兴。录若依交州及始兴录地应入吴录今据平及魏录收。附此</p>
<p style="text-align: left">
	　　罗摩伽经三卷(见竺道祖宝唱法上灵祐等四录)</p>
<p style="text-align: left">
	　　大般<a>涅槃</a>经二卷(略大本前数品为此二卷。见竺道祖魏录初)</p>
<p style="text-align: left">
	　　右二部合五卷。外国沙门安法贤译。群录并云。魏世不辩何帝年。今依编于末。又别录亦载</p>
<p style="text-align: left">
	　　吴阿差末菩萨经四卷(见吴别二录初出)</p>
<p style="text-align: left">
	　　法句经二卷(初出吴录云五卷见三藏记)</p>
<p style="text-align: left">
	　　右二部合六卷。魏文帝世天竺沙门维只难。吴言障碍。学通三藏妙善四含。历国游方以行化为业。发趾西域同伴竺律炎到自江左。黄武三年于武昌郡译为吴文。而维只难既未善方音。翻梵之际颇有不尽。志存义本辞句朴质</p>
<p style="text-align: left">
	　　三摩竭经一卷(见始兴录。与分和檀王经。大同小异)</p>
<p style="text-align: left">
	　　梵志经一卷(见始兴录与五百梵志经同本异出)</p>
<p style="text-align: left">
	　　佛医经一卷(共支越出。非全典从大经略见宝唱录。或云佛医王经)</p>
<p style="text-align: left">
	　　右三经合三卷。魏明帝世。天竺沙门竺律炎。维只难卒后。为孙权于杨都译。群录不同。或云将炎(或云持炎。或云)律炎。未详孰是。故备举之</p>
<p style="text-align: left">
	　　大明度经四卷(亦云大明度无极经或六卷。见竺道祖魏吴等三录)</p>
<p style="text-align: left">
	　　禅秘要经四卷(亦云禅法秘要见吴别二录)</p>
<p style="text-align: left">
	　　阿差末菩萨经四卷(见吴录。第二出。与前维只难所译。本文小异)</p>
<p style="text-align: left">
	　　菩萨本缘集经四卷(传云天竺沙门<a>僧伽</a>斯那撰或三卷)</p>
<p style="text-align: left">
	　　维摩诘所说不思议法门经三卷(亦云佛说普入道门经。或二卷。第二出。与后汉严佛调译者小异。见竺道祖魏吴录及三藏记)</p>
<p style="text-align: left">
	　　修行方便经二卷(或有禅字见吴录)</p>
<p style="text-align: left">
	　　大般泥洹经二卷(此略大本序分哀叹品为二卷。后三纸小异耳。见竺道祖吴录道安云。出长阿含。僧祐云。今长阿含与此异第二出)</p>
<p style="text-align: left">
	　　瑞应本起经二卷(黄武年第二出。一云太子本起瑞应。与康孟详出者小异。陈郡谢锵吴郡张洗等笔受。魏东阿王植详定见始兴录及三藏记)</p>
<p style="text-align: left">
	　　法镜经二卷(道安录无。僧祐云见别录。僧会注并制序)</p>
<p style="text-align: left">
	　　小阿差末经二卷(见别录及三藏记)</p>
<p style="text-align: left">
	　　阿弥陀经二卷(第四出。与汉世高魏僧铠译者小异。内题云阿弥陀三耶三佛萨楼檀过度人道经亦云无量寿经见竺道祖吴录)</p>
<p style="text-align: left">
	　　义足经二卷(见竺道祖吴录及宝唱录)</p>
<p style="text-align: left">
	　　方等首楞严经二卷(黄武年第二出。与后汉支谶出者小异。见竺道祖吴录安录无。祐云见别录)</p>
<p style="text-align: left">
	　　法句经二卷(第二出见别录及三藏记少胜前译)</p>
<p style="text-align: left">
	　　慧印经一卷(一名慧印三昧经。一云十方现在佛悉在前立定经。一云宝田慧印三昧经。与如来智印经同本异出。见竺道祖吴录及三藏记)</p>
<p style="text-align: left">
	　　本业经一卷(一名菩萨本业经见祐录)</p>
<p style="text-align: left">
	　　须赖经一卷(第二出与白延出者同本别出。一云须赖菩萨经。见竺道祖吴录及三藏记)</p>
<p style="text-align: left">
	　　梵摩渝经一卷(见竺道祖录及三藏记)</p>
<p style="text-align: left">
	　　私阿末经一卷(一云私阿昧道安云。即是菩萨道树经。同本异出别名见道安及支敏度僧祐等三录)</p>
<p style="text-align: left">
	　　微密持经一卷(或云无量门微密持经。见僧睿二秦录及三藏记)</p>
<p style="text-align: left">
	　　月明童子经一卷(或云月明童男经。或云月明菩萨三昧经见三藏记)</p>
<p style="text-align: left">
	　　阿难四事经一卷(见三藏记及别录)</p>
<p style="text-align: left">
	　　差摩竭经一卷(一名菩萨<a>生地</a>经。见竺道祖吴录)</p>
<p style="text-align: left">
	　　优多罗母经一卷(一本无母字)</p>
<p style="text-align: left">
	　　七女经一卷(安云。出阿毗昙一云女本经初出)</p>
<p style="text-align: left">
	　　郁伽长者经一卷(第二出。见竺道祖吴录或二卷)</p>
<p style="text-align: left">
	　　八师经一卷(见竺道祖吴录)</p>
<p style="text-align: left">
	　　释摩男本经一卷(出中阿含。见竺道祖吴录)</p>
<p style="text-align: left">
	　　孛抄经一卷(初出。即孛经。见三藏记及别录)</p>
<p style="text-align: left">
	　　老女人经一卷(出阿毗昙。吴录直云老女经或云老母经。见三藏记)</p>
<p style="text-align: left">
	　　斋经一卷(初出。一云持斋经。见别录)</p>
<p style="text-align: left">
	　　悔过法经一卷(一云。序十方<a>礼拜</a>悔过文。或无经字)</p>
<p style="text-align: left">
	　　贤者德经一卷</p>
<p style="text-align: left">
	　　佛从上所行三十偈经一卷(或无经字)</p>
<p style="text-align: left">
	　　了本<a>生死</a>经一卷(安云。出生经。祐云今五卷。生经无此名。一名稻竿同本异出。谦自注并制序)</p>
<p style="text-align: left">
	　　惟明二十偈经一卷(或无经字)</p>
<p style="text-align: left">
	　　龙施女经一卷(安录无。祐云见别录)</p>
<p style="text-align: left">
	　　鹿子经一卷(安录无。祐云见别录及竺道祖吴录亦载)</p>
<p style="text-align: left">
	　　十二门大方等经一卷(安无录。祐云见别录)</p>
<p style="text-align: left">
	　　赖吒和罗经一卷(第二出。与支曜出者小异。或云<a>罗汉</a>赖吒和罗经。安录无。祐云见别录。凡三十经四十八卷。除郁伽长者经。并见祐录)</p>
<p style="text-align: left">
	　　<a>四十二章经</a>一卷(第二出。与摩腾译者小异。文义允正辞句可观。见别录)</p>
<p style="text-align: left">
	　　难龙王经一卷(一本无王字)</p>
<p style="text-align: left">
	　　不自守意经一卷(或云自守。或云不自守)</p>
<p style="text-align: left">
	　　五阴事经一卷</p>
<p style="text-align: left">
	　　七知经一卷(一作智出中阿含第七卷)</p>
<p style="text-align: left">
	　　人民求愿经一卷</p>
<p style="text-align: left">
	　　佛开解阿拔梵志经一卷(一云梵志阿颰经出长阿含)</p>
<p style="text-align: left">
	　　宝海梵志成就大悲经一卷</p>
<p style="text-align: left">
	　　梵志子死稻败经一卷</p>
<p style="text-align: left">
	　　梵志问佛师经一卷</p>
<p style="text-align: left">
	　　降千梵志经一卷(出阿含经)</p>
<p style="text-align: left">
	　　梵志经一卷(第二出)　度梵志经一卷</p>
<p style="text-align: left">
	　　外道仙尼说度经一卷　梵志结净经一卷</p>
<p style="text-align: left">
	　　梵志问佛世间增减经一卷</p>
<p style="text-align: left">
	　　佛为外道须深说离欲经一卷(或无深)</p>
<p style="text-align: left">
	　　梵网六十二见经一卷(见别录。僧祐云法护)</p>
<p style="text-align: left">
	　　阿质国王经一卷</p>
<p style="text-align: left">
	　　桀贪王经一卷(出<a>六度</a>集)</p>
<p style="text-align: left">
	　　国王成就五法久存于世经一卷</p>
<p style="text-align: left">
	　　惟娄王师子湩譬喻经一卷(一本无譬喻字)</p>
<p style="text-align: left">
	　　诸法本经一卷　五母子经一卷</p>
<p style="text-align: left">
	　　戒消伏灾经一卷(见旧录)</p>
<p style="text-align: left">
	　　枯树经一卷(见道安录一本上有大字)　是我所经一卷(出生经)</p>
<p style="text-align: left">
	　　甘露道经一卷(出出曜经)　不净观经一卷(出长阿含)</p>
<p style="text-align: left">
	　　水上泡经一卷　恒水戒经一卷(见旧录。或无戒字)</p>
<p style="text-align: left">
	　　色无常经一卷(出阿含)　护口意经一卷</p>
<p style="text-align: left">
	　　<a>寿命</a>促经一卷(出杂阿含)　法施胜经一卷</p>
<p style="text-align: left">
	　　诸漏尽经一卷(出杂阿含。或云诸尽经)</p>
<p style="text-align: left">
	　　修行慈经一卷　须摩提长者经一卷</p>
<p style="text-align: left">
	　　摩调王经一卷(初出一本无王字)</p>
<p style="text-align: left">
	　　四愿经一卷(见竺道祖吴录及三藏记)</p>
<p style="text-align: left">
	　　净行品经一卷(出华严一云菩萨本业经)</p>
<p style="text-align: left">
	　　金刚清净经一卷(一云金刚三昧本性清净不灭不坏经)</p>
<p style="text-align: left">
	　　惟越杂难经一卷</p>
<p style="text-align: left">
	　　佛为诃到旷野鬼<a>说法</a>经一卷</p>
<p style="text-align: left">
	　　阿阇世王女阿术达菩萨经一卷(初出)</p>
<p style="text-align: left">
	　　劝进学道经一卷(一本无劝字)</p>
<p style="text-align: left">
	　　贝多树下思惟<a>十二因缘</a>经一卷(第二出)</p>
<p style="text-align: left">
	　　坚意经一卷(或作心字)　三品弟子经一卷</p>
<p style="text-align: left">
	　　摩诃精进经一卷(亦云大精进经)</p>
<p style="text-align: left">
	　　菩萨修行经一卷(见宝唱录)</p>
<p style="text-align: left">
	　　普广菩萨经一卷(见别录)</p>
<p style="text-align: left">
	　　陀罗尼句咒经一卷(亦云持句咒经)</p>
<p style="text-align: left">
	　　华积陀罗尼咒经一卷(见宝唱录)</p>
<p style="text-align: left">
	　　八吉祥经一卷(见古录亦有咒字。初出)</p>
<p style="text-align: left">
	　　摩诃般若波罗蜜咒经一卷(见宝唱录或直云般若波罗蜜咒经)</p>
<p style="text-align: left">
	　　七佛神咒经一卷(一本无经字)</p>
<p style="text-align: left">
	　　大慈无减经一卷</p>
<p style="text-align: left">
	　　宝女明三十二相经一卷(一云问慧经。一云三十二事经。一云宝女问经凡四名)</p>
<p style="text-align: left">
	　　三鱼失水经一卷</p>
<p style="text-align: left">
	　　演道俗业经一卷(见旧录或无业字)</p>
<p style="text-align: left">
	　　不庄校女经一卷(见宝唱录)</p>
<p style="text-align: left">
	　　申日经一卷(道安云出中阿含)</p>
<p style="text-align: left">
	　　孙多耶致经一卷(或云梵志孙多耶致经道安云。出中阿含)</p>
<p style="text-align: left">
	　　长者音悦经一卷(一云长者音悦不兰迦叶经。一直云音悦经)</p>
<p style="text-align: left">
	　　黑氏梵志经一卷(见别录)</p>
<p style="text-align: left">
	　　法律经一卷(亦云法律三昧经)</p>
<p style="text-align: left">
	　　出家功德经一卷(见吴录)</p>
<p style="text-align: left">
	　　弊魔试目连经一卷(见旧录出阿毗昙)</p>
<p style="text-align: left">
	　　七漏经一卷(见别录)</p>
<p style="text-align: left">
	　　蓝达王经一卷(一云目连因缘功德经。或云目连功德经。见吴录)</p>
<p style="text-align: left">
	　　魔女闻佛说法得男身经一卷(见别录出大集)</p>
<p style="text-align: left">
	　　魔化作<a>比丘</a>经一卷</p>
<p style="text-align: left">
	　　佛以三车唤经一卷(出<a>法华经</a>)　未生怨经一卷</p>
<p style="text-align: left">
	　　弗加沙王经一卷(一云萍沙王五愿经道安云。出中阿含)</p>
<p style="text-align: left">
	　　须摩提女经一卷　百喻经一卷</p>
<p style="text-align: left">
	　　雪山猕猴经一卷　度脱狗子经一卷</p>
<p style="text-align: left">
	　　猘狗经一卷　三种良马经一卷</p>
<p style="text-align: left">
	　　鸱鸟事经一卷　河中草龟经一卷</p>
<p style="text-align: left">
	　　瞎鳖经一卷</p>
<p style="text-align: left">
	　　四种良马经一卷(出增一阿含)</p>
<p style="text-align: left">
	　　鹰鹞腊经一卷(出增一阿含)</p>
<p style="text-align: left">
	　　法灭尽经一卷(初出。或云法没尽经。或云空寂菩萨所问经)</p>
<p style="text-align: left">
	　　无母子经一卷</p>
<p style="text-align: left">
	　　右一百二十九部。合一百五十二卷。魏文帝世。月支国优婆塞支谦。字恭明。一名越。汉末游洛受业于支亮。亮字纪明。明受业于支谶。谶已见汉录。世称天下博知不出三。支谦该览经籍莫不精究。世间枝艺多所综习。遍学异书通六国语。其为人细长黑瘦。眼多白而精黄。时人为之语曰。支郎眼中黄。形躯虽细是智囊。为汉末分乱避地归吴。孙权闻其才(慧召与相见。意甚)悦之即使拜为博士。使辅导东宫。与韦曜诸人共尽匡弼。甚有裨益。但谦生自西域。故吴志不载。任其力而不录其功。此史家过。岂帝者之心。夫为天下之君。感得天下之用才堪世务则爵之于朝。垂名竹帛何华戎之限隔而为代典不述乎。且叶公。子高性爱于龙。天龙遂为之降。既不礼待戎夷之民。而望其君附化难矣。然市死马之骨以要骏骥。置九九之术用俟贤才。斯盖帝囊包罗吞纳刊之自古今独削哉。谦以大教虽行。而经多梵语未尽翻译。自既妙善方言。乃更广收众经旧本译为吴言。从黄武首岁迄建兴末年。其间首尾三十余载。所出维摩大般泥洹法句瑞应本起经等。僧祐三藏集记录载唯有三十六部。慧皎高僧传述止云四十九经。房广检括众家杂录。自四十二章已下并是别记所显杂经以附今录。量前传录三十六部。或四十九经。似谦自译在后所获或正前翻多梵语者然纪述闻见意体少同录目广狭出没多异。各存一家致惑取舍。兼法海渊旷事方聚渧。既博搜见故备列之。而谦译经典得义辞旨文雅甚有硕才。又依无量寿经及中本起制菩萨连句梵呗三契声。于今江淮间尚行兼注了本生死。等经并序</p>
<p style="text-align: left">
	　　六度集经九卷(一云六度无极经。一云度无极经。一云杂无极经。见竺道祖录及三藏记)</p>
<p style="text-align: left">
	　　吴品经五卷(即是小品般若。见三藏集记)</p>
<p style="text-align: left">
	　　菩萨净行经二卷(赤乌年译出。大集宝结品。或直云净律经。见竺道祖吴录)</p>
<p style="text-align: left">
	　　杂譬喻集经二卷(或无集字。见祐录)</p>
<p style="text-align: left">
	　　阿难念弥经二卷(亦云法阿难念经。见祐录)</p>
<p style="text-align: left">
	　　镜面王经一卷(见三藏记)　察微王经一卷(见僧祐录)</p>
<p style="text-align: left">
	　　梵皇王经一卷(见祐录及高僧传)</p>
<p style="text-align: left">
	　　权方便经一卷(见吴录及别录)</p>
<p style="text-align: left">
	　　坐禅经一卷(见吴录及别录)</p>
<p style="text-align: left">
	　　菩萨二百五十法经一卷(或二卷。以此代僧二百五<a>十戒</a>呈皓者是)</p>
<p style="text-align: left">
	　　法镜经解子注二卷(并制序)</p>
<p style="text-align: left">
	　　道树经注解一卷(并制序)</p>
<p style="text-align: left">
	　　安般经注解一卷(并制序)</p>
<p style="text-align: left">
	　　右一十四部。合二十九卷。魏齐王世正始年中。天竺沙门康僧会。学通三藏博览六经。天文图纬多所综涉。辩于枢机善属文翰。于时三吴先有支谦宣译经典。既初染大法风化未全。僧会欲使道振江淮兴立图寺。乃杖锡东游。吴赤乌年达乎建业。即构茅茨设像行道。时未有僧疑其矫异。有司奏权召而诘问。佛何灵验。尔独改形。会曰如来迁迹已越千年。遗骨世间名为舍利。在所应现神耀无方。昔阿育王统阎浮提。乃起八万四千宝塔。夫塔寺之兴以表遗化也。权以为夸诞。乃曰。若能得舍利者当为造塔。如其虚妄国有常刑。请期七日。会乃谓其属曰。法之兴废在斯一举。今不至诚后将何及。即共洁斋铜瓶盛水<a>烧香</a>礼请七日寂然。求申二七亦复无应。权曰。此甚欺诳将欲加罪。更请<a>三七</a>。权又特听。会谓伴曰。宣尼有言。文王既没文不在兹乎。法灵应降而吾等无感。何假王宪。当誓死为期。三七日暮犹无所睹。莫不震惧。既入五更忽闻瓶中枪然有声。会自往视果获舍利。明旦呈权。举朝集观。五色光炎照耀瓶上。权自执瓶写铜盘上。舍利所冲盘即破碎。权大肃然惊起而曰。希有瑞也。会进言曰。舍利威神岂直光相而已。此乃劫烧之火不能焚。金刚之杵不能碎。权命试之。会更誓曰。法云方被苍生仰泽。愿更垂神迹以广示威灵。乃置舍利于铁砧之上。使有力者用槌击之。砧槌俱陷舍利无损。权大嗟伏即为建塔。以始有佛寺故号建初寺。因名其地为<a>佛陀</a>里。由是江左大法遂兴。会之力也。至孙皓时制令苛虐废弃淫祀。及佛伽蓝并欲毁坏。皓问臣下。此由何兴必有圣灵。当奉其道。如也无验可悉焚之。诸臣佥曰。佛之威力不同余神。康会感灵大皇创寺。今若轻毁恐贻后殃。皓意未然。乃遣张昱诣寺诘会。昱巧才辩难问纵横。会应机对辞藻锋出。自旦之夕昱不能摧昱请退还。会送门外。于时寺侧有淫祀家。昱又誓云。玄化既孚此辈何缘近而不革。会曰。雷霆震击聋者不闻。岂声之微贵在理会。理而有会万里斯通。苟非其人比屋胡越。昱还叹会才明非臣所测。伏愿天鉴亲检察之。皓大集朝贤以马车迎会。会既坐。皓问曰。佛教所明<a>善恶</a><a>报应</a>。何者是乎。会对曰。夫明主以孝慈训世则赤乌翔老人星见。仁德育物则醴泉涌嘉苗出生。善既有征恶亦可验。故为恶于隐。鬼得而诛之。为恶于显。人得而戮之。诗咏求福不回。易称积善余庆。虽儒典之格训。即佛教之明谟。皓曰。若然则周孔。已行何用佛教。会曰。周孔所说略示世间。释教幽微广明因果。故行恶则有永劫<a>地狱</a>苦酸。修善则有长受天宫安乐。举兹以明劝励不亦大哉。皓不能折虽闻<a>正法</a>而惛暴情不胜其虐。尝使卫兵后宫治园。得一金像高数尺许。因以呈皓。皓令着不净处以秽汁灌之。共诸群臣笑以为乐。俄尔皓身遍体大肿。隐处尤痛。叫唤彻天。群臣失色。太史占卜言犯大神。即祈诸庙全不降愈。婇女先有奉佛法者。因问讯云。陛下曾就佛求福不。皓举头问佛神大耶。婇女答云。佛是大神。皓心遂悟。具语意故。是时婇女即奉迎像来置殿上。香汤沐浴数十遍洗。烧香忏悔。皓叩头谢系念于枕自陈罪状。有顷痛间遣使诣寺问讯沙门。请会说法。会即随入。皓具咨问罪福之理。会为敷析辞甚精要。皓本才学欣然大悦。求看僧戒。会以戒秘不可轻宣。乃取菩萨本业百二十五愿。分作二百五十事。持拟大僧二百五十戒。用以呈皓。皓睹诸佛行住坐卧皆愿众生令得安乐慈悲广普益增善意心生归信。倍加<a>欢喜</a>精诚猛励。即请会受<a>五戒</a>。旬日疾瘳。乃于会寺更加修饰。宣示宗室莫不信奉。会在吴朝亟说正法。皓性凶粗不染妙义。唯叙报应以开其心。而会闲隙为众祈请。于建初寺译出前件众经并自注。序制并妙得体文义允洽。其所注经安般守意法镜道树等。备见于录。又传梵呗声甚清靡哀亮啭韵。于今则之。吴天纪四年四月皓降于晋。九月会终</p>
<p style="text-align: left">
	　　杂譬喻经八十卷　杂数经二十卷</p>
<p style="text-align: left">
	　　阿惟越致转经十八卷(上三经并见旧录)</p>
<p style="text-align: left">
	　　摩诃乘经十四卷　蜀普曜经八卷</p>
<p style="text-align: left">
	　　摩诃衍优波提舍经五卷　三昧王经五卷</p>
<p style="text-align: left">
	　　梵王请问经五卷　不退转轮经四卷</p>
<p style="text-align: left">
	　　佛从兜率降中阴经四卷(出王宗录)</p>
<p style="text-align: left">
	　　四天王经四卷(疑一部四本)</p>
<p style="text-align: left">
	　　魔王请问经四卷(或五卷)</p>
<p style="text-align: left">
	　　那先譬喻经四卷(见旧录)</p>
<p style="text-align: left">
	　　度无极譬经三卷(或四卷)</p>
<p style="text-align: left">
	　　释提桓因所问经三卷</p>
<p style="text-align: left">
	　　大梵天王请转法轮经三卷</p>
<p style="text-align: left">
	　　法华光瑞菩萨现寿经三卷</p>
<p style="text-align: left">
	　　<a>普贤菩萨</a>答难二千经三卷</p>
<p style="text-align: left">
	　　濡首菩萨经二卷(疑是濡首菩萨分卫经)</p>
<p style="text-align: left">
	　　太子试艺本起经二卷</p>
<p style="text-align: left">
	　　小本起经二卷(见旧录偈)</p>
<p style="text-align: left">
	　　不思议功德经二卷(或云功德经)</p>
<p style="text-align: left">
	　　蜀首楞严经二卷(见旧录似蜀土所出)</p>
<p style="text-align: left">
	　　后出首楞严经二卷(见旧录云有十偈)</p>
<p style="text-align: left">
	　　梵天王请佛千首经二卷(又大梵天王经。二卷似此)</p>
<p style="text-align: left">
	　　深断连经二卷</p>
<p style="text-align: left">
	　　甘露味阿毗昙二卷(或云甘露味经。二卷)</p>
<p style="text-align: left">
	　　七佛父母姓字经一卷(旧录云七佛姓字经)</p>
<p style="text-align: left">
	　　阿惟越致菩萨戒经一卷(旧录云。阿惟越致戒经)</p>
<p style="text-align: left">
	　　菩萨常行经一卷</p>
<p style="text-align: left">
	　　摩诃目揵连与佛角能经一卷</p>
<p style="text-align: left">
	　　阿难得道经一卷　阿难般泥洹经一卷</p>
<p style="text-align: left">
	　　阿那律念复生经一卷</p>
<p style="text-align: left">
	　　沙门分卫见怪异经一卷</p>
<p style="text-align: left">
	　　人诈名为道经一卷　大戒经一卷</p>
<p style="text-align: left">
	　　衣服制经一卷　<a>沙弥</a>离威仪经一卷</p>
<p style="text-align: left">
	　　弟子本行经一卷　道本五戒经一卷</p>
<p style="text-align: left">
	　　威仪经一卷(右并见旧录)</p>
<p style="text-align: left">
	　　为寿尽天子说法经一卷(旧录云。命尽天子经)</p>
<p style="text-align: left">
	　　魔试<a>佛经</a>一卷(见旧录)</p>
<p style="text-align: left">
	　　阿须伦问八事经一卷(旧录云。阿须伦所问八事经)</p>
<p style="text-align: left">
	　　摩竭王经一卷(旧录云。摩竭国王经)</p>
<p style="text-align: left">
	　　萨波达王经一卷(见旧录)</p>
<p style="text-align: left">
	　　尸呵遍王经一卷(旧录云。尼呵遍王经)</p>
<p style="text-align: left">
	　　年少王经一卷(见旧录)</p>
<p style="text-align: left">
	　　太子法慧经一卷(旧录云太子法经)</p>
<p style="text-align: left">
	　　是光太子经一卷　长者难提经一卷</p>
<p style="text-align: left">
	　　长者子誓经一卷</p>
<p style="text-align: left">
	　　五百<a>婆罗门</a>问有无经一卷</p>
<p style="text-align: left">
	　　女利行经一卷(并见旧录)</p>
<p style="text-align: left">
	　　贫女听经蛇啮命终经一卷(祐录云。贫女听经。蛇啮命终生天经)</p>
<p style="text-align: left">
	　　国王痴夫人经一卷　四妇因缘经一卷</p>
<p style="text-align: left">
	　　淫人曳踵行经一卷(并见旧录)</p>
<p style="text-align: left">
	　　须多罗经一卷(旧录云。须多罗入胎经)</p>
<p style="text-align: left">
	　　惰迦经一卷(见旧录晋言坚强)</p>
<p style="text-align: left">
	　　盘达龙王经一卷(见旧录)</p>
<p style="text-align: left">
	　　牛米自供养经一卷(旧录云。牛米自供经)</p>
<p style="text-align: left">
	　　行牧食牛经一卷(旧录所数)</p>
<p style="text-align: left">
	　　堕释迦牧牛经一卷(见旧录)</p>
<p style="text-align: left">
	　　法严经一卷(见旧录疑即是等入法严经)</p>
<p style="text-align: left">
	　　壁四经一卷　卖智慧经一卷</p>
<p style="text-align: left">
	　　初受道经一卷　学经福经一卷</p>
<p style="text-align: left">
	　　止寺中经一卷(并见旧录)</p>
<p style="text-align: left">
	　　无端底持经一卷(旧录云。无端底总持经)</p>
<p style="text-align: left">
	　　安般行道经一卷　解慧微妙经一卷</p>
<p style="text-align: left">
	　　失道得道经一卷(并见旧录)</p>
<p style="text-align: left">
	　　心情心识经一卷(见旧录云有注)</p>
<p style="text-align: left">
	　　<a>道德</a>果证经一卷</p>
<p style="text-align: left">
	　　父子因缘经一卷(并见旧录)</p>
<p style="text-align: left">
	　　检意向正经一卷</p>
<p style="text-align: left">
	　　荧火六度经一卷(旧录有明度经一卷云　一名荧火明度经)</p>
<p style="text-align: left">
	　　杂阿含经一卷　小观世楼炭经一卷</p>
<p style="text-align: left">
	　　内禅波罗蜜经一卷(并见旧录)</p>
<p style="text-align: left">
	　　四辈经一卷(旧录云四事弟子经。或云四辈学经)</p>
<p style="text-align: left">
	　　大<a>四谛</a>经一卷　五方便经一卷</p>
<p style="text-align: left">
	　　五惟越罗名解说经一卷　五阴经一卷</p>
<p style="text-align: left">
	　　中五浊世经一卷　<a>六波罗蜜</a>经一卷</p>
<p style="text-align: left">
	　　大七车经一卷　八正邪经一卷</p>
<p style="text-align: left">
	　　八总持经一卷　八辈经一卷</p>
<p style="text-align: left">
	　　八部僧行名经一卷　大十二因缘经一卷</p>
<p style="text-align: left">
	　　十八难经一卷(并见旧录)</p>
<p style="text-align: left">
	　　五十二章经一卷(见旧录别有孝明四十二章经)</p>
<p style="text-align: left">
	　　百八爱经一卷(见旧录。似抄五盖疑结经)</p>
<p style="text-align: left">
	　　逮慧三昧经一卷(见旧录。一名文殊师利问菩萨十事行经)</p>
<p style="text-align: left">
	　　小安般舟三昧经一卷(见旧录)</p>
<p style="text-align: left">
	　　禅行敛意经一卷(旧录云禅行检意经)</p>
<p style="text-align: left">
	　　禅数经一卷(见旧录)　化譬经一卷(见旧录亦云化喻经)</p>
<p style="text-align: left">
	　　群生偈经一卷(见旧录)</p>
<p style="text-align: left">
	　　大总持神咒经一卷(见旧录。亦云总持咒经)</p>
<p style="text-align: left">
	　　萨和菩萨经一卷(见旧录。亦云国王萨和菩萨经)</p>
<p style="text-align: left">
	　　慧定普遍<a>神通</a>菩萨经一卷(见旧录。亦云慧定普遍国土神通菩萨经)</p>
<p style="text-align: left">
	　　贫女人经一卷(见旧录亦云贫女难陀经)</p>
<p style="text-align: left">
	　　阿秋那经一卷(见旧录。亦云阿秋那三昧经)</p>
<p style="text-align: left">
	　　右一百一十部。合二百九十一卷。并是古旧二录失译诸经。今结附此以彰远年至所依据</p>
				</div></div><hr><script charset='utf-8' src='../../js/footer.js'></script></body></html>