<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修历代三宝纪 第一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>历代三宝纪 第一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>历代三宝纪 第一卷</strong> (帝年上周秦)</p>
<p style="text-align: left">
	　　开皇十七年翻经学士臣费长房上</p>
<p style="text-align: left">
	　　帝年上者。述身毒国如来托生。当此真丹姬周时也。年代[穴/浸]远人世参差。指而言之亟迷前后。今先上编甲子纮络古今。下缵帝年纲纪时代。庶禅让霸主若镜目前。迁革市朝如鉴掌内。然后考诸君王泽被抚运。适时<a>佛法</a>化流应机济物。释经孔教理契冥符。可谓灵降五天瑞通九州者也。姬昌母姒梦大人感因而生昌。龙颜虎眉身长一丈。胸有四乳。国滨西戎。政被东渐。赤雀降祉。改称周。谥曰文王。都酆收葬枯骸。天下归服。故夫子曰。文王之德美哉。不动而化。到其子发武王伐纣。徙都镐京。路逢暍人下车而扇。卑轻万乘子爱兆民。故孙卿子云。武王生则天下歌。死则四海哭。至第十九主庄王他十年即鲁春秋庄公七年夏四月辛卯夜恒星不见。夜中星陨如雨。案此即是如来诞生王宫时也(先贤诸德推佛生年互有遐迩。依法显传推佛生时则当殷世武乙二十六年甲午。至今开皇十七年丁巳便已一千六百八十一年。依<a>沙门</a>法上答高句丽国问。则当前周第五主昭王瑕二十四年甲寅。至今丁巳则一千四百八十六年。引穆天子别传为证。称瑕子满嗣位。穆王闻佛生迦维。遂西游而不返。依像正记当前周第十七主平王宜臼四十八年戊午。至今丁巳则一千三百二十三年。依后周沙门释道安用罗什年纪及石柱铭推。则当前周第十八主桓王林五年乙丑。至今丁巳则一千二百二十五年。依赵伯林梁大同元年于卢山遇弘度律师得佛灭度后众圣点记推。则当前周第二十九主贞定王亮二年甲戌。至今丁巳殆一千六十一年。唯此最近。准<a>三藏</a>教及善见律云。佛何以不度女人。为敬法故。<a>正法</a>千年。以度女人减五百年制修八敬还满千年。然后像法亦一千年。末法万年。五千年来学三达智并得四果。六千年去学不得道。万年已后经典文字自然灭尽。但现剃头有<a>袈裟</a>耳。正法之世大乘味淳。至乎像代味少淡泊。若入末法则无大乘。奴婢<a>出家</a>污染净行。恶王治世课税僧尼。今则未然。绿此正像交涉未深。三宝载兴大乘盛布。宁得已接于末法者哉)</p>
<p style="text-align: left">
	　　今依普曜本行等经校雠鲁史。轻举一隅敬贻来哲。庶宣圣迹应托善权。佛以庄王九年癸巳四月八日。现白象形从兜率降中<a>天竺</a>国迦毗罗城净饭大王第一夫人摩耶右胁。是时诸天影潜卫从胎藏。秘隐世眼罕知。十年仲春二月八日夜鬼宿合时。于岚毗园波罗树下右胁而诞。生相既显。故普曜云。普放大光照三千界。即左传说。恒星不现夜明也。瑞应经云。沸星下现侍太子生。故左传称星陨如雨。本行经说。<a>虚空</a>无云自然而雨。杜氏注解盖时无云。左传又称。与雨偕也。然姬周历十一月为正。言四月者即今二月辛卯五日。鲁史为谬。沙门道安着二教论。用姬历推还合八日。唯以生时为成道岁。遂令佛世远三十年耳。佛至僖王元年庚子年七。乘羊车诣学堂四年癸卯年十。与诸同齿释族试力。惠王三年丁未年十四。启父王游。出城东门见病人回。六年庚戌年十七。纳妃求夷。八年壬子年十九。四月八日夜半踰城出家(十二游经云。佛二十出家。增一阿含第二十四卷云。我年二十九。出家欲度人故。又云。年二十在外道中学。长阿含亦云。年二十九出家。推其大例如来在世七十九年。若二十九出家三十五成道。所可化物唯应四十五年。而禅要经云。释迦一身<a>教化</a>众生四十九年。诸经多云。十九出家。今以此为正。若以二十九出家三十五成道。经中盖少。且云。二十年在外道中学。便是五十年方成道。是知为谬也)。十九年癸亥年三十。二月八日明星出时。朗然<a>觉悟</a>成无上道(般泥洹经下卷。佛语阿难。我成道来年亦自至四十有九。佛难可睹。一亿四千万岁乃有<a>弥勒</a>耳。禅要云。如来成道四十九年。是为一味。长阿含第五卷云。佛语须跋。我成佛已来已五十年)四十九年处在<a>天人</a>龙神<a>世间</a>。<a>说法</a>教化各令<a>解脱</a>得证四果。逆有流者数若恒沙。免离三涂生天人者不可称计。众生感缘既尽。佛以匡王四年壬子二月十五日后夜。于中天竺拘尸那城入般<a>涅槃</a>。自尔已来至今开皇十七年丁巳。一千二百五年世间眼灭(涅槃经及善见律并言二月十五日。<a>菩萨</a>处胎经云。二月八日泥洹。又云。初生得道乃至涅槃皆四月八日。先德旧译悉言。应是二月。所以然者。王舍城去拘夷国城三千里。佛灭后七日方阇维<a>弟子</a>乃散。迦叶方向王舍城前夏安居集法藏。所将大众若惠若愚俱至于王舍城始复检简。不容即日便至所在。而余经皆云中夜涅槃。唯善见律独言平旦。经解灭度。时节有所表明。将示众生　于佛日。必在夜分若初夜时。时方未晓。即表后佛久乃出世。若在中夜。相去正等。后夜之时。不久佛出。弥勒方有亿年。又非异劫。中夜为允)</p>
<p style="text-align: left">
	　　育王传云。佛泥越后百十六年。阎浮提王名阿输伽。出东天竺治华氏城。收<a>佛舍利</a>散起八万四千宝塔。匝阎浮提。颇欲周遍天竺传载。可得略言。真丹国城江汉左右关陇西东处处皆有。彼时当此周敬王世二十六年丁未岁也。自武王至赧三十九王八百八十四年。都酆及镐洛邑。成周凡历四处。嬴昭襄王立五十二年灭周称秦。改镐京为咸阳。仍即都之。至第四主始皇帝正二十六年。荡除六国。二十七年废罢九州。分天下为三十六郡。三十四年所有典籍悉皆焚烧。唯医方药术不在爇限。降此悉灰。缘是周代圣教灵迹。及阿育王造<a>舍利塔</a>。传记湮绝靡知所承。又始皇时。有诸沙门释利防等十八贤者。赍经来化。始皇弗从。遂禁利防等。夜有金刚丈六人来破狱出之。始皇惊怖稽首谢焉。四主四十九年为汉所灭。起周武王元年己卯讫秦二世败岁甲午。其间九百三十三年。四十二主。周十六王四百五十三年。佛未出前名而不录。起自庄王如来诞世到乎汉始方纪历年。二十六主四百八十一载。总结以为周秦世录。明佛乘应教被东云</p>
<p style="text-align: left">
	　　周庄王(十五年今止取六年入纪佛生)　僖王(五年)　惠王(二十五年)　襄王(三十三年)　倾王(六年)　匡王(六年四年二月佛入涅槃)　定王(二十一年)　简王(一十四年)　灵王(二十七年)　景王(二十五年)　敬王(四十三年二十六年阿育王起八万四千宝塔)　元王(八年)　贞定王(二十八年)　孝王(一十五年)　威烈王(二十四年)　元安王(二十六年)　夷烈王(七年)　显圣王(四十八年)　顺静王(六年)　赧王(五十九年)</p>
<p style="text-align: left">
	　　秦昭襄王(五年)　孝文王(一年)　庄襄王(三年)　始皇帝(三十七年)　二世皇帝(三年)　始皇帝子(四十六日)</p>
<p style="text-align: left">
	　　周(甲午)庄王他(十年二月八日。释迦如来降神托生中天竺国迦毗罗城净饭王宫。是时放光普照。三千<a>大千世界</a>。皆悉大明。即鲁<a>春秋左传</a>云。恒星不现夜明时是也)　(乙未)十一　(丙申)十二　(丁酉)十三　(戊戌)十四　(己亥)十五</p>
<p style="text-align: left">
	　　(庚子)僖王胡齐元(普曜经第三卷云。悉达太子年七岁乘羊车诣学堂就师。师名选友。即此年)　(辛丑)二　(壬寅)三　(癸卯)四(现在因果经云。悉达太子年十岁时。与诸释种同年齿者凡五百人共捔气力。即此年也)　(甲辰)五</p>
<p style="text-align: left">
	　　(乙巳)惠王阆元佛年十二　(丙午)二　(丁未)三(瑞应本起经上卷云。太子年至十四。启父王出游。到城东门见病人回。即此岁也)　(戊申)四　(己酉)五　(庚戌)六(瑞应本起经上卷云。太子年十七。王为纳妃。名求夷。即此年也)　(辛亥)七　(壬子)八(踰城出家瑞应本起经上卷云。太子年至十九四月八日夜半。天于窗中叉手白言。时可去矣。即命马行。与过去现在因果经同。即此年)　(癸丑)九　(甲寅)十　(乙卯)十一　(丙辰)十二　(丁巳)十三　(戊午)十四　(己未)十五　(庚申)十六　(辛酉)十七　(壬戌)十八(佛本行集经云。菩萨六年苦行既满至春二月十六日。内心自惟。须得上食乃证菩提。天化二女令煮十六分乳糜施。至二月二十三日晨朝。乞食而食)　(癸亥)十九(佛初成道普曜经第六云。菩萨明星出时隺然大悟。又云。十九出家。三十成道。功成志就莫不大明。即此年。十二游经云。佛从四月八日至七月十五日坐树下以为一年)　(甲子)二十(第二年。于<a>鹿野苑</a>中为阿若拘邻等说法。弥沙塞律第二十一云佛念欲为郁[革*(罩-卓+力)]蓝弗说法。天子白言。昨已命终)　(乙丑)二十一(第三年。为优楼频螺迦叶兄弟三人说法。并度其弟子。合满千<a>比丘</a>也)　(丙寅)二十二(第四年。于伽耶山顶上为诸龙鬼说法即象头山是也)　(丁卯)二十三(第五年中<a>舍利弗</a>作<a>婆罗门</a>。见<a>佛弟子</a>马师比丘问云。何道。答吾佛弟子广为其说得初果。还报目连。同至佛所。<a>舍利</a>弗上智经七日便得阿<a>罗汉</a>。目连经十五日乃得)　(戊辰)二十四(第六年。须达长者与太子只陀。共为佛作精舍十二浮图寺七十二讲堂三千六百间房五百楼阁。并须达作只陀。唯起门楼屋也)　(己巳)二十五(第七年在拘耶尼园。为婆陀和菩萨等八人说般舟经也)</p>
<p style="text-align: left">
	　　(庚午)襄王郑元(第八年。佛在柳山中为纯真陀罗王弟说法得道也。佛年三十七)　(辛未)二(第九年。在秽泽为阿掘魔说法也)　(壬申)三(第十年。还摩竭提国为弗沙王说法也)　(癸酉)四(第十一年。在恐怖树下为弥勒说本起经。即<a>修行</a>本起等经是)　(甲戌)五(第十二年。还本生国为释种说法八万四千人得须陀洹道。十二游经作如是说。普曜经第八云王遣梵志名优陀令迎佛。还辞称阔别已来十二年思想见也)　(乙亥)六　(丙子)七　(丁丑)八　(戊寅)九(大集经第一云。如来成道始十六年。知诸菩萨堪能任持大乘法藏。即于欲色二界中间大宝坊内说大集经。即此年也)　(己卯)十　(庚辰)十一　(辛巳)十二　(壬午)十三　(癸未)十四　(甲申)十五　(乙酉)十六　(丙戌)十七　(丁亥)十八　(戊子)十九　(己丑)二十　(庚寅)二十一　(辛卯)二十二　(壬辰)二十三　(癸巳)二十四　(甲午)二十五　(乙未)二十六　(丙申)二十七　(丁酉)二十八　(戊戌)二十九　(己亥)三十　(庚子)三十一　(辛丑)三十二　(壬寅)三十三</p>
<p style="text-align: left">
	　　(癸卯)倾王臣元(佛年七十)　(甲辰)二　(乙巳)三　(丙午)四　(丁未)五　(戊申)六</p>
<p style="text-align: left">
	　　(己酉)匡王斑元(佛年七十六)　(庚戌)二　(辛亥)三　(壬子)四(佛年七十九以匡王四年二月十五日后夜。于中天竺拘尸那城力士<a>生地</a>娑罗树间入涅槃)　(癸丑)五　(甲寅)六</p>
<p style="text-align: left">
	　　(乙卯)定王瑜元(佛入涅槃来四年)　(丙辰)二　(丁巳)三　(戊午)四　(己未)五　(庚申)六　(辛酉)七　(壬戌)八　(癸亥)九　(甲子)十　(乙丑)十一　(丙寅)十二　(丁卯)十三　(戊辰)十四　(己巳)十五　(庚午)十六　(辛未)十七　(壬申)十八(如来灭后二十余年长老迦叶住持泆藏付嘱阿难。然后入灭出像法正记)　(癸酉)十九　(甲戌)二十　(乙亥)二十一</p>
<p style="text-align: left">
	　　(丙子)简王夷元(佛入涅槃来二十五年)　(丁丑)二　(戊寅)三　(己卯)四　(庚辰)五　(辛巳)六　(壬午)七　(癸未)八　(甲申)九　(乙酉)十　(丙戌)十一　(丁亥)十二　(戊子)十三　(己丑)十四</p>
<p style="text-align: left">
	　　(庚寅)灵王泄心元(佛入涅槃来三十九年)　(辛卯)二　(壬辰)三(迦叶灭后二十年阿难住持法藏。然后付嘱末田地。方始入灭。亦出像法正记)　(癸巳)四　(甲午)五　(乙未)六　(丙申)七　(丁酉)八　(戊戌)九　(己亥)十　(庚子)十一　(辛丑)十二　(壬寅)十三　(癸卯)十四　(甲辰)十五　(乙巳)十六　(丙午)十七　(丁未)十八　(戊申)十九　(己酉)二十　(庚戌)二十一(十一月庚子<a>孔子</a>。生于鲁。是襄公二十二年)　(辛亥)二十二　(壬子)二十三(末田地灭后。舍那婆修住持法藏亦二十年。付优波掘多然后入灭)　(癸丑)二十四　(甲寅)二十五　(乙卯)二十六　(丙辰)二十七</p>
<p style="text-align: left">
	　　(丁巳)景王贵元(吴王子季札来朝请观周乐佛入涅槃来六十六年)　(戊午)二　(己未)三　(庚申)四　(辛酉)五(晋韩宣子来躬观书于太史氏)　(壬戌)六　(癸亥)七　(甲子)八　(乙丑)九　(丙寅)十(孔子问礼于老聃)　(丁卯)十一　(戊辰)十二　(己巳)十三　(庚午)十四　(辛未)十五　(壬申)十六(舍那婆修灭后。优婆掘多住持法藏亦二十年。付提多迦。一名尸罗难陀。然后入灭)　(癸酉)十七　(甲戌)十八　(乙亥)十九　(丙子)二十　(丁丑)二十一　(戊寅)二十二　(己卯)二十三　(庚辰)二十四　(辛巳)二十五</p>
<p style="text-align: left">
	　　(壬午)敬王正元(佛入涅槃来九十一年)　(癸未)二　(甲申)三　(乙酉)四　(丙戌)五　(丁亥)六　(戊子)七　(己丑)八　(庚寅)九　(辛卯)十　(壬辰)十一(优波崛多灭后。尸罗难陀住持法藏经一百年。此即第二百年初而提多迦聪明智慧三日得阿罗汉道。凡度十二亿人得道)　(癸巳)十二　(甲午)十三　(乙未)十四　(丙申)十五　(丁酉)十六　(戊戌)十七　(己亥)十八　(庚子)十九　(辛丑)二十　(壬寅)二十一　(癸卯)二十二(孔子出卫子路为季氏宰)　(甲辰)二十三　(乙巳)二十四(孔子适陈)　(丙午)二十五　(丁未)二十六(阿育王传云。佛灭度后百十六年。出东天竺治华氏城统阎浮提为铁轮王。兴隆佛法。起立八万四千宝塔。当此岁也)　(戊申)二十七　(己酉)二十八　(庚戌)二十九　(辛亥)三十　(壬子)三十一　(癸丑)三十二　(甲寅)三十三　(乙卯)三十四　(丙辰)三十五(孔子自陈之卫)　(丁巳)三十六(召孔子还定六经。时年六十八。是鲁哀公十一年)　(戊午)三十七　(己未)三十八　(庚申)三十九(鲁哀公十四年二月获麟。孔子自此绝笔)　(辛酉)四十　(壬戌)四十一(孔子卒。时年七十三岁。鲁史春秋经孔子绝笔止于获麟庚申之岁。凡二百四十二年。弟子又申后二年至卒时)　(癸亥)四十二　(甲子)四十三</p>
<p style="text-align: left">
	　　(乙丑)元王仁元(佛涅槃来一百三十四年)　(丙寅)二　(丁卯)三　(戊辰)四　(己巳)五　(庚午)六　(辛未)七　(壬申)八</p>
<p style="text-align: left">
	　　(癸酉)贞定王亮元(左丘明春秋传记。此年佛入涅槃来一百四十二年)　(甲戌)二　(乙亥)三　(丙子)四　(丁丑)五　(戊寅)六　(己卯)七　(庚辰)八　(辛巳)九　(壬午)十　(癸未)十一　(甲申)十二　(乙酉)十三　(丙戌)十四　(丁亥)十五　(戊子)十六　(己丑)十七　(庚寅)十八　(辛卯)十九　(壬辰)二十　(癸巳)二十一　(甲午)二十二　(乙未)二十三　(丙申)二十四　(丁酉)二十五　(戊戌)二十六　(己亥)二十七　(庚子)二十八</p>
<p style="text-align: left">
	　　(辛丑)孝王隗元(佛入涅槃来一百七十年)　(壬寅)二　(癸卯)三　(甲辰)四　(乙巳)五　(丙午)六　(丁未)七　(戊申)八　(己酉)九　(庚戌)十　(辛亥)十一　(壬子)十二　(癸丑)十三　(甲寅)十四　(乙卯)十五</p>
<p style="text-align: left">
	　　(丙辰)威烈王午元(佛入涅槃来一百八十五年)　(丁巳)二　(戊午)三　(己未)四　(庚申)五　(辛酉)六　(壬戌)七　(癸亥)八　(甲子)九　(乙丑)十　(丙寅)十一　(丁卯)十二　(戊辰)十三　(己巳)十四　(庚午)十五　(辛未)十六　(壬申)十七　(癸酉)十八　(甲戌)十九　(乙亥)二十　(丙子)二十一　(丁丑)二十二(九鼎震)　(戊寅)二十三　(己卯)二十四(一本午有三十一年)</p>
<p style="text-align: left">
	　　(庚辰)元安王骄元(佛入涅槃来二百一十年)　(辛巳)二　(壬午)三　(癸未)四　(甲申)五　(乙酉)六　(丙戌)七　(丁亥)八　(戊子)九　(己丑)十　(庚寅)十一　(辛卯)十二　(壬辰)十三　(癸巳)十四　(甲午)十五　(乙未)十六　(丙申)十七　(丁寅)十八　(戊戌)十九　(己亥)二十　(庚子)二十一　(辛丑)二十二　(壬寅)二十三　(癸卯)二十四　(甲辰)二十五　(乙巳)二十六</p>
<p style="text-align: left">
	　　(丙午)夷烈王喜元(佛入涅槃来二百三十六年)　(丁未)二　(戊申)三　(己酉)四　(庚戌)五　(辛亥)六　(壬子)七</p>
<p style="text-align: left">
	　　(癸丑)显圣王扁元(佛入涅槃来二百四十三年)　(甲寅)二　(乙卯)三　(丙辰)四　(丁巳)五　(戊午)六　(己未)七　(庚申)八　(辛酉)九　(壬戌)十　(癸亥)十一　(甲子)十二　(乙丑)十三　(丙寅)十四　(丁卯)十五　(戊辰)十六　(己巳)十七　(庚午)十八　(辛未)十九　(壬申)二十　(癸酉)二十一　(甲戌)二十二　(乙亥)二十三　(丙子)二十四　(丁丑)二十五　(戊寅)二十六　(己卯)二十七　(庚辰)二十八　(辛巳)二十九　(壬午)三十　(癸未)三十一　(甲申)三十二　(乙酉)三十三　(丙戌)三十四　(丁亥)三十五　(戊子)三十六　(己丑)三十七　(庚寅)三十八　(辛卯)三十九　(壬辰)四十　(癸巳)四十一　(甲午)四十二　(乙未)四十三　(丙申)四十四　(丁酉)四十五　(戊戌)四十六　(己亥)四十七　(庚子)四十八</p>
<p style="text-align: left">
	　　(辛丑)顺静王定元(佛入涅槃来二百九十一年)　(壬寅)二　(癸卯)三　(甲辰)四　(乙巳)五　(丙午)六</p>
<p style="text-align: left">
	　　(丁未)赧王诞元(佛入涅槃来二百九十七年)　(戊申)二　(己酉)三　(庚戌)四　(辛亥)五　(壬子)六　(癸丑)七(秦昭襄王立)　(甲寅)八　(乙卯)九　(丙辰)十　(丁巳)十一　(戊午)十二　(己未)十三　(庚申)十四　(辛酉)十五　(壬戌)十六　(癸亥)十七　(甲子)十八　(乙丑)十九(萨婆多记云<a>马鸣菩萨</a>佛灭后三百余年生东天竺婆罗门种。出家破诸外道。造大庄严论数百偈。盛弘<a>佛教</a>。有别传载。计当此时)　(丙寅)二十　(丁卯)二十一　(戊辰)二十二　(己巳)二十三　(庚午)二十四　(辛未)二十五　(壬申)二十六　(癸酉)二十七　(甲戌)二十八　(乙亥)二十九　(丙子)三十　(丁丑)三十一　(戊寅)三十二　(己卯)三十三　(庚辰)三十四　(辛巳)三十五　(壬午)三十六　(癸未)三十七　(甲申)三十八　(乙酉)三十九　(丙戌)四十　(丁亥)四十一　(戊子)四十二　(己丑)四十三　(庚寅)四十四　(辛卯)四十五　(壬辰)四十六　(癸巳)四十七　(甲午)四十八　(乙未)四十九　(丙申)五十　(丁酉)五十一　(戊戌)五十二　(己亥)五十三　(庚子)五十四　(辛丑)五十五　(任寅)五十六　(癸卯)五十七　(甲辰)五十八　(乙巳)五十九</p>
<p style="text-align: left">
	　　秦(丙午)昭襄王勒元(废周赧王为庶人。佛入涅槃来三百五十六年)　(丁未)二　(戊申)三　(己酉)四　(庚戌)五</p>
<p style="text-align: left">
	　　(辛亥)孝文王柱元(佛入涅槃来至此三百六十一年)</p>
<p style="text-align: left">
	　　(壬子)庄襄王子楚元(孝<a>文子</a>。治三年。佛入涅槃来三百六十二年)　(癸丑)二　(甲寅)三</p>
<p style="text-align: left">
	　　(乙卯)始皇帝政元(庄襄子治三十七年。吕不韦为相。佛入涅槃来至　此三百六十五年)　(丙辰)二　(丁巳)三　(戊午)四　(己未)五　(庚申)六　(辛酉)七　(壬戌)八(封嫪毒为长信侯)　(癸亥)九(辛冠诛嫪毒徙其家于蜀)　(甲子)十(吕不韦免相徙太后于南宫后任李斯)　(乙丑)十一(徙吕不韦于河南)　(丙寅)十二　(丁卯)十三　(戊辰)十四　(己巳)十五　(庚午)十六　(辛未)十七(是岁灭韩。以其地为颖川郡)　(壬申)十八　(癸酉)十九　(甲戌)二十　(乙亥)二十一　(丙子)二十二(其岁灭魏以其地置梁郡)　(丁丑)二十三　(戊寅)二十四(是岁灭楚定江东置会稽郡)　(己卯)二十五(是岁灭燕。又灭赵)　(庚辰)二十六(是岁灭齐。六国并吞为一国。乃自立为皇帝。改正朔以建亥为岁首)　(辛巳)二十七(名河为德水。名民曰黔首。分天下为三十六郡同一文轨)　(壬午)二十八(东巡登泰山封禅刻石纪功。遭大风雨。遣徐氏入海求三神山。使千人没泗水求周鼎不得)　(癸未)二十九　(甲申)三十(改腊曰嘉平。尝夜微行至兰池遇见盗甚窘迫武子击杀乃获免)　(乙酉)三十一　(丙戌)三十二(使蒙恬将二十万人。北击胡。取河南地筑长城)　(丁亥)三十三(傍河以来。至阴山。为四十四县。以河为塞。起临洮讫辽水)　(戊子)三十四(讁治狱吏不直助以筑长城李斯奏焚诸典籍坑儒士)　(己丑)三十五　(庚寅)三十六　(辛卯)三十七</p>
<p style="text-align: left">
	　　(壬辰)二世皇帝胡亥元(始皇帝子。佛入涅槃来至此四百二年。治三年)　(癸巳)二　(甲午)三(始皇帝孙子婴立。四十六日为汉灭。佛入涅槃至四百四年)</p>
				</div></div><hr><script charset='utf-8' src='../../js/footer.js'></script></body></html>