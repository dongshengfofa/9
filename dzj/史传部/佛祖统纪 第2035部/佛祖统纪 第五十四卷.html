<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛祖统纪 第五十四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛祖统纪 第五十四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong><a>佛祖</a>统纪 第五十四卷</strong></p>
<p style="text-align: left">
	　　宋咸淳四明福泉<a>沙门</a>志磐撰</p>
<p style="text-align: left">
	　　历代会要志第十九之四</p>
<p style="text-align: left">
	　　三教出兴　　三教厄运　　三教訞伪</p>
<p style="text-align: left">
	　　三教谈论　　僧道角法　　僧先道后</p>
<p style="text-align: left">
	　　内律分财　　僧制治罚　　僧籍免丁</p>
<p style="text-align: left">
	　　赐谥封塔　　褒恤终亡　　临终瑞相</p>
<p style="text-align: left">
	　　君臣慢法　　韩欧排佛　　化胡伪经</p>
<p style="text-align: left">
	　　事魔邪党　　毁法恶报</p>
<p style="text-align: left">
	　　三教出兴　释　道　儒</p>
<p style="text-align: left">
	　　周昭王二十六年(甲寅)四月八日。佛从母夫人右胁而出。自行七步。举右手而言曰。天上天下唯我独尊○四月八日。五色光气入贯紫微。太史苏由曰。有大<a>圣人</a>生于西方(佛生在老子前三百四十五年)○穆王五十三年(壬申)二月十五日。佛在俱尸那城娑罗双树间入般<a>涅槃</a>○二月十五日。西方白虹十二道。南北通贯。山川震动。太史扈多曰。西方圣人终亡之相○穆王时。文殊目连西来化王。于终南山造三会道场。王子造<a>迦叶佛</a>像○襄王三年。秦缪公获石像。由余曰。佛神也</p>
<p style="text-align: left">
	　　秦始皇四年。西域沙门室利房等十八人持经至。帝囚之。有丈六金神。破户出之</p>
<p style="text-align: left">
	　　汉武帝元狩四年。霍去病讨匈奴。得祭天金人长丈余。帝列于甘泉宫。焚香礼敬○成帝鸿嘉二年。刘向校书天禄阁。往往见有<a>佛经</a>○哀帝元寿元年。景宪使月氏。得浮图经还○汉明帝永平七年。帝梦金人丈六飞行殿庭。傅毅曰。西方圣人。其名曰佛。帝乃遣蔡愔等使西域。于月氏遇摩腾竺法兰。得佛像梵经。载以白马。达于洛阳(此时三宝具足)</p>
<p style="text-align: left">
	　　<a>列子</a>著书称。<a>孔子</a>答商太宰曰。西方之人有圣者焉。不治而不乱。不言而自信。不化而自行</p>
<p style="text-align: left">
	　　文中子。或问佛。曰圣人也。其教如何。曰西方之教也(已上释教出兴)</p>
<p style="text-align: left">
	　　周定王三年九月十四日。老子生于楚陈郡(在孔子前五十四年)○简王四年。老子为周守藏吏。十三年为柱下史○敬王元年。入函谷关。为尹令着<a>道德</a>经。西之流沙。汉灵帝光和二年。老君降<a>天台</a>山。以大洞灵宝经并三箓感应篇。授仙人葛玄。北魏太武延和二年。嵩山道士寇谦之遇太上老君。命为天师。又遇老子玄孙李普文。授图箓真经</p>
<p style="text-align: left">
	　　唐高宗干封元年。幸毫谒老君。上尊号曰玄元皇帝。圣母曰先天太后○玄宗开元二十九年。上梦玄元皇帝遣使得其像置兴庆宫。命画真容置诸郡开元观。诏诸郡立玄元皇帝庙○天宝元年。老君降丹凤门。令田同秀奏。往尹令旧宅掘取金匮灵符以镇国。改元天宝○二年。上老君号曰大圣祖玄元皇帝○七载。上老君号曰圣祖大道玄元皇帝○十三载。上老君号曰大圣祖高上大道金阙玄元天皇大帝○僖宗。诏成都老君玄中观。改名青羊宫。近宫田地多植葱蒜。臭秽熏蒸。赐钱买归靖庐(已上道教出兴)</p>
<p style="text-align: left">
	　　周灵王二十一年十一月庚子。孔子生鲁陬邑○景王十年。孔子朝周。问礼于老子○敬王十九年。为鲁中都宰。二十一年为司空。二十二年为大司寇。诛少正卯堕三都。鲁定公受齐女乐。三日不听政。孔子遂适卫。三十六年自卫反鲁。删诗定书系<a>周易</a>作春秋。以曾参孝为作<a>孝经</a>。三十九年。哀公西狩获麟。孔子伤麟出非时。遂绝笔于春秋。四十一年四月乙丑孔子卒。葬泗水上。<a>弟子</a>三千人。身通六艺者七十二人。汉平帝元始元年追谥孔子褒成宣尼公</p>
<p style="text-align: left">
	　　宋孝武孝建元年。诏建孔子庙</p>
<p style="text-align: left">
	　　梁武帝天监四年。诏天下立孔子庙</p>
<p style="text-align: left">
	　　北魏孝文太和三年。谥孔子为文宣公</p>
<p style="text-align: left">
	　　唐太宗正观十一年。旧制释奠。以周公为先圣。孔子为先师。至是房玄龄建议。请以孔子为先圣。颜子为先师陪飨。诏可○高宗幸鲁。祠孔子追封太师○武后。追谥孔子隆道公○玄宗开元二十七年。追谥孔子为文宣王。南向坐。弟子封公侯伯</p>
<p style="text-align: left">
	　　宋真宗祥符元年。幸曲阜谒孔子庙。特拜加谥玄圣文宣王。五年避圣祖讳。改至圣文宣王○仁宗敕赐兖州先圣庙飞帛御书殿额祭文○神宗封孟子邹国公。陪飨文宣王庙○哲宗赐先圣庙田百顷。幸国子监。诣文宣王殿行释奠礼。一献再拜○徽宗崇宁三年。以王安石陪飨文宣王庙。五年诏文宣王冕十二旒。服九章。政和元年。敕先圣庙用二十四戟。赐礼器大成新乐○钦宗敕毁王安石陪飨(已上儒教出兴)</p>
<p style="text-align: left">
	　　唐玄宗开元十八年。敕两京诸郡立齐太公庙○肃宗上元元年。追封太公为武成王。祭典同文宣王</p>
<p style="text-align: left">
	　　宋真宗祥符元年。封太公昭烈武成王○哲宗幸武成王庙肃揖(附于儒教)</p>
<p style="text-align: left">
	　　三教厄运　儒　道　释</p>
<p style="text-align: left">
	　　秦始皇三十四年。丞相李斯请以诗书百家语杂烧之有偶语诗书者弃市。三十五年以诸生诽谤。自除犯禁者四百六十人。坑之咸阳</p>
<p style="text-align: left">
	　　汉桓帝延熹八年。宦官告司隶校尉李膺交结生徒。诏捕党人。辞及二百余人。皆天下名贤。久之赦党人禁锢终身</p>
<p style="text-align: left">
	　　灵帝建宁元年。宦官杀太傅陈蕃大将军窦武。捕宗亲宾客悉诛之。李膺诣狱。考死党人。死者百余人。天下儒学有行死徙废禁。六七百人</p>
<p style="text-align: left">
	　　唐景宗天祐二年。朱全忠入长安。聚宰相裴枢朝士三十余人杀之。投尸于河</p>
<p style="text-align: left">
	　　宋哲宗绍圣三年。诏文彦博三十七人。为元祐党人。徽宗崇宁三年。置元祐党籍。司马光三百九人。刻石文德殿门。五年彗出西方。诏毁文德殿党籍(已上儒教)</p>
<p style="text-align: left">
	　　汉明帝永平十四年。道士褚善信等。请与西竺摩腾角法不胜。费叔才自感而死。吕惠通等六百二十人。并令<a>出家</a></p>
<p style="text-align: left">
	　　梁武帝天监二年。率群臣士庶发菩提心。永弃道教。十六年。敕废天下道观。道士皆反俗。北齐文宣天保六年。道士请与释角法不胜。诏道士并从剃度。自是齐境并无道士</p>
<p style="text-align: left">
	　　北周武帝建德三年。并罢释道二教(已上道教)</p>
<p style="text-align: left">
	　　晋安帝隆安二年。桓玄辅政。诏沙汰僧尼。庐山远法师上书力辨遂寝</p>
<p style="text-align: left">
	　　陈后主至德三年。朝议令僧尼无业者皆休道。智禅师即停搜简</p>
<p style="text-align: left">
	　　北魏太武太平真君七年。帝信司徒崔浩说。案诛天下沙门。焚毁经像。后崔浩以罪腰斩族诛。帝为常侍宗爱所弑。文成即位。大复<a>佛法</a></p>
<p style="text-align: left">
	　　北周武帝建德三年。帝信卫元嵩说。并罢释道二教。并令<a>还俗</a>。宣帝即位。诏复佛法○静帝大定元年。诏复释道二教。杜祈入冥。见周武在铁狱受苦</p>
<p style="text-align: left">
	　　隋文帝。诏周朝废寺咸与修营。户口出钱建立经像○炀帝大业五年。诏僧徒无德业者并令罢道。智者弟子大志上表。然臂乞兴三宝。诏竟不行</p>
<p style="text-align: left">
	　　唐高祖武德九年。太史令傅奕乞废佛法。凡七上疏。诏僧道戒行亏阙者悉令罢道。月余停前沙汰。奕恶病死。有人入冥。闻已付越州泥黎○玄宗开元二年。宰相姚崇奏。沙汰僧尼伪滥者万二千人。并令还俗。禁度僧建寺铸佛写经○开元十五年。敕天下村坊佛堂小者。并拆除之。功德移入近寺。公私望风。凡大屋大像亦被残毁○文宗太和九年。翰林李训请。沙汰僧尼毁大内灵像。夜大风坏殿屋城门。帝惧敕停沙汰○武宗会昌五年。用道士赵归真宰相李德裕谋。毁拆天下寺院。僧尼归俗者二十六万人。长安人夜见穆王冡吏云。李炎夺寿去位。宣宗即位。捕赵归真等十三人诛之。李德裕贬死崖州</p>
<p style="text-align: left">
	　　周世宗显德七年。敕民间铜像输官铸钱。废寺院三千三百所。不许私度僧尼。有武将周百胜。入冥见世宗卧铁床受罪。本朝太祖。大复佛法</p>
<p style="text-align: left">
	　　宋徽宗。诏释氏水陆道场。不当设三清等位。天帝不应与鬼神同列。道法师曰。毁佛之祸兆于此矣○宣和元年。用道士林灵素言。诏改佛服天尊服。僧尼巾冠执简称德士。高僧日华严等不奉诏。开封尹盛章捕七人杖杀之。左街永道法师上书谏。上怒流道州。台臣言。灵素妄议迁都改除释教。上寤放死温州。二年诏大复僧尼○高宗绍兴十二年。詹叔义上表。乞住卖度牒。十五年。敕僧道纳免丁钱侍郎吴秉信请卖度牒被论而出。灵隐道昌禅师乞行度牒不报。侍郎吴子才乞行度牒。罢归田里。二十年。大敛民间铜器寺观佛像钟磬。并令置籍。每斤收算二十</p>
<p style="text-align: left">
	　　○文中子曰。诗书盛而秦世灭非仲尼之罪也。虚玄长而晋室乱非老庄之罪也。斋戒修而梁国亡非释迦之罪也(已上释教)</p>
<p style="text-align: left">
	　　三教訞伪　儒　道　释</p>
<p style="text-align: left">
	　　秦李斯初学于荀卿。及为秦相。请以诗书百家语。诣守尉杂烧之</p>
<p style="text-align: left">
	　　汉灵帝中平初。钜鹿张角事黄老。以符水疗病。号太平道。十余年间众数十万。时号黄巾贼。皇甫嵩讨平之。北魏孝庄时。冀州沙门法庆渤海李归伯。率乡人为乱。自号大乘佛。斩害僧尼焚烧经卷。元遥讨破之</p>
<p style="text-align: left">
	　　唐武后。有女人自称圣<a>菩萨</a>。召见。时大安禅师至。问曰。闻汝善观心。我心何在。三问皆验。师复问之。女辞屈。变作牝狐。下阶而走</p>
<p style="text-align: left">
	　　三教谈论</p>
<p style="text-align: left">
	　　宋明帝。幸庄严寺。观三教谈论</p>
<p style="text-align: left">
	　　唐高祖。幸国学。命博士徐旷沙门惠乘道士刘进善讲说○太宗诏祭酒孔颖达沙门惠净道士蔡晃。入弘文谈论三教　德宗圣节敕给事中徐岳沙门覃延道士葛参成。讲论三教　敕沙门端甫。入内殿与儒道论议</p>
<p style="text-align: left">
	　　敬宗。敕沙门道士四百人。于大明宫谈论设斋○文宗圣节。诏秘书监白居易沙门义林道士杨弘元。谈论三教○宣宗敕谏议李贻孙国师知玄同道士。谈论三教</p>
<p style="text-align: left">
	　　僧道角法</p>
<p style="text-align: left">
	　　汉明帝。五岳八山道士。乞与西竺摩腾竺法兰焚经角法不胜。吕惠通等并令出家</p>
<p style="text-align: left">
	　　宋明帝。逸士顾欢作夷夏论。意党道教。同徒袁粲为论以驳之。谓孔老教俗。释氏出世。常侍何镇之亦以书抵欢言。道家经籍简陋</p>
<p style="text-align: left">
	　　陈宣帝。南岳思禅师降伏道士欧阳正则十四人。敕贷罪给事僧众(云云)</p>
<p style="text-align: left">
	　　北齐文宣。道士陆修静等乞与释氏角法不胜。并令剃度。不从者杀四人</p>
<p style="text-align: left">
	　　北周武帝。诏群臣沙门道士。于内殿博议三教。法猛法师立论理胜。司隶大夫甄鸾上笑道论三十六篇。隋客问三教优劣。李士谦曰。佛日也。道月也。儒五星也</p>
<p style="text-align: left">
	　　唐高宗。诏沙门义褒等。入宫谈论。道士李荣理屈语塞。令黄门引荣退席○玄宗。道士吴筠造论毁释氏。浙西观察使陈少游请神邕法师。面决邪正。筠竟败北○代宗。沙门崇惠与道士角法告胜。赐紫衣</p>
<p style="text-align: left">
	　　僧先道后</p>
<p style="text-align: left">
	　　宋明帝。顾欢作论。以佛道二教。齐乎达化</p>
<p style="text-align: left">
	　　北齐魏收。撰魏书作佛老志</p>
<p style="text-align: left">
	　　唐太宗诏。老子李姓是朕之祖。名位宜在佛先。沙门智实诣阙申理。不许○上谓弘福寺主道懿曰。佛老尊卑通人自鉴朕宗○柱下故先老子。凡有功德佥向释门。太原旧第亦以奉佛。未尝创道观也(云云)○高宗。敕道士隶宗正寺。班在诸王次○武后。敕僧尼依旧位在道士上</p>
<p style="text-align: left">
	　　宋太祖。诏令僧道每当朝集。僧先道后。并立殿廷。僧东道西。若遇郊天。道左僧右(宁僧统僧史略)○徽宗。敕道士位居僧上○高宗。庐山道法师申劄都省。崇观之后道士叨视资品。林灵素辈视两府者甚众。遂令道士冒居僧上。靖康建炎。道士视官已行追毁。而国忌行香寺院众会犹敢傲然居上。今欲复正祖宗旧制(云云)。续据太常寺。称因革礼。肆赦故事。道左僧右。嘉祐编敕绍兴新书。并以僧道寺观立文。政和条内。道在僧上。并已删去。寻蒙朝旨。应行香立班诸处聚会。并依祖宗成法。以僧居左○绍兴十三年。临安府道正刘若谦申省乞道士位僧上。都僧正善逵。乞检准绍兴三年。都省批送法道法师状。继蒙朝旨。依祖宗旧制以僧在上。告示刘若谦取知委</p>
<p style="text-align: left">
	　　内律分财</p>
<p style="text-align: left">
	　　唐德宗。敕亡僧资财旧例送终之余分。及一众比来因事官收。并缘扰害。令仰依旧。一准律文分财法。官司仍前拘收者。以违制论</p>
<p style="text-align: left">
	　　僧制治罚</p>
<p style="text-align: left">
	　　梁武帝。制僧尼犯过。依佛律行罚</p>
<p style="text-align: left">
	　　北魏僧犯杀人。依俗格断。余犯付昭玄都统。以内律判之</p>
<p style="text-align: left">
	　　唐太宗。诏僧徒有过准内律明为条制。诏颁遗教经。付京官刺史。僧尼业行与经不同者。公私劝勉○高宗。奘法师奏二事。一者正观以老子位在佛上。二者僧道有过同俗推勘亏辱法门。上曰。僧用俗法即遣停罢○玄宗诏。僧尼有过一依佛律处分。州县不得擅行决罚○代宗诏。天下官司毋得捶辱僧尼</p>
<p style="text-align: left">
	　　宋真宗。诏僧道有犯公罪。听用赎法。敕品官无故毁辱僧尼。口称秃字者。勒停见任。庶民流千里</p>
<p style="text-align: left">
	　　宣和八年。吴国公主敬重空门。敕品官庶民如有毁辱僧尼骂称秃字者。照祥符三年指挥施行○孝宗乾道元年。郑国公主出家。敕品官庶民有毁辱僧尼骂称秃字者。依祥符宣和敕旨。品官勒停。庶民流千里。仰天下州军遍榜晓谕。应僧尼过犯。官司不得擅理。须奏取指挥施行</p>
<p style="text-align: left">
	　　僧籍免丁</p>
<p style="text-align: left">
	　　唐武后延载元年。敕僧尼旧隶司宾(即鸿胪寺)今改隶祠部○玄宗开元十七年。诏天下僧尼。三岁一造籍○二十四年。敕僧尼隶鸿胪寺。明年仍旧隶祠部。道士隶宗正寺。以李宗也○天宝六载。敕僧尼属两街功德使。始令祠部给牒用绫素○德宗建中三年敕僧尼事故。三纲申州纳符。告注毁。在京于祠部纳告○宪宗元和二年。诏僧道隶左右街功德使○文宗。太和五年。敕州郡造僧尼籍</p>
<p style="text-align: left">
	　　梁太祖开平元年。敕僧尼改属祠部</p>
<p style="text-align: left">
	　　晋天福二年。以杨光远为天下功德使。凡寺院皆属焉</p>
<p style="text-align: left">
	　　宋太祖。敕僧道隶功德使。出家求度策试经业。关祠部给牒○高宗绍兴十五年。敕天下僧道。始令纳丁钱。自十千至一千三百凡九等。谓之清闲钱。年六十已上及残疾者免</p>
<p style="text-align: left">
	　　赐谥封塔</p>
<p style="text-align: left">
	　　晋孝武。潜法师亡。诏赐钱建塔</p>
<p style="text-align: left">
	　　唐太宗。化度寺僧邕亡。上敬悼赐帛。敕李百药撰碑。欧阳询书○中宗。神秀国师亡。赐谥大通○玄宗。金刚智<a>三藏</a>亡。赐谥灌顶○清源思禅师追谥弘济禅师归真之塔○南岳让禅师亡。谥大慧禅师最胜轮之塔○宪宗。敕曹溪六祖谥大鉴禅师灵照之塔。柳宗元撰碑○穆宗。汾阳业禅师赐谥大达国师○宣宗。敕重建<a>东林寺</a>。追谥远法师曰辩觉○沩山祐禅师亡。赐谥大圆○黄檗运禅师亡。赐谥断际○懿宗。德山鉴禅师亡。赐谥见性○临济玄禅师亡。赐谥惠照○洞山玠禅师亡。赐谥悟本○追谥南山宣律曰澄照○赵州谂禅师亡。谥真际○云居膺禅师亡。谥弘觉○曹山寂禅亡。谥元证</p>
<p style="text-align: left">
	　　唐庄宗。问道于三圣惠然。及亡谥广济太师通寂之塔</p>
<p style="text-align: left">
	　　宋太祖。永明寿禅师亡。赐谥智觉○太宗。追谥东林远法师曰圆悟。西林永法师曰觉寂○明教大师天息灾亡。谥惠辩○传教大师法贤亡。谥玄觉○徽宗。崇宁元年。赦书节文。天下名德未有谥号者。仰所属以闻。唐宣律师赐谥法海。慈云式法师谥法宝。南屏臻法师谥实相。孤山圆法师谥法惠○摩腾三藏谥启道圆通法师。竺法兰谥开教总持法师。傅大士等空绍觉大士。李长者显教妙严长者○高宗。天童觉禅师亡。谥宏智塔曰妙光○径山杲禅师亡。谥普觉塔曰宝光。语录入藏○光宗。惠光讷法师亡。谥宗广慈塔曰普照</p>
<p style="text-align: left">
	　　褒恤终亡</p>
<p style="text-align: left">
	　　宋文帝。惠严法师亡。诏赐钱五万布五十疋</p>
<p style="text-align: left">
	　　齐武帝。僧远法师亡。帝致书慰弟子法献</p>
<p style="text-align: left">
	　　隋文帝。昙延法师亡。帝辍视朝。敕王公往临</p>
<p style="text-align: left">
	　　唐太宗。僧邕法师亡。赐帛。敕李百药撰碑。欧阳询书○玄琬法师亡。遗表僧有过乞以内律治之。上嘉纳。遣皇太子临吊。敕给葬具</p>
<p style="text-align: left">
	　　高宗。奘法师亡。帝哭之恸。废朝五日。敕用金棺银椁。五诏褒恤○文宗。清凉国师澄观亡。上辍视朝三日。重臣缟素。敕葬终南山石室。敕宰相裴休撰碑</p>
<p style="text-align: left">
	　　宋真宗。天息灾三藏亡。敕有司具礼送终○法贤三藏亡。敕送终如天息灾礼</p>
<p style="text-align: left">
	　　临终瑞相</p>
<p style="text-align: left">
	　　宋仁宗。天钵元禅师别文彦博曰。入灭去焚龛烟白。彦博手执流离瓶。烟入瓶中<a>舍利</a>填满○神宗。明教嵩禅师亡。火浴鼻舌眼睛耳豪数珠五物不坏○欧阳修居颍上屏酒肴。临终借<a>华严经</a>。读至八卷而化○文与可谓崔公度曰。经言。不妄语舌覆面上。即吐舌至眉。三折之后。沐浴冠带。正坐而化○赵挻又卦??ξ市囊?Ｎ疟倮??砣淮笫　Ｊ悄暧写笮情嬗谕ァｕ米???鸹兆凇Ｋ臻?溆谂?辍Ｇ?妹魑试弧９?缴?Х鹑绾巍ｉ?弧４擞镆嗖皇堋Ｋ旎?鸶咦凇Ｎぬ?蠼ㄑ酉楣邸Ｇㄔ卜ㄊτ诼砟云隆Ｌ掌魃崂?匏恪鹦⒆凇２握??死裎实烙谠??ΑＮ⒓参交??υ弧５厮?鸱缭菔贝詹础Ｋ炝材慷?				</div></div><hr><script charset='utf-8' src='../../js/footer.js'></script></body></html>