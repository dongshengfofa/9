<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛祖统纪 第三十七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛祖统纪 第三十七卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong><a>佛祖</a>统纪 第三十七卷</strong></p>
<p style="text-align: left">
	　　宋咸淳四明东湖<a>沙门</a>志磐撰</p>
<p style="text-align: left">
	　　法运通塞志第十七之四梁(建康)武帝(萧衍)</p>
<p style="text-align: left">
	　　天监元年。帝梦释迦檀像入国(<a>天竺</a>优填王所造者)乃遣郝骞等(郝黑各反)往西竺求之○于陀利国入贡云。其王梦异僧曰。东土有圣王出。十年之后<a>佛法</a>大兴○制僧尼犯过。并依佛律行罚○庾诜少与帝善。及起兵署为记室不就。山居蔬食六时礼忏诵<a>法华经</a>。于后夜见一道人。自称愿公。呼诜为上行先生。后寝食惊觉曰。愿公复来。吾其去矣。举家闻上行先生已生<a>净土</a>。诏谥贞节处士</p>
<p style="text-align: left">
	　　二年。帝问志公。国有难否。志指喉及颈(谶候景也)享国几何。曰元嘉元嘉(宋文帝元嘉至三十年。重言之者。过元嘉也)帝临政苛急。志假帝神力见先君受苦地下。由是恤刑。尝诏张僧繇写志真。志以指剺破面门出十二面观音相。或慈或威。僧繇竟不能写。时法云云光二师。每讲法华天华飞集。帝以其证圣。于便殿夜焚书。请志公及光云斋。翌日志公独至○扶南国沙门曼陀罗来进珊瑚佛像。诏译经于扬都○四月八日。帝于重云殿亲制文。率群臣士庶二万人。发菩提心永弃道教。其文云。愿使未来生世童真<a>出家</a>广弘经<a>教化</a>度含识同成佛道。宁在<a>正法</a>中长沦恶道。不乐依老子教暂得生天。十一月。敕公卿百僚侯王宗族。并弃道教舍邪归正。三年。帝御重云殿讲经。以枳园寺法彪为都讲。彪先一问。帝方酬答。载索载征并通玄妙○帝尝梦神僧曰。<a>六道</a>四生受苦无量。何不作水陆大斋普济群灵。帝乃披览藏经创制仪文。三年乃成。遂于金山寺修供。命沙门僧祐宣文。大彰感验(事具光显志)○敕于旧宅建光宅寺。因宅七日放光。故以为名。敕法云法师为光宅寺主。创立僧制为后世法○沙门智棱善<a>涅槃</a>净名。尤通庄老。后值寇<a>还俗</a>。道士孟悉达劝为黄冠。见道家诸经略无宗旨。遂引<a>佛教</a>为之润色。解西升妙真诸经义。皆自棱始。武帝未舍道教时。引棱于五明殿竖义。暮年为诸道士讲西升经。忽失音舌卷于座上委顿而死。众以为叛教之报(僧镜录)</p>
<p style="text-align: left">
	　　五年。扶南国沙门<a>僧伽</a>波罗来</p>
<p style="text-align: left">
	　　六年。御注大品般若经。诏光宅云法师为百僚讲说。十年。中天竺释迦檀像至。帝率百僚迎入太极殿。建斋度人。大赦断杀。绞枪?恫⒆髁???				</div></div><hr><script charset='utf-8' src='../../js/footer.js'></script></body></html>