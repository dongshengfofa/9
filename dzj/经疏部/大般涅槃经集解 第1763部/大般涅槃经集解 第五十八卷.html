<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般涅槃经集解 第五十八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般涅槃经集解 第五十八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般<a>涅槃</a>经集解 第五十八卷</strong></p>
<p style="text-align: left">
	　　广出俱尸城缘起　广出俱尸城涅槃缘起　广出须达缘起　广出逐外道缘起</p>
<p style="text-align: left">
	　　师子吼品之第五</p>
<p style="text-align: left">
	　　师子吼言<a>世尊</a>十六大国(至)拘尸那城入般涅槃</p>
<p style="text-align: left">
	　　案。僧亮曰。众生有待处漏尽。此下将辨处为道。故发问也。宝亮曰。<a>修道</a>之第四。文人寄处。所以明道也。大意有五因缘。第一为益人旷远。第二欲报地往恩。第三为欲还此中正受。第四为果彼本愿。第五为逐外道也</p>
<p style="text-align: left">
	　　善男子汝不应言拘尸那城(至)边地弊恶隘陋小城</p>
<p style="text-align: left">
	　　案。僧亮曰。先答不应谓此为隘陋也</p>
<p style="text-align: left">
	　　善男子我念往昔过恒沙劫(至)我眷属者受恩能报</p>
<p style="text-align: left">
	　　案。僧亮曰。明此是初发心处。故在此也。宝亮曰。第二报地恩也</p>
<p style="text-align: left">
	　　复次善男子往昔众生(至)娑罗树间三昧正受</p>
<p style="text-align: left">
	　　案。僧亮曰。明此是往昔<a>出家</a>修道之处也。宝亮曰。第三欲还此中。三昧正受故也</p>
<p style="text-align: left">
	　　善男子我念往昔过无量劫(至)敷扬演说大涅槃经</p>
<p style="text-align: left">
	　　案。僧亮曰。明此是发愿之处也。宝亮曰。四果本愿也</p>
<p style="text-align: left">
	　　善男子我初出家未得阿耨(至)我时默然已受彼请</p>
<p style="text-align: left">
	　　案。僧亮曰。为洴沙王有请。故所以来此也</p>
<p style="text-align: left">
	　　善男子我初得阿耨多罗(至)我即往彼受王供养</p>
<p style="text-align: left">
	　　案。僧亮曰。此下皆为逐外道故。次第至此。外道于此。必受化故。故来此也。宝亮曰。第五为逐外道。兼先受此受故也</p>
<p style="text-align: left">
	　　外道六师相与集聚(至)我时受已即住其中</p>
<p style="text-align: left">
	　　案。僧亮曰。因出须达所起祇洹精舍事也</p>
<p style="text-align: left">
	　　是时六师心生嫉妒悉共集诣波斯匿王</p>
<p style="text-align: left">
	　　案。僧亮曰。此下广说外道之辞也</p>
<p style="text-align: left">
	　　作如是言大王当知(至)六师之徒<a>欢喜</a>而出</p>
<p style="text-align: left">
	　　案。僧亮曰。王知有益。是故许之</p>
<p style="text-align: left">
	　　时波斯匿王即敕严驾(至)阿耨多罗三藐三菩提心</p>
<p style="text-align: left">
	　　案。僧亮曰。外道虽复未降。而所益已多也</p>
<p style="text-align: left">
	　　是时六师各相谓言(至)阿耨多罗三藐三菩提心</p>
<p style="text-align: left">
	　　案。僧亮曰。随其所至。略已遍也</p>
				</div></div><hr><script charset='utf-8' src='../../js/footer.js'></script></body></html>