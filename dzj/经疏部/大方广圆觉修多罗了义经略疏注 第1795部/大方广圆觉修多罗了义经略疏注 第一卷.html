<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大方广圆觉修多罗了义经略疏注 第一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大方广圆觉修多罗了义经略疏注 第一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大方广圆觉修多罗了义经略疏注 第一卷</strong></p>
<p style="text-align: left">
	　　唐终南山草堂寺<a>沙门</a>宗密述<br />
	<br />
	　　大方广圆觉修多罗了义经略疏序</p>
<p style="text-align: left">
	　　金紫光禄大夫守中书侍郎<a>尚书</a>门</p>
<p style="text-align: left">
	　　下平章事充集贤殿大学士裴休撰</p>
<p style="text-align: left">
	　　夫血气之属必有知。凡有知者必同体。所谓真净明妙虚彻灵通。卓然而独存者也。是众生之本源。故曰心地。是诸佛之所得。故曰菩提。交彻融摄。故曰法界。寂静常乐。故曰<a>涅槃</a>。不浊不漏。故曰清净。不妄不变。故曰真如。离过绝非。故曰<a>佛性</a>。护善遮恶。故曰总持。隐覆含摄。故曰如来藏。超越玄閟。故曰密严国。统众德而大备。烁群昏而独照。故曰圆觉。其实皆一心也。背之则凡。顺之则圣。迷之则<a>生死</a>始。悟之则轮回息。亲而求之。则止观定慧。推而广之。则<a>六度</a>万行。引而为智。然后为正智。依而为因。然后为正因。其实皆一法也。终日圆觉。而未尝圆觉者凡夫也。欲证圆而未极圆觉者<a>菩萨</a>也。具足圆觉。而住持圆觉者如来也。离圆觉无<a>六道</a>。舍圆觉无三乘。非圆觉无如来。泯圆觉无真法。其实皆一道也。三世诸佛之所证。盖证此也。如来为一大事出现。盖为此也。<a>三藏</a>十二部一切修多罗。盖诠此也。然如来垂教。指法有显密。立义有广略乘时有先后。当机有深浅。非上根圆智。其孰能大通之。故如来于光明藏。与十二大士。密说而显演。潜通而广被。以印定其法。为一切经之宗也。圭峰禅师。得法于荷泽嫡孙南印上足道圆和尚。一日随众僧。斋于州民任灌家。居下位以次受经。遇圆觉了义。卷未终轴。感悟流涕。归以所悟告其师。师抚之曰。汝当大弘圆顿之教。此经诸佛授汝耳。禅师既佩南宗密印。受圆觉悬记。于是阅<a>大藏经</a>律。通唯识起信等论。然后顿辔于华严法界。宴坐于圆觉妙场。究一雨之所沾。穷五教之殊致。乃为之疏解。凡大疏三卷。大钞十三卷。略疏两卷。小钞六卷。道场修证仪一十八卷。并行于世。其叙教也圆。其见法也彻。其释义也端如析薪。其入观也明若秉烛。其辞也极于理而已。不虚骋。其文也扶于教而已。不苟饰。不以其所长病人。故无排斥之说。不以其未至盖人。故无胸臆之论。荡荡然实十二部经之眼目。三十五祖之骨髓。生灵之大本。三世之达道。后世虽有作者。不能过矣。其四依之一乎。或<a>净土</a>之亲闻乎。何尽其义味如此也。或曰。道无形。视者莫能睹。道无方。<a>行者</a>莫能至。况文字乎。在性之而已。岂区区数万言而可诠之哉。对曰。噫是不足以语道也。前不云乎。统众德而大备。烁群昏而独照者。圆觉也。盖圆觉能出一切法。一切法未尝离圆觉。今夫经律论三藏之文。传于中国者五千余卷。其所诠者何也。<a>戒定慧</a>而已。修戒定慧而求者何也。圆觉而已。圆觉一法也。张万行而求之者何。众生之<a>根器</a>异也。然则大藏皆圆觉之经。此疏乃大藏之疏也。罗五千轴之文。而以数卷之疏通之。岂不至简哉。何言其繁也。及其断言语之道。息思想之心。忘能所灭影像。然后为得也。固不在诠表耳。呜呼。生灵之所以往来者。六道也。鬼神沈幽愁之苦。鸟兽怀獝[狂-王+戊]之悲。修多方嗔。诸天正乐。可以整心虑趣菩提。唯人道为能耳。人而不为。吾末如之何也已矣。休常游禅师之阃域。受禅师之显诀。无以自效。辄直赞其法。而普告大众耳。其他备乎本序云</p>
<p style="text-align: left">
	　　大方广圆觉修多罗了义经序</p>
<p style="text-align: left">
	　　唐终南山草堂寺沙门宗密述</p>
<p style="text-align: left">
	　　元亨利贞干之德也。始于一气。常乐我净佛之德也。本乎一心。专一气而致柔。修一心而成道。心也者。冲虚妙粹炳焕灵明。无去无来。冥通三际。非中非外。洞彻十方。不灭不生。岂四山之可害。离性离相。奚五色之能盲。处生死流。骊珠独耀于沧海。踞涅槃岸。桂轮孤朗于碧天。大矣哉。万法资始也。万法虚伪。缘会而生。生法本无。一切唯识。识如幻梦。但是一心。心寂而知。目之圆觉。弥满清净中不容他。故德用无边。皆同一性。性起为相。境智历然。相得性融。身心廓尔。方之海印。越彼太虚。恢恢焉晃晃焉。逈出思议之表也。我佛证此。愍物迷之。再叹奇哉。三思大事。既全十力。能摧树下魔军。爰起四心。欲示宅中宝藏。然迷头舍父。悟有易难故。仙苑觉场。教兴顿渐。渐设五时之异。空有迭彰。顿无二谛之殊。幽灵绝待。今此经者。顿之类欤。故如来入寂光土。凡圣一源现受用身。主伴同会。曼殊大士创问本起之因。薄伽至尊。首提究竟之果。照斯真体灭彼梦形。知<a>无我</a>人。谁受轮转。种种幻化生于觉心。幻尽觉圆。心通法遍心本是佛。由念起而漂沈。岸实不移。因舟行而鹜骤。顿除妄宰。空不生华。渐竭爱源。金无重矿。理绝修证。智似阶差。觉前前非。名后后位。况妄忘起灭。德等圆明者焉。然出厩良驹。已摇鞭影。埋尘大宝。须设治方。故<a>三观</a>澄明。真假俱入。诸轮绮互。单复圆修。四相潜神。非觉违拒。四病出体。心华发明。复令长中下期克念摄念而加行。别遍互习业障惑。障而消亡。成就慧身。静极觉遍。百千世界佛境现前。是以闻五种名。超刹宝施福。说半偈义。胜河沙小乘。实由无法不持无机不被者也。噫巴歌和众。似量腾于猿心。雪曲应稀。了义匿于龙藏。宗密[髟/石]专鲁诰。冠讨竺坟。俱溺筌罤。唯味糠粕。幸于涪上。针芥相投。禅遇南宗。教逢斯典。一言之下。心地开通。一轴之中。义天朗耀。顷以道非常道。诸行无常。今知心是佛心。定当作佛。然佛称种智。修假多闻。故复行诣百城。坐探群籍。讲虽滥泰。学且师安。叨沐犹吾之纳。谬当真子之印。再逢亲友。弥感佛恩。久慨孤贫。将陈法施。采集般若。纶贯华严。提挈毗尼。发明唯识。然医方万品。宜选对治。海宝千般。先求如意。观夫文富义博。诚让杂华。指体投机。无偕圆觉。故参详诸论。反复百家。以利其器。方为疏解。冥心圣旨。极思研精。义备性相。禅兼顿渐。勒成三卷。以传强学。然上中下品。根欲性殊。今将法彼曲成。从其易简。更搜精要。直注本经。庶即事即心。日益日损者矣</p>
<p style="text-align: left">
	　　大方广圆觉修多罗了义经序</p>
<p style="text-align: left">
	&nbsp;</p>
<p style="text-align: left">
	　　将解此经。十门分别。一教起因缘。二藏乘分摄。三权实对辩。四分齐幽深。五所被机宜。六能诠体性。七宗趣通别。八修证阶差。九通释名题十别解文义。初有通别通谓酬因酬请显理度生。一代教兴皆由是矣。若原佛本意。则唯为一大事因缘故。别者。有十所为故说此经</p>
<p style="text-align: left">
	　　一显示因行有本故圆照净觉了无明空。发清净心方修万行</p>
<p style="text-align: left">
	　　二泯绝果相成圆故本无菩提涅槃。唯是清净觉性。故无始终增减。方为究竟之果</p>
<p style="text-align: left">
	　　三决择悟理应修故普贤问意云。觉性本圆一切如幻。幻空无体。谁曰<a>修行</a>。如其不修何因证觉。佛说因起幻智以除诸幻。幻尽智泯觉心圆明。然今唯说空幻者。溺在无修。修习之徒缚于有得。良由悟修之意似反而符。故最难明。理须决择</p>
<p style="text-align: left">
	　　四穷尽甚深疑念故菩萨难意云。众生本佛。今既无明。十方如来后应烦恼。佛答意云。即此分别便是无明。故见圆觉亦同<a>流转</a>。如云驶月运等。但一念不生。则前后际断。如医差华亡等。众生即佛。人罕能知。知而寡信。信而鲜解。解亦难臻此境。今经决了实谓穷源。苟能精通群疑自释</p>
<p style="text-align: left">
	　　五除断轮回根本故发业成种。无明为根。润业受生。贪爱为本。若不识其相贼即能为。若不达其空。永不可断。故答文殊<a>弥勒</a>。究了尽其根源</p>
<p style="text-align: left">
	　　六搜索菩提隐障故谓我人众生<a>寿命</a>。虽名同诸教。而行相深密。从粗至细展转难除故净业一章重重搜索</p>
<p style="text-align: left">
	　　七少文能摄多门故文唯二十八纸。义具顿渐空有悟修性相</p>
<p style="text-align: left">
	　　八一法一一文中。无不标依圆觉结入圆觉</p>
<p style="text-align: left">
	　　巧被<a>三根</a>故普眼观门被上根。三观诸轮被中根。道场加行被下根</p>
<p style="text-align: left">
	　　九令修称性深禅故三观皆以悟净圆觉为本</p>
<p style="text-align: left">
	　　十劝事离相明师故佛本是而勤修。惑元无而须断。无轨可则。无迹可依。必须离相明师触向晓喻。故令亲近尽命亡躯等</p>
<p style="text-align: left">
	　　二藏乘分摄者。谓三藏之中修多罗摄。二藏之中菩萨藏摄。诸乘之中一乘所摄。十二分中一契经。二应颂三授记。四讽颂。五因缘。六自说。七本事。八本生。九方广。十未曾有。十一譬喻。十二论义</p>
<p style="text-align: left">
	　　契经方广二分所摄。三权实对辨者。然西域此方古今诸德立宗判教离合有殊。或一味不分或开宗料简。今将略叙。且启二门。初则不分。后明分教。不分之意其有五焉。一理本一味殊途同归故。二一音普应一雨普滋故。三原佛本意为一事故。四随一一文众解不同故。五多种<a>说法</a>成枝流故。故不可分。即后魏流支。姚秦罗什。立一音教。是此意也。其分教者。有其八意初五翻前后三别说</p>
<p style="text-align: left">
	　　一理虽一味诠有浅深故。二佛虽一音教随机异故。三本意未申随他意语故。四言有通别就显说故。五由辨权实不住枝流故。六王之密语语同事别故。七不识佛意。以深为浅失于大利。以浅为深虚其功故。八诸佛菩萨亦自分故。以斯等意。开则得多失少。合则得少失多。但能虚己求宗分。亦何乖大旨。故今分之。然就分教。又诸德不同。今依贤首大师。统收为五。一小乘教。二大乘始教。三终教。四一乘顿教。五圆教。初者以随机故。随他语故。说诸法数一向差别。以其简邪正辩凡圣分欣厌明因果。然其所说法数有七十五但说人空不明法空。唯依六识三毒。建立染净根本未尽法源。故多诤论。二始教者。亦名分教。以深密第二第三时教同许定性无性俱不成佛故。今合之总为一教此既未尽大乘法理。故立为初。有不成佛。故名为分。广说<a>法相</a>。削繁录数犹有一百。少说法性。所说法性即法相数。决择分明故少诤论。三终教者。亦名实教。定性二乘无性阐提。悉当成佛。方尽大乘至极之说。故立为终。以称实理故名为实。少说法相多说法性。所说法相亦会归性。故无诤论。上二教并依地位渐次修成。总名为渐。然大乘教总有三宗。谓法相破相二皆渐教之始。即戒贤智光二论师。各依一经立三时教。互相破斥。而传习者。皆认法性之经。成立自宗之义</p>
<p style="text-align: left">
	　　法性通于顿渐。渐即终教。终于始故。顿如后说</p>
<p style="text-align: left">
	　　今将法性对二宗料简。即为二门。一对法相。二对破相。初中性相二宗有多差别。今随类束略叙十条。一三乘性五故也。初小次一不了。后具三乘为了。深密云云</p>
<p style="text-align: left">
	　　一乘生一故也。初小次二不了。后唯一乘为了。法华等云云</p>
<p style="text-align: left">
	　　三五性楞伽等中皆说五种性故</p>
<p style="text-align: left">
	　　一性法华楞伽涅槃皆唯一性。趣寂声闻余国佛度故。菩萨与记当作佛故。阐提有佛性故。摄论立法一居三后故法华破三多嫉怨故</p>
<p style="text-align: left">
	　　三<a>唯心</a>妄<a>八识</a>从惑业生</p>
<p style="text-align: left">
	　　真八识通如来藏</p>
<p style="text-align: left">
	　　四真如凝然八识生灭故非<a>随缘</a></p>
<p style="text-align: left">
	　　随缘八识依藏性故但是真如随缘成立</p>
<p style="text-align: left">
	　　五三性空有离遍计空依圆有</p>
<p style="text-align: left">
	　　即无性即圆</p>
<p style="text-align: left">
	　　六生佛不增不减定性无性决不成佛故。生界不灭。一理齐平故。无增无减</p>
<p style="text-align: left">
	　　七二谛空有离真俗条然</p>
<p style="text-align: left">
	　　即第一义空该通真妄</p>
<p style="text-align: left">
	　　八四相前后灭表后无</p>
<p style="text-align: left">
	　　同时体性即灭</p>
<p style="text-align: left">
	　　九能所断证离根后缘境断惑。以有为智证无为理</p>
<p style="text-align: left">
	　　即惑即菩提。见即真如</p>
<p style="text-align: left">
	　　十佛身有为四智依生灭识种故。报身有为</p>
<p style="text-align: left">
	　　无为智依如来藏故。佛<a>化身</a>即常即法不堕诸数。况报体耶</p>
<p style="text-align: left">
	　　若知二教权实。二宗亦不相违。谓就机则三。约法则一。新熏则五。本有无二等。二对破相者。略有五别。一无性以诸法无性为真如</p>
<p style="text-align: left">
	　　本性以<a>常住</a>真心为真如</p>
<p style="text-align: left">
	　　二真智能了无性者</p>
<p style="text-align: left">
	　　真知一心真实本自能知。通于理智。彻于染净。如华严问明品说</p>
<p style="text-align: left">
	　　二二谛色等俗也空即真也</p>
<p style="text-align: left">
	　　三谛加第一义谛。谓一真心性非空非色。能空能色如镜之明</p>
<p style="text-align: left">
	　　四三性空有空宗有谓依计。空谓圆成性宗。即遍计情有理无。依他相有性无。圆成情无理有。相无性有</p>
<p style="text-align: left">
	　　五佛德空虽说佛身五求不得。得则虚忘。无得乃真。离一切相名佛功德</p>
<p style="text-align: left">
	　　有诸佛皆具常乐我净真实功德。身智通光一一无尽。性自本有。不待机缘</p>
<p style="text-align: left">
	　　略辨此五。余可例知。然得意者亦不相违。谓一切法既皆是真心缘起。缘起无性还即真心。始不异本。知外无智。余谛性等例之可明。然此门与前后别。但教有始终渐顿之殊法非深浅之异。四顿教者。但一念不生即名为佛。不依地位渐次而。说故立为顿思益经。云得诸法正性。者。不从一地至于一地。<a>楞伽经</a>云。初地即为八。乃至无所有何次</p>
<p style="text-align: left">
	　　总不说法性。唯辩真性。一切所有唯是忘想。一切法界唯是绝言。五法三自性皆空。八识二无我都遣。诃教劝离毁相泯心。生心即妄不生即佛泯之迹绝方显真性故</p>
<p style="text-align: left">
	　　五圆教者。明一位即一切位。一切位即一位。是故十信满心。即摄五位成正觉等。主伴具足故名圆教。即<a>华严经</a>也。所说唯是无尽法界。性海<a>圆融</a>缘起无碍。如帝网珠重重无尽。已知五教贯于群诠。未审此经与彼何摄。今显此义分作三门。一彼全摄此。此分摄彼。谓圆教也。二此分摄彼彼不摄此。谓初二也。三彼此克体全相摄属。即终顿也权实对辨讫</p>
<p style="text-align: left">
	　　四分齐幽深者。约起信论明诸染法本末五重。以显诸宗所诠分齐深浅。论中初唯一心为本源。二依一心开二门。一者心真如门。谓心性不生不灭。二者心生灭门。谓依如来藏与生灭合。名阿黎耶识。三依此识明二义。一觉义(始本)。谓心体离念等。二不觉义。谓不如实知真<a>如法</a>一。不觉心起等。四依后义生三细。一依不觉故心动名业相。二依动故能见名转相。三依见故境界妄现名现相。五依最后生六粗。一智相依境分别也。即法执俱生</p>
<p style="text-align: left">
	　　二相续相依智起念不断。即法执分别</p>
<p style="text-align: left">
	　　三执取相心起着故。即<a>我执</a>俱生</p>
<p style="text-align: left">
	　　四计名字相我见分别。上四皆惑</p>
<p style="text-align: left">
	　　五起业相(业也)。六业系苦相(报也)言诸宗所诠分齐者。谓人天乘唯齐业报。小乘唯后四粗。法相极于三细。终顿通诠本末方穷初一心源。初一心源即此经圆觉妙心也。经标圆觉为宗本故。说染净法皆从觉心所现起故第一重</p>
<p style="text-align: left">
	　　文殊章末即真如门。经名如来藏差别。即生灭门第二重</p>
<p style="text-align: left">
	　　普眼一章即始本觉。征释无明即是不觉第三重</p>
<p style="text-align: left">
	　　净业一章即三细二粗第四重</p>
<p style="text-align: left">
	　　弥勒章初轮回因果。即后四粗第五重</p>
<p style="text-align: left">
	　　是知圆觉极尽五重。标云。幽深良在斯矣。五所被机宜者。略有二种。初料简。后普收。初谓乐著名相以文为解者。系滞行位高推圣境者。情尚于空触言宾无者。自恃天真轻厌进习者。固执先闻担麻弃金者。如上皆非其器。反上即皆是器。后普收者。一切众生皆本有佛性。但得闻之无不获益。谓宿机深者悟入。浅者信解。都无宿种者。亦皆熏成圆顿种性。如华严经食金刚喻。六能诠体性者。略作四门。一随相门。复有二种。一声名句文体。体用假实相资故。故十地经有空中风(喻声)画(名等)之喻。二通摄所诠体。若不诠义文非教故。二唯识门。前二不离识故。然有本影之异。三归性门。此识无体唯是真如故。四无碍门。心境理事交彻相摄故。以一心法有二门故。七宗当部所崇</p>
<p style="text-align: left">
	　　趣宗之所归</p>
<p style="text-align: left">
	　　通别者通论<a>佛教</a>因缘为宗于中有小乘空宗法相法性圆融等异。今即法性</p>
<p style="text-align: left">
	　　别明此经又有总别。总以心(寂也)境(空也)空遍计如蛇鬼等。下云。非作故无等</p>
<p style="text-align: left">
	　　寂依他如影像等。下云。四大不动等</p>
<p style="text-align: left">
	　　觉性<a>圆满</a>由空寂故圆满成实</p>
<p style="text-align: left">
	　　凡圣平等为宗下云。觉圆明故。乃至根尘遍法界等</p>
<p style="text-align: left">
	　　令修行者忘情由悟宗故即下缚脱八不等佛由情忘故</p>
<p style="text-align: left">
	　　观行速成为趣。又以前趣为宗。令惑业消灭永绝轮回起大神用安乐<a>自在</a>为趣。别者有五对。一教义对。教说为宗义意为趣。二理事对。举事为宗显理为趣。三境行对。理境为宗观行为趣。四行寂对。观行为宗绝观为趣。五寂用对。绝观心寂为宗起大神用为趣。此五亦是从前起后渐渐相由矣。八修证阶差者谓若但。约教文唯生义解。忘诠修证复有其门。故以心传心历代不绝。自佛属迦叶展转于今。灯灯相承明明无尽。然所传法不出定慧悟修顿渐。无定无慧是狂是愚。偏修一门无明邪见。此二双运成两足尊。故<a>天台</a>修行宗于止观。其顿渐悟修者。顿悟日出孩生渐修霜消孩长</p>
<p style="text-align: left">
	　　为解悟渐修顿悟伐木入都</p>
<p style="text-align: left">
	　　顿修渐悟磨镜学射</p>
<p style="text-align: left">
	　　渐修渐悟如登九层台。足履渐高所鉴渐远</p>
<p style="text-align: left">
	　　并为证悟。若顿悟顿修斩染綟丝</p>
<p style="text-align: left">
	　　则通三义谓先悟廓然顿了</p>
<p style="text-align: left">
	　　后修不着不证旷然合道</p>
<p style="text-align: left">
	　　为解悟先修(服药)后悟(病除)为证悟修<a>无心</a>忘照悟任运寂知</p>
<p style="text-align: left">
	　　一时即通解证。若云本具一切佛德为悟如饮大海</p>
<p style="text-align: left">
	　　一念万行为修得百川味</p>
<p style="text-align: left">
	　　亦通解证。此<a>圆觉经</a>备前诸说。为文殊一章。是顿解悟。普眼观成是顿证悟。三观诸轮是渐证悟。又三观一一首标悟净圆觉。次明行相。后显功成。初中为对是顿悟渐修。中后为对是渐修顿悟。此等顿渐皆语用心。不同前门但是判教。苟得其意皆成定慧。如其失旨<a>妄想</a>无记。冀诸学者审而修之。其第九第十两门。便随本文注解。故不牒其科段</p>
<p style="text-align: left">
	　　大方广圆觉修多罗了义经上五字所诠。谓圆觉是法。大方广是义。故文中标结指陈。一一只言圆觉不言大等。下六字属能诠。谓经是教法。修多罗了义。叹教胜能。经有五名。首题唯二。良以宗本体用是法义之宏纲。诠旨功能是言象之皎镜。事周义尽。须建五名。简要标题且存两号。大等三字是体相用。各有二义。大者当体得名。常遍为义。当体者。不同法相宗拣小之大。大外有小可拣。犹是分限。岂为至大。今以圆觉体无边涯绝诸分量。强名大也。常遍者。常则竖通三世。遍则横该十方。竖者过去无始未来无终。无有一法先之。唯此先于诸法。故名大也。故涅槃经云。所言大者。名之为常。横者十方穷之无有涯畔。涅槃又云。所言大者。其性广博。犹如<a>虚空</a>。方者就法得名。轨持为义。轨生物解。任持自性。持自性者。一切众生皆有本觉。虽流浪六道受种种身。而此觉性不曾失灭。生解者。众生悟入知见。虽因善友开示。然其智解从觉性生。如水土之润生谷等牙。牙从种生不从水土。故文云。圆觉流出菩提涅槃及波罗蜜。教授菩萨。广者从用得名。广多广博为义。广多者。此圆觉性。本有过尘沙之妙用。潜兴密应无有休息。无有穷尽。广博者。此无尽之用一一同于觉性。无有边际无有分限。故文云。觉性遍满圆无际故。当知六根遍满法界。如是乃至八万四千陀罗尼门遍满法界。圆觉者直指法体。若不克体标指。则不知向来说何法大说何法广。圆者。满足周备。此外更无一法。觉者。虚明灵照无诸分别念想。故论云。所言觉义者。谓心体离念。离念相者等虚空界。即是如来平等法身。依此法身说名本觉。释曰。此是释如来藏心生灭门中本觉之文也。故知此觉非离凡局圣。非离境局心。心境凡圣本空唯是灵觉。故言圆也下文说。涅槃昨梦世界空华。众生本成佛道。又云。一切觉故。又云。幻灭觉圆满。或唯觉之一字是法。余四皆义。意言。此觉有广大义。有方圆义。谓体大而用广。理方而义圆。方是正直不偏不邪。圆是满足无亏无缺亦可大。方是体广圆是用。谓体大而方正不偏。用广而圆满无缺。故复以方连大。以圆连广。又上三字是别。圆字是总意明。此觉具足三大之德。故名圆也。是则总别之德具彰。法义之门双指。故名大方广圆觉。后能诠修多罗三字总指诸经。了义二字叹此一部是诸经决了之义也。故下文云。是十二部经清净眼目。经之一字正是此典。修多罗者。此云契经。契谓契理契机。经谓贯穿摄化。谓贯穿所应知义。摄持所化生故。了义者。决择究竟显了之说。非覆相密意含隐之谭。然诸经中何者了义。何者不了。清凉大师答顺宗皇帝所问诸经了义云。佛一代教。若约本为一事。则八万度门莫非了义。若圆器受法无法不圆。得之由人亦皆为了义。此二不足简别。今约开方便门示真实相。则有了不了。故净名涅槃宝积等经皆云。依了义经。不依不了义经。不了义经。谓小乘教。了义经者。谓大乘教。大乘复有了不了。谓有大乘。虽六度悲智兼修。而定说三乘不一。亦非了义。若有会归一极。以玄炉陶于群像。智海总乎万流。无二无三无不成佛。中道理观不共二乘。方为了义。又大宝积经云。<a>舍利弗</a>。何等经中名为了义。何等经中名不了义。<a>舍利</a>弗。若诸经中宣说世俗名不了义。宣说胜义名为了义。宣说作业烦恼名不了义。宣说烦恼业尽名为了义。宣说厌离生死趣求涅槃名不了义。宣说生死涅槃无二无别名为了义。宣说种种文句差别名不了义。宣说甚深难见难觉名为了义。释曰。据上说了义行相。皆与圆觉相。当佛自料简固应无惑。经者契经。亦如上释。逐便从简。又略契字。问修多罗与经但唐梵之文异。今双置题目。岂非繁重。答上则总指诸部。此则唯目当经。对总叹别。故非重也。亦如大方等修多罗王经。岂不亦修多罗王四字是总指诸部以叹其经耶</p>
<p style="text-align: left">
	　　罽宾沙门<a>佛陀</a>多罗译开元释教目录云。沙门佛陀多罗唐言觉救。北印度罽宾人也。于东都白马寺。译圆觉经一部。不载年月。续古今译经图纪。及贞元目录亦同。北都藏海寺道诠法师疏。又云。羯湿弥罗三藏法师佛陀多罗。以长寿二年龙集癸已。持于梵本方至神都。于白马寺传译两卷。总二十八纸。其度语笔授证义润文诸德具如别录。此下正释经文。总分三分。谓序正<a>流通</a>。序中证信便是发起。谓佛入大光明藏。与一切佛同住众生清净觉地。现诸净土。菩萨主伴皆入三昧。同一佛境。以表因果无异凡圣同源。显发此经旨趣如是。然证信序诸经皆同。是阿难请问佛令置之。亦为断疑息诤及异邪故。然虽具六成就。今随文便均于广略。总分为三。一信闻时主。二说处依真。三同体法众。今初信闻时主</p>
<p style="text-align: left">
	　　如是且兼我闻合释。即指法之辞也。如是之法我从佛闻。佛地论云。谓结集时诸菩萨众咸共请言。如汝所闻当如是说。传法菩萨便许可彼言。如是当说。如我所闻。释曰。以佛地经在净土说故。论释结集者云是菩萨。又纂灵记云。摩诃衍藏。是文殊师利与阿难海。于铁围山间结集故。离释如是者。信成就也。智论云。<a>佛法</a>大海。信为能入智为能度。信者言是事如是。不信者言是事不如是。故肇公云。信顺之辞也。信则所言之理顺。顺则师资之道成。又<a>圣人</a>说法但为显如。唯如为是。故称如是。又真不违俗名如。俗顺于真为是。又如者当理之言。是者无非之称。又有无不二为如。如非有无为是。若唯就当经说者。凡圣因果不异圆觉名如。唯此因果方离过非为是</p>
<p style="text-align: left">
	　　我闻闻成就也。我即文殊及阿难海。<a>五蕴</a>假者。云何称我。我有四种。一凡夫遍计。二外道宗计。三诸圣随世假分宾主。四法身真我。今是后二。故无过也。闻谓耳根发识。虽因耳处。废别从总故称我闻。非邪慢心而有所说。若无相宗。我既无我闻亦无闻。从缘空故。不坏假名即不闻闻尔。若约法性。此经旨趣传法菩萨。以我无我不二之真我根境非一异之妙。耳闻真俗无碍之法门也</p>
<p style="text-align: left">
	　　一时时成就也。师资合会说听究竟。总言一时。一时者。简异余时。时者随世假立。如来说经时有无量。不能别举。一言略周故但云一时。如涅槃云。一时佛在恒河岸等。又诸方时分延促不同。故但言一时。若约当宗。即说听之时。心境泯理。智融凡圣。如本始会。此诸二法皆一之时</p>
<p style="text-align: left">
	　　婆伽婆主成就也。涅槃云。能破烦恼名娑伽婆。即当断德。以显法身。净土说经法报不分非应化矣。故佛地经云。是薄伽梵最净净觉。极于法界。尽于虚空。穷未来际。若约诸经。多是佛字翻云觉者。谓心体离念。觉了真妄性相故。觉具三义。谓<a>自觉</a>觉他觉满。若约佛地论。则具十义。谓具二智离二障。于一切性相能自开觉。亦能开觉一切有情。如睡梦觉。如莲华开。故名为佛。若依华严则说十佛。谓成正觉佛。愿佛。业报佛。住持佛。涅槃佛。法界佛。心佛。三昧佛。本性佛。随乐佛。若出其体即圆觉也。如题中释二说处。依真者。处成就也。谓佛入法性源。现无边无碍刹土。亦不定分自他受用。故曰依真。然诸大乘经在净土中说者。今略举十以为其例。谓深密经法集经。称赞大乘经。密严经。心印经。兴显经。大毗卢经。入印法门经。虚空藏经。佛地经云。如是我闻。一时薄伽梵。住最胜光曜。放大光明普照无边世界。周圆无际超过<a>三界</a>所行之处。彼论释云。此土受用土摄。说此经佛是受用身。此净土量无边际故若尔。此地上菩萨所应见闻。何故于此化土中结集流布。论自答云。佛为地上诸菩萨说。令传法者结集流通又云。说此经时地前大众。见变化身居此秽土为其说法。地上大众。见受用身居佛净土为其说法。所闻虽同所见各别。而传法者。为令众生闻胜希愿证佛功德。故就胜者所见结集。言婆伽梵住最胜等。文中二。初摄相归真。后称真现土。初中三。一标入智用之源。二明与凡圣同体。三总彰称体圆遍。今初标入智用之源</p>
<p style="text-align: left">
	　　入于<a>神通</a>大光明藏藏即宝性法界藏。起<a>信心</a>真如。是诸佛众生之本源。神通光明之性体。尘沙德用并蕴其中。百千通光皆从斯起。故云藏也。亦名法性。土亦名常寂光土。息诸分别。智与理冥名为入矣。然诸佛有常光放光。若约常光光即是藏。谓心性本明。迷之似闇。妄想既尽显焕无涯。故论云。心性不起即是大智慧光明遍照法界。若约所放光及所起通。即神通光明之藏</p>
<p style="text-align: left">
	　　三昧正受唐梵双彰也。安住藏中不受诸受名为正受。又三昧此云正思。谓在定时。于所缘境审正思察故。二明与凡圣同体者。既入其源即同其体。故论云。无漏无明种种业幻。皆同真如性相。华严亦云。心佛及众生。是三无差别。文中二。初明圣同</p>
<p style="text-align: left">
	　　一切十方三世</p>
<p style="text-align: left">
	　　如来本觉名如始觉名来。始本不二名曰如来。是则众生有本无始。是如不来</p>
<p style="text-align: left">
	　　光严重重交光照曜炳着</p>
<p style="text-align: left">
	　　住安住永绝攀缘</p>
<p style="text-align: left">
	　　持任持不失不坏后明凡同</p>
<p style="text-align: left">
	　　是诸众生清净觉地迷真起妄妄见众生。妄体元空。全是本觉。心地妄不能染故云清净。故论云。一切众生本来常住入于涅槃。然圣证此境。直曰住持。凡不知同但指觉地。三总彰称体圆遍</p>
<p style="text-align: left">
	　　身心寂灭平等本际凡圣身心取相似异。相皆虚妄当体寂灭。寂灭故平等皆同一际。即圆觉本际</p>
<p style="text-align: left">
	　　圆满十方既与觉体无异故。随体圆满周遍法界</p>
<p style="text-align: left">
	　　不二随顺随顺不二也。西域语倒。译者回文不尽故也。生死涅槃为二。凡夫顺生死。二乘趣涅槃今皆不住故云随顺。又依报则净秽不二。正报则生佛不二。克体则身心不二。通该则自他不二。与此相应是随顺矣。二称真现土</p>
<p style="text-align: left">
	　　于不二境佛无现土之念。如明镜无心</p>
<p style="text-align: left">
	　　现诸净土无念而应缘。如明镜无心而现像。故肇公云。净土秽土益随众生之所宜。净者示之以宝玉。秽者示之以瓦砾。美恶自彼于我无定。无定之土乃名净土。随类普应。故云诸也。然土虽多种不出其三。一法性。二受用。三变化。若开受用自他即成四土。统唯二种。谓净及秽。或性及相。然此二种。一质不成净秽亏盈。异质不成一理齐平。有质不成搜原则冥。无质不成缘起万形故。形夺圆融无有障碍。前凡圣一体者。从自受用入法性土。此应诸菩萨即从法性现他受用。故次云。与大菩萨乃至同住如来平等法会。三同体法众文三。二总标</p>
<p style="text-align: left">
	　　与(并及)大登地已上</p>
<p style="text-align: left">
	　　菩菩提此云觉。即所求佛果</p>
<p style="text-align: left">
	　　萨萨埵此云有情。即所化众生。又此人有了悟之觉。余缘虑之情。又此是求菩提之有情也</p>
<p style="text-align: left">
	　　摩诃萨摩诃大也。谓此有情信大法解大义发大心趣大果修大行证大道故。故华严中地前云摩诃萨。然今例者唯是地上</p>
<p style="text-align: left">
	　　十万人(标数)俱一时一处一别列</p>
<p style="text-align: left">
	　　其名曰夫圣人无名为物立称。多依行德。随宜别标。标立千差皆有所表。今各以所论法义对释其名。文理昭然。非强穿凿</p>
<p style="text-align: left">
	　　文殊师利菩萨此云妙首。亦云妙吉祥。表信解之智故。亦云妙德。表证智故。文中说本起因地。究真妄以成正解。成就信根故。请问人当此菩萨</p>
<p style="text-align: left">
	　　<a>普贤菩萨</a>略有三释。一约自体。体性周遍曰普。随缘成德曰贤。二约诸位。曲济无遗曰普。邻极亚圣曰贤。三约当位德无不周曰普。调柔善顺曰贤。表于理行。今此门中依圆觉妙心征幻法。而明正行。故当其问行解不二。即是毗卢遮那。是为三圣。故次文殊</p>
<p style="text-align: left">
	　　普眼菩萨由此法门令观身心无体。根识尘境。世及出世。自身他身。一切清净遍满法界。普同诸佛。观行成就顿见如此境界。是真普眼也。此含悲智。谓普见诸法清净。是大智普眼。普见众生成佛。是大悲普眼</p>
<p style="text-align: left">
	　　金刚藏菩萨从喻为名。金刚坚而复利。坚则无物可坏。利则能坏一切。此菩萨智亦尔。烦恼不能侵。外魔不能。动坚也。能破诸障断人疑惑。利也。故起三重甚深之难。以消末世之疑。疑心既无。即具无尽功德。故复云藏</p>
<p style="text-align: left">
	　　弥勒菩萨此云慈氏。慈是其姓氏也。名阿逸多。此云无胜。胜德过人故。今以姓而呼但云弥勒。由此门深究爱根荡除细惑。所以五代修证皆属轮回。弥勒是等觉菩萨一生补处。表除微细惑习即得正觉圆明</p>
<p style="text-align: left">
	　　清净慧菩萨表在此门修证地位因果相中。而智慧不住不着。虚心忘相。不为行位差别之相所染</p>
<p style="text-align: left">
	　　威德自在菩萨三观成就功用猛利。邪魔不能娆。妄惑不侵故</p>
<p style="text-align: left">
	　　辩音菩萨佛以一音逗于万类。虽此门统明三观。而随机单复不同。故二十五轮各皆证入。此菩萨善能辩别随类圆音。故当其问</p>
<p style="text-align: left">
	　　净诸业障菩萨一切业障尽依四相而生。此门问答。除之诸业自然清净</p>
<p style="text-align: left">
	　　普觉菩萨从前诸过已离四相又除然于用意行心仍余作止任灭之病。觉犹未普。至此决择四病觉性无瑕。普觉诸病故当此矣。若具指者。普觉本末。普觉粗细。普觉浅深</p>
<p style="text-align: left">
	　　圆觉菩萨然此正宗中诸菩萨等。与佛问答。发扬本意。欲显圆觉。但缘节节过患未尽。义意未圆。收机未普。故表法菩萨未标圆觉之名。今有三意得名圆觉。一前虽病尽理圆。仍恐下根难入。此又曲开方便三期道场。即上中下机普归圆觉。二由前节级行解已圆。至此名为证极。证极之境更无别体。唯是圆觉。三最初标指圆觉为陀罗尼门者。从本起末。今显义已周还至圆觉者。摄末归本。表此三意故当此门</p>
<p style="text-align: left">
	　　贤善首菩萨调柔善顺曰贤。贤之与善义意无别。贤则亚圣。善则顺理。首是头首。欲使万善齐兴。俱顺真理成正因位。亚次圣果者必藉经教流通。经教流通是贤善之首故。流通分中当此菩萨</p>
<p style="text-align: left">
	　　等等有二意。一等所列。二等所余</p>
<p style="text-align: left">
	　　而为上首为十万之标领也。三总叹</p>
<p style="text-align: left">
	　　与诸眷属称性之众必具主伴。如华严说。此约自他融摄。若但约自心。即智度为母等</p>
<p style="text-align: left">
	　　皆入三昧由入定故得住佛境</p>
<p style="text-align: left">
	　　同住如来平等法会当尔之时凡圣体同因果一相故。言法会者。法性之会无我无人。自下正宗分中十一重问答。束之为二。初一问答。令信解真正成本起因。后十问答。令依解修行随根证入。初者顿悟本有圆觉妙心。本无无明生死。方名真证信解。不认<a>妄念</a>不执异见故也。成本起因者。最初发起之因。然顿教因地总有三重。初了悟觉性次发菩提心。后修菩萨行。谓若不了。自心何知正道。故多劫修行非真菩萨。次不发大心无由起行。故善财先陈已发方问行门。论中亦先问示二觉。次令发三心。后方修五行。今本起因即初二也。至文当示。文中四。一申请。二赞许。三伫听。四正说。此四段下十皆同。初中三。初进问威仪。次正陈辞句。后三展虔诚。下十初段皆有此三。今初进问威仪</p>
<p style="text-align: left">
	　　于是指住之辞</p>
<p style="text-align: left">
	　　文殊师利菩萨名义已如上释。次下皆咨求法要恭敬之仪</p>
<p style="text-align: left">
	　　在大众中即从座起与一切凡圣同住平等法会。从法空之体起悲济之用</p>
<p style="text-align: left">
	　　顶<a>礼佛</a>足以己最尊之顶。礼佛最卑之足敬之至也。敬是意业。意业无状故。以身口表之。经标白言及下叹大悲。即口业矣</p>
<p style="text-align: left">
	　　右绕随顺义也。表顺觉性</p>
<p style="text-align: left">
	　　三匝显佛一体三宝三身<a>三德</a>。表自愿灭三道等。诸有三数表义例知</p>
<p style="text-align: left">
	　　长跪安危不易</p>
<p style="text-align: left">
	　　叉手信解合体心境交参</p>
<p style="text-align: left">
	　　而白佛言上皆经家缀缉。次下即菩萨正陈辞句。文三。一问本起之心</p>
<p style="text-align: left">
	　　大悲咨求法要本为众生。故偏举大悲之德。<a>六波罗蜜</a>经云。云何大悲能除重担示胜义故。成就有情住法性故</p>
<p style="text-align: left">
	　　<a>世尊</a>第十号也。具上九号为世所尊</p>
<p style="text-align: left">
	　　愿为此会平等法会</p>
<p style="text-align: left">
	　　诸来法众皆称法性故</p>
<p style="text-align: left">
	　　说于指下所请宣说之法</p>
<p style="text-align: left">
	　　如来本起佛昔根本所起最初之法</p>
<p style="text-align: left">
	　　清净圆照本体元无烦恼</p>
<p style="text-align: left">
	　　因地因行所依之心地也。上文云。是诸众生清净觉地</p>
<p style="text-align: left">
	　　法行称真法之行。大集经说。若有<a>比丘</a>读诵如来十二部经。乐为四众敷扬广说思惟其义。是名乐读乃至是名思惟。不名法行若有比丘能观身心。乃至境界都息。永离烦恼其心寂静我则说之名为法行。然菩萨所请说者。意云。夫求果者必观于因。因若非真果还是妄。如造真金佛像。先须辩得真金。成像之时体无增减故。请说本起因地。为万行所依也。下文佛答。照圆净觉本无无明等。为因体也。即前第一重了悟觉性。二问发心离病</p>
<p style="text-align: left">
	　　及说及有二义。一简前义。显是二问。二合集义非但请说因地。亦及请说发心</p>
<p style="text-align: left">
	　　菩萨于大乘中大乘之体是本始觉。今请于<a>觉悟</a>心中说发心</p>
<p style="text-align: left">
	　　发清净心即前第二发菩提心也。直心<a>正念</a>真如故清净矣。故偈中直云。菩提心也。华严云。忘失菩提心而修诸善根。魔所摄持。既为所摄。即过患众多。故请发心因缘令得永离。且中间忘失善根。犹彼摄持况都未发心诸行。岂离彼业</p>
<p style="text-align: left">
	　　远离诸病一发之后永无忘失。无忘失故魔惑不娆。下佛答。有无俱离觉照亦泯。能所绝等即离诸病。此乃不发一切心。名真发清净心也。三明远被当来</p>
<p style="text-align: left">
	　　能使未来末世众生佛灭度后<a>正法</a>像法各一千年。末法万年。末法即为末世。去圣遥远深可悬忧。故显益中偏垂结指。又初标此会。后结当来。影略而言。现未俱益。金刚三昧经中<a>解脱</a>菩萨。亦为末劫五浊众生。请宣一味决定真实令等同解脱</p>
<p style="text-align: left">
	　　求大乘者。不堕邪见谓末法中正解难得。其有或恣心五欲。或宗习异道。或执滞二乘者。置之言外。总有发意唯求大乘。若不闻此法门亦堕邪见。离本心外别有所求。见妄见真并为邪见。后三展虔诚</p>
<p style="text-align: left">
	　　作是语已正语而礼非仪也</p>
<p style="text-align: left">
	　　五体四支及头</p>
<p style="text-align: left">
	　　投地不唯拜手而已</p>
<p style="text-align: left">
	　　如是三请终而复始若唯一度未展虔诚。若过于三礼烦则乱。故三周终始。显示真心。佛虽已知垂范应尔。二赞许</p>
<p style="text-align: left">
	　　尔时文殊礼毕之时</p>
<p style="text-align: left">
	　　世尊告文殊师利菩萨言先赞后许</p>
<p style="text-align: left">
	　　善哉善哉智论释云。再言之者善之至也。大乘了义理合宣扬。针芥未投且默斯要。既当嘉会根熟咸臻。将演妙门必资发问。今之所请实谓起予。利乐寔多。再言叹善</p>
<p style="text-align: left">
	　　善(顺理)男子(刚断)汝等等诸菩萨虽一人之言言众人之意也</p>
<p style="text-align: left">
	　　乃能为诸菩萨。咨询如来因地法行。及为末世一切众生求大乘者此下乃至不堕邪见。牒所问辞正述善之所以</p>
<p style="text-align: left">
	　　得正非住于法</p>
<p style="text-align: left">
	　　住安心觉海永息攀缘</p>
<p style="text-align: left">
	　　持任持万行无漏无失</p>
<p style="text-align: left">
	　　不堕邪见释成正字</p>
<p style="text-align: left">
	　　汝今谛听当为汝说许也。诫令审谛勿杂余缘。无以生灭心行听实相法。智论偈云。听者端视如渴饮。一心入于语义中。踊跃闻法心悲喜。如是之人可为说。三伫听</p>
<p style="text-align: left">
	　　时佛赞许时</p>
<p style="text-align: left">
	　　文殊师利菩萨奉教<a>欢喜</a>。及诸大众默然而听既蒙许说愿乐欲闻。洁已虚心收视反听而寂默也。赞许伫听之文。下十一段皆同此释四正说下十段文皆有其二。初长行后偈讽。今初分四。一标示真宗。二推穷妄宰。三释成因地。四结牒问辞。一中又二初明本有觉心。后明悟则成佛。初中又二。一示本体</p>
<p style="text-align: left">
	　　善男子。无上法王佛也。于法自在更无有上。然虽无一众生而不具有圆觉。且尘经未出宝藏犹薶。既不自知宛受贫苦。唯佛全得其用故。但标大觉有之</p>
<p style="text-align: left">
	　　有大当体无边</p>
<p style="text-align: left">
	　　陀罗尼此云总持。谓圆觉体中有尘沙德用。从本已来持之不失故。然总持有三。谓多字一字无字。今即无字也。故大宝积经陀罗尼品云。如来之智摄诸善巧。所有宣说无不清净。无有少法所得。皆归于空。乃至此是诸菩萨等入陀罗尼门。若据智论即云。陀邻尼<a>梵音</a>小异尔论自翻为能持。亦云能遮。谓种种善法持令不失。恶不善心遮令不生。既言持善遮恶即是万行之本故。此标之矣</p>
<p style="text-align: left">
	　　门出入义也。出者一切染净诸法皆从中出故。次文云。流出一切等。下说生幻化无明等。入者若了悟圆觉体用。则百千万法悉皆悟入。故下文云觉圆明故显心清净。乃至遍满等。是知欲了万法。须从圆觉中入。又从本起末为出。摄末归本为入。又迷之则出。悟之则入。有出入义故名为门。此中门者是根本义。不同世法门浅室深故。宝积经连前次云。由是门故出生广大差别觉慧。此则无门之门。门清净故。形相门者。则为非门。所言门者。犹如虚空。一切诸法依于虚空而有生灭。又荷泽云。知之一字众妙之门。皆说根本矣</p>
<p style="text-align: left">
	　　名为圆觉上但述义相。今则正指法体也。已如题中所释。二彰德用</p>
<p style="text-align: left">
	　　流出非别有。法从中流出于外。但依觉性显示诸门。功德无有穷尽。应用无有疲厌。名为流出。故论云。若心有动则有过恒沙等妄染之义。对此义故。心性无动则有过恒沙等诸净功德相义示现尔</p>
<p style="text-align: left">
	　　一切(总标)清净简诸有漏有漏之法皆真理故。性本无故</p>
<p style="text-align: left">
	　　真如圆觉自性本无伪妄变异。即是真如。真谓真实显非虚妄。如谓如常表无变易。谓此真实于一切位常如其性故。又真者体非伪妄。如者性无改异。伪是诈伪。鍮如真金。妄是虚妄。影如本质。异就横说。多物同时而各殊改。约竖论一体先后而变易。今皆离此故曰真如。谓此实体于未来常如过去。于色中常如受中。真实相如非为妄似。论云。心真如者。即是一法界大总相法门体。所谓心性不生不灭。乃至竟无变坏。唯是一心故名真如。又云。真如用者。诸佛因地摄化众生不取相者。以如实知众生及与己身。真如平等无别尽故。以有如是大方便智。除灭无明见本法身。自然而有不思议业种种之用</p>
<p style="text-align: left">
	　　菩提此翻云觉。义见题中。始本不二无法不知。本无无明故云觉也。二三四智及发心伏心明心。出到无上五种菩提。皆此摄也。因圆果满无不由之。业用无边不可具载</p>
<p style="text-align: left">
	　　涅槃此方正名寂灭。取其义类乃有多名。总以义翻称为圆寂。谓觉性既圆无法不寂。本无生死。具足三德。翻三杂染等。故二三四种亦皆此摄。故彼经云。能建大义。又华严云。不为菩萨示现涅槃。欲令常见佛圆满故。但为令众生生欣乐恋慕故。现出现没。佛日常现净心器中。心浊器破则不得见</p>
<p style="text-align: left">
	　　及简因果义别也。又非但流出理果亦及因也</p>
<p style="text-align: left">
	　　波罗此云<a>彼岸</a></p>
<p style="text-align: left">
	　　密具云蜜多。此翻云到。若回文顺此方俗。应云到彼岸也。谓离生死此岸度烦恼中流。到涅槃彼岸。然一切众生即寂灭相不复更灭。但以迷倒妄见生死名为此岸。若悟生死本来空寂名到彼岸。且约对翻六蔽略有六种。谓性无悭贪。毁禁。嗔恚。<a>懈怠</a>。动乱愚痴。顺本性故。修行施戒忍进定慧。既称性而修。即皆到彼岸菩提资粮论中慧为初者。由慧成五。五助慧故。故彼论云。既为菩萨母。亦为诸佛母。般若波罗蜜。是觉初资粮。施戒忍进定。及此五之余。皆由智度故。波罗蜜所摄。起信摄为五者。止观相由定慧相。即故唯识。开为十者。助治十障证十真如故。若总翻诸染即八万四千。义如下释</p>
<p style="text-align: left">
	　　教授菩萨显上所流真如等法之业用也。菩萨是所。教真如等是能。教故谓真如是理次二是。果波罗蜜是因理实因果是可轨故。谓约其情执即似都无情。既本空此非新得。顿悟理者。依之修行能生物解。名为教授故。论云。顺本性故修行檀等。涅槃亦说诸佛师法。后明悟则成佛。上且标宗未为酬问。今显悟之成佛方名本起之因</p>
<p style="text-align: left">
	　　一切如来本起因地牒其所问</p>
<p style="text-align: left">
	　　皆依无佛不尔</p>
<p style="text-align: left">
	　　圆照即能照也。离于偏局</p>
<p style="text-align: left">
	　　清净觉相即所照也。寂寥虚廓了无情尘亦可照。体清净是觉之相。非关能所。但以初悟能所未忘故云相也。此正同善财初遇文殊。表信智见其身相。后见文殊。表证智不见身相</p>
<p style="text-align: left">
	　　永断无明本觉既显无明本无。毕竟不生名为永断</p>
<p style="text-align: left">
	　　方成佛道尘沙诸佛以此为因。第二推穷妄宰文二。先示其相。后显本空智。论云。佛有二种说法。先分别诸法。后说毕竟空。正是此也。初中三。谓征释结。今初征</p>
<p style="text-align: left">
	　　云何无明征释此者。有其二意。一由前云永断无明。恐谓定有可断欲待断尽方成佛道故。今征释显其本空。二谓此无明是八万尘劳之根。<a>十二因缘</a>以首。河沙烦恼由此而生。尘劫轮回以之不绝。非想定后还作狸身。无为坑中犹名病行。今欲明清净觉性。欲示圆顿妙门。不先推破无明。所作尽扶颠倒。故决真心本有。便推妄性元无依此。了悟分明始得名为因地。二释言无明者。无他智明故。谓虽有本觉之明。而无始觉照了。始觉从缘始显。对本故名为他。论名不觉。但文异尔。亦名为迷。亦名颠倒。论云。不如实知真如法一故不觉心起等者。明迷自也。此云妄认四大等者。明认他也。然迷自必认他。认他必迷自。二文互举。其业用者。论说能生三细。此云。由此故有轮<a>转生</a>死。然一切有漏之法。无不是此任持。无不是此发起。故论又云。当知<a>世间</a>一切境界皆依无明而得住持。此下文云。身心等相皆是无明。文中三。一案定其非。二正释其相。三出其过患。今财案定其非。但云颠倒未显其相</p>
<p style="text-align: left">
	　　善男子。一切众生除了圆觉性者。其余悉该</p>
<p style="text-align: left">
	　　从无始来未曾悟故</p>
<p style="text-align: left">
	　　种种如下所明</p>
<p style="text-align: left">
	　　颠心识狂乱</p>
<p style="text-align: left">
	　　倒背觉合尘倒有所执。颠但荒狂由颠故倒。如由迷自故认他也</p>
<p style="text-align: left">
	　　犹如迷人四方易处如人乍至川原。或入聚落。忽然心惑以东为西。既一方迷余三俱转。故云易处。然正迷之时方亦不转。勿然醒悟还是旧方。反推此迷了无踪迹。无本来处。无今去处。二正释其相者。即迷自法身真智。认他四大缘念是无明之相也。故肇公云。法身隐于形壳之中。真智隐于缘虑之内文二。一法</p>
<p style="text-align: left">
	　　妄认四大为自身相认为我也。然四大从缘假和合有。无我无主。毕竟是空离我我所。又如下文。皮肉筋骨皆归于地等。然凡夫种种造业长劫轮回只由迷自法身执此四大为我</p>
<p style="text-align: left">
	　　六尘缘影为自心相此有二释。一者六尘是境识体是心。心对根尘有缘虑相。虑相如影举体全无。自心灵明本非缘虑。今认缘虑谓是自心。念念随之漂沈<a>苦海</a>。如珠明彻本非青黄。对青等时即有影像。愚执其色谓是其珠。如迷自心认缘影也。故唯识云。诸心心所依他起故。亦如幻事。非真实有。为遣执心心所外实有境故。说唯有识。若执唯识真实有者。亦是法执。佛顶经云。此是前尘分别影事等。故知缘影决定是空。若清净真心本<a>无缘</a>虑。灵知不昧无住无根。今认缘心诚为妄矣。二者此一句。经译者回文不尽。应云缘六尘影。六尘影是所缘。妄识是能缘。六尘无实犹如影像。从识所变。举体即空。故此缘心亦无体也。余同前解。前标颠倒云种种者。通论则我法二执。于中各有种种相转及凡夫二乘。各有四倒。若克就此文。即上迷身迷心。总有四对颠倒。谓四大非我认为我。法身真我而不认。是第一对。四大如幻。本无而见有。法身真实。本有而见无。是第二对。缘念生灭认为真心。真心了然而不自认。是第三对。缘念如珠中黑色。全空而执有。真心如珠中明相。实有而见无。是第四对。一三我执。二四法执。如斯等见不因师宗。但是凡愚任运如此。既四对八只不同故云种种。二喻文二。初直喻前文</p>
<p style="text-align: left">
	　　譬彼病目见空中华及第二月。善男子。空实无华。病者妄执翳眼观空里。无华妄。见华。捏目望月轮。月边别见月。空华幻月皆喻妄见。众生一念迷心。翳自圆明觉性。而于圆明体上妄见生灭身心。故曰空实无华病者妄执。妄执之言。正对前妄认之语。若悟真如无相。但是一心。如空本无华。天唯一月故。首楞云。见闻如幻翳。三界若空华。闻复翳根除。尘消觉圆净。又云。汝身汝心。外洎山河虚空大地。咸是真精妙心中所现物。亦可别配二喻。谓华喻认身。月喻认心。身则但因心迷当体妄认。如空华但因眼翳外无别依。心则内根外尘相依而起。如幻月下因捏目上因本月相依而生。故配身心昭然义现。然月喻例华亦应云。月实无二捏者妄执。经文影略故不具之。又为一解。翳捏皆喻见分。空华二月皆喻相分。眼喻智慧。空及本月喻真理。世亲般若论以翳喻相分者。据释处之意。取所见之华也。后展转到见</p>
<p style="text-align: left">
	　　由妄执故牒前生起转计所以</p>
<p style="text-align: left">
	　　非唯惑此虚空自性虚空之性清净无物。今执华生空处。即似空变成华。妄见空华。无生而生。无物成物。是迷惑虚空之性也</p>
<p style="text-align: left">
	　　亦复迷彼实华生处既执华从空生。即不知从翳而起。翳则实是华之生处。非谓真实之华。若具法合。应云。非唯惑此真空自性。亦复迷彼身心生处。此乃但怪空里有华。不觉眼中有翳。外嫌身心苦恼。不知内畜迷情。三出其过患</p>
<p style="text-align: left">
	　　由此因前妄认身心相也</p>
<p style="text-align: left">
	　　妄有生死不实</p>
<p style="text-align: left">
	　　轮转生死妄执身心。若无过患任其长执。不必化之。既由此执尘沙劫中轮回不绝。<a>地狱</a>鬼畜八苦五衰为害之深。故须开示。三结</p>
<p style="text-align: left">
	　　故名无明明即令人解脱。故知令人轮转即名无明。二显本空。文三。初标定</p>
<p style="text-align: left">
	　　善男子。此无明者。非实有体言无体者。但是假名。内外求之了不可得。推其本际元是妙明。故论云。念无自相不离本觉。又云。依觉故迷。若离觉性则无不觉。了斯无体诸行不生。不生故无灭。生灭灭已寂灭为乐。是知十一支法皆有所因。唯此无明横从空起。今悟无明灭则行灭。行灭则识灭。乃至老死灭也。次喻释</p>
<p style="text-align: left">
	　　如梦中人梦时非无。及至于醒了无所得前说种种过患皆归无明。今又云无体。道理难见言语路绝。故约喻释。谓睡时梦物且见是有。故前种种说其行相。寤欲求之终不可得。故此显示云无体也。问求不得者何处灭去。故次答云</p>
<p style="text-align: left">
	　　如众空华灭于虚空。不可说言有定灭处。何以故征意云。若无灭处即应还在。以何义故。言空无也</p>
<p style="text-align: left">
	　　无生处故意云。见幻华时若实是有。今不见时即说灭处。见时本无生处。不见何寻灭处。问前云实华生处。此复何通。答约前妄执之时而言有也。悟了始知有时元无。以法合之昭然可见。故<a>楞严经</a>云。此迷无本性毕竟空。昔本无迷似有迷觉。觉迷迷灭。觉不生迷。此正是无生之理。若决定忍可于心。名无生忍。华严云。一切法无生。一切法无灭。若能如是解。诸佛常现前。后断疑疑云。前说生死。由于无明。无明既无。何有生死。故释云</p>
<p style="text-align: left">
	　　一切众生于无生中妄见生灭无明及与生死本末一切俱无。众生于此无中迷情横见生死。前就横见故说有。此就实论故说无</p>
<p style="text-align: left">
	　　是故说名轮转生死指前文也。由是横见之故。故前文说名生死。第三释成因地。上来所说妄空真有者。有佛无佛性相本然。今明依此通达心意冥符方成本起因地。释成正答所问。文中三。初依真悟妄顿出生死</p>
<p style="text-align: left">
	　　善男子。如来因地修圆觉者牒前所标。即依真也</p>
<p style="text-align: left">
	　　知是空华悟妄也。下皆顿出生死</p>
<p style="text-align: left">
	　　即无轮转无生死之法也。既知万法如空华。岂更见有轮转。还丹一粒点铁成金。真理一言点凡成圣。亦释因不异果。如斯因地方谓真修</p>
<p style="text-align: left">
	　　亦无身心受彼生死无生死之人也。谓若计有我是免轮回之者。即是未免我执。我我所忘方为解脱。即是照五蕴空。度一切厄。外遗世界内脱身心。不计身身同虚空。不计心心同法界</p>
<p style="text-align: left">
	　　非作故无。本性无故非由我作观行方得身心空无。本性空寂元来无故。故金刚三昧经云。若化众生无生于化。不生无化其化大焉。次展转拂迹释成正因。拂有四重</p>
<p style="text-align: left">
	　　彼知觉者犹如虚空一拂觉妄之智。谓能觉身心性本无者。亦如太虚都无所有</p>
<p style="text-align: left">
	　　知虚空者即空华相二又泯其拂心。知能觉无者。即同空华体即无也</p>
<p style="text-align: left">
	　　亦不可说无知觉性三遮其断灭。但不起念分别空有。不是无心</p>
<p style="text-align: left">
	　　有无俱遣四总结离过</p>
<p style="text-align: left">
	　　是则名为净觉随顺释成因也。有无既不当情。斯即心言路绝。清净觉体从此显彰。但不背之合尘。即名随顺。亦非别有能顺。故罗什云。无心于合合者合焉。随顺净觉。故言净觉随顺。如是执尽病除。然后兴心运行。则聚沙画地合掌低头皆成佛道。如斯修习可谓正因。后征拂所由。释归圆实</p>
<p style="text-align: left">
	　　何以故身心幻妄可说全空。知觉称理因何又拂。有无俱绝约何修行。次释意云。相因对待皆是从缘。从缘之法岂实有体。生心动念即乖本性。失正念故。圆实性体俱无如是等故</p>
<p style="text-align: left">
	　　虚空性故一切法空不生灭也。谓如上相因诸相。犹若虚空。本自不生今无可灭。非谓拂之方令空也。故佛藏经云一切法空无毫末相等</p>
<p style="text-align: left">
	　　常不动故一切法寂不来去也。非已去非未来非现起故。故法句云。诸法从本来寂灭无所动。法华亦云。常自寂灭相</p>
<p style="text-align: left">
	　　如来藏中上二句明诸法。此下皆是显一心也。论指一心云如来藏故。楞伽亦云。寂灭者。名为一心。一心者。名如来藏。此经下云。圆觉妙心涅槃即名佛性。今此一句总标。次二句空藏。后三句不空藏。通云如来藏者。由三义故。一隐覆义。谓覆藏如来故云藏也。故理趣般若经云。一切众生皆如来藏胜鬘云。生死二法名如来藏。如来法身不离烦恼藏。名如来藏如来经藏云。一切众生贪嗔痴诸烦恼中有如来身。乃至常无染污。德相备足如我无异。便以九喻喻之。一萎华佛身。二岩蜂淳密。三糠糩<a>粳米</a>。四堕秽真金。五贫家宝藏。六庵罗内实。七弊物金像。八贫女轮王。九焦模铸像。二含摄义。谓如来法身含摄身相国土神通大用无量功德故。又亦含摄一切众生。皆在如来藏内故。三出生义。谓此法身既含众德。了达证入即能出生故。十地论云。地智能生无漏因果。亦能生起人天道行。此三义者。初约迷时。后约悟时。中间克体然约真妄和合。总有二种行相。谓此经下云。如来藏自性差别。论云。真如生灭。然真妄各有二义。真谓不变随缘。妄谓体空成事。真中不变妄中体空。即真如自性也。真中随缘妄中成事。即生灭差别也。初真如性中。复有二相。胜鬘云。有二种如来藏空智。所谓空如来藏脱离一切烦恼藏。不空如来藏。具过恒沙不思议佛法。论中亦说如实空如实不空。义全同此。后生灭中亦有二相。谓漏无漏。无漏复二。有为无为。有漏亦二。谓善不善。此等行相皆有业用。初真性者。有其二业。一能持自体恒沙功德。从本已来不失不坏。二能御客尘恒沙烦恼。无始时来不染不污。后生灭亦有二业。一能起惑治业。旷劫长受六趣生死。故楞伽云。如来藏者。是善不善因。能遍兴造一切趣生乃至若生若灭。二能知真达妄发心修行证三乘果。如前所引十地论等。由是二业故。宝性论引经偈云。无始世来性。作诸法依止。法性有诸道。及证涅槃果。长行引胜鬘释云。性者。如来藏。依止者。如来藏。是依是持是建立。诸道者。有如来藏故说生死。是名善说。证涅槃者。若无如来藏者。不得厌苦乐求涅槃。既诸佛因果始终依之。故入道行人先须信解。离此别信信则堕邪。故密严经诃为恶慧。华严亦云。不能了自心。云何知正道。彼由颠倒慧。增长一切恶。据此则了之方知正道。故胜鬘云。若于无量烦恼所缠如来藏不疑惑者。于出缠无量烦恼藏法身亦无疑惑。华严初会普贤即入如来藏身三昧。意在此也。然虽此心凡圣等有。但果显易信因隐难明。故浅识之。流轻因重果。愿诸道者深信自心</p>
<p style="text-align: left">
	　　无起灭故释上所知生死等</p>
<p style="text-align: left">
	　　无知见故释上彼知觉者等。此上二句释空藏矣。谓见生死起者。即云执情。见生死灭者。即云知觉。今以如来藏中既无可起可灭。何有能执能知。又迷时生死非起净心非灭。故无迷也。悟时净心非起生死非灭。故无悟也。无悟故无知见矣。此乃非唯不可识识。抑亦不可智知。识智俱如。方为自体真实识知。大智慧光明遍照。为下三句不空藏矣</p>
<p style="text-align: left">
	　　如法界性法界性与如来藏体同义别。别有其二。一者在有情数中名如来藏。在非情数中名法界性。如智论明佛性法性之异。二者谓法界则情器交彻心境不分。如来藏则但语诸佛众生清净本源心体。如云能造<a>善恶</a>能起厌求。就法界言。即无斯义。据此则藏心克就根源。界性混其本末。混则普骇之义易信。克则周遍之理难明。故指藏心如法界性。亦乃摄其二义之别。归于一体之同。方显觉妄因依。诚非究竟圆实</p>
<p style="text-align: left">
	　　究竟竖穷三际始终常然</p>
<p style="text-align: left">
	　　圆遍周虚空</p>
<p style="text-align: left">
	　　满众德具足</p>
<p style="text-align: left">
	　　遍十方故无边际故。良由如来藏性本自如斯。岂须减旧添新灭惑生智。是以三重泯绝冥合觉心。将此为本修行始得正名因地第四结牒问辞</p>
<p style="text-align: left">
	　　是则名为因地法行。菩萨因此。于大乘中发清净心。末世众生依此修行。不堕邪见但结前文更无别义。此下偈讽文二。一标举</p>
<p style="text-align: left">
	　　尔时世尊欲重宣此义。而说偈言然偈有二种。一伽陀。此云讽颂。谓孤起偈。今非此也二祇夜。此云应颂。颂长行也。或为钝根重说或为后来之徒。或为增明前说故。今此经偈皆祇夜也。然凡言长行偈讽相望。有五对之例。谓有无广略离合先后隐显。今经问目皆长有偈无。答皆长广偈略。余随相当对文当指。二正陈。然此段中五偈。但重讽长行。更无别义。故如次依前四段科之。但经文增减故科段名亦小殊。四者。一讽了悟本觉</p>
<p style="text-align: left">
	　　文殊汝当知一切诸如来从于本因地</p>
<p style="text-align: left">
	　　皆以智慧觉</p>
<p style="text-align: left">
	　　义不异前。二讽推破无明</p>
<p style="text-align: left">
	　　了达于无明知彼如空华即能免流转</p>
<p style="text-align: left">
	　　又如梦中人醒时不可得</p>
<p style="text-align: left">
	　　上二段皆长离偈合。三讽拂迹成因</p>
<p style="text-align: left">
	　　觉者如虚空平等不动转觉遍十方界</p>
<p style="text-align: left">
	　　即得成佛道众幻灭无处</p>
<p style="text-align: left">
	　　上二句长先偈后</p>
<p style="text-align: left">
	　　成道亦无得长无偈有</p>
<p style="text-align: left">
	　　本性圆满故四讽结牒问曰</p>
<p style="text-align: left">
	　　菩萨于此中能发菩提心长隐偈显</p>
<p style="text-align: left">
	　　末世诸众生修此免邪见</p>
				</div></div><hr><script charset='utf-8' src='../../js/footer.js'></script></body></html>