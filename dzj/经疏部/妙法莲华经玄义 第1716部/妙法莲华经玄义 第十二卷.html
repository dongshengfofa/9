<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修妙法莲华经玄义 第十二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>妙法莲华经玄义 第十二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong><a>妙法莲华经</a>玄义 第十二卷</strong></p>
<p style="text-align: left">
	　　<a>天台</a>智者大师说</p>
<p style="text-align: left">
	　　三明对缘有异者。缘即是十因缘法所成众生。而此众生皆有十界根性熟者先感。佛知成熟未成熟者。应不失时。若众生<a>解脱</a>缘未熟不可全弃。对此机缘。止作人天乘说。不作修多罗等名。故<a>天竺</a>外典无十二部名。亦无其意。此间儒道亦无斯名。意义皆[门@报]。若法身为王示十善道。亦不滥用此名。故地持中。说种性<a>菩萨</a>能自熟。又能熟他有二乘种性。及佛种性者。随法熟之。无种性者。以善趣熟。善趣熟者即是其义。种性熟者如下说。若深观<a>行者</a>妙得其意。以邪相入正相。用无碍辩。约邪经外典。作十二部义。胡为不得而非正对缘说也。次约十因缘所成众生有小乘根性。对此机说通则十二。别则或九或十一(云云)。若对十因缘所成众生有菩萨机者。不作别说。但明十二部经。今总论如来对四缘说十二部法。有两种四教不同。一者就隐显共论四教。隐即秘密教。显即顿渐不定教。秘密既隐非世流布。此置而不论。若对四法界众生。通说十二部。别说或九部或十一部。名渐法说也。若对两法界众生。通说十二部。此说顿法也。或对四法界。或对两法界。或作别说或但通说。此说不定法也。二者直就显露渐教中。更明四教者。即是<a>三藏</a>通别圆也。三藏教直对三法界别说或九或十一。通教对四法界。通说十二部法也。别教对两法界通说十二部法。圆教对一法界。通说十二部法。前以无记化化禅。与诸慈悲合。示现身轮。或为国师道士儒林之宗父母兄弟。乃至猴猨鹿马。同事利益不可称说。今口轮说者。例如前用诸慈悲。熏无记化化禅种种不同。百千万法不可说。不可说故龙宫象负。渧海研山。八万四千法藏不可穷尽。虽复无崖。以十二部往收罄无不尽也。四明所诠者。若委论其意。出四教义中今略引诠意若说人天乘。诠界内思议之俗。永不诠真。若为渐教人别说九部十一部。乃至通十二部者。初正诠思议之俗谛。傍诠思议之<a>真谛</a>。中正诠思议之真谛。傍诠思议之俗谛。后正诠不思议之真谛。傍诠不思议之俗谛也。乃至双诠不思议之真俗(云云)。若说顿十二部者。正诠不思议之真。傍诠不思议之俗。若说不定者。此则不可定判其诠。若约渐中四教明诠者。三藏正诠思议真。傍诠思议俗。若为三藏菩萨者。正诠思议俗。傍诠思议真。若通教二乘正诠思议真。傍诠思议俗。若为通教初心菩萨同二乘。若为后心菩萨正诠于俗。傍诠于真。若为别教初心。正诠界内之真俗。傍诠界外之真俗。若为中心正诠界外之真俗。傍诠界内之真俗。若为后心双诠界内外之真俗。若为圆教初中后心。圆诠界外不思议之真俗(云云)。五明粗妙者。即为五。一约理。二约言。三约所诠。四约众经。五正约此经。一就理妙者。一切诸法无非中道。无离文字而说解脱。文字性离即是解脱。一切所说即理而妙。譬如龙雨雨而处处不同。或水或火或刀杖理亦如是。理具情乖顺耳。乖故为粗理顺为妙。二约言辞者。如佛得道夜至泥洹夕。常说般若。常说中道。而一音演法随类异解。一音巧说是则为妙。异类殊解自有粗妙。三就所诠者。若对<a>六道</a>众生说人天乘者。此诠有为。能诠所诠俱粗。若对钝根三藏五门。诠于生灭<a>四谛</a>理。此则能诠所诠俱粗。若通教体法五门。比于三藏析门。体门能诠虽巧。而所诠犹是真谛。所诠亦粗。若别教五门能诠为粗。所诠中道为妙。若圆教五门能诠所诠。俱皆是妙也。四就众经者。华严诠别诠圆。三藏诠偏。方等四种诠。般若三种诠。法华唯一诠。又诸经诠妙与法华不异。而带粗诠粗诠不得合妙。是故为粗。法华不尔。佛平等说如一味雨。正直舍方便但说无上道纯是一诠。又云。昔毁呰声闻。而佛实以大乘<a>教化</a>。又云。汝等所行是菩萨道。此则融粗令妙。如此两意异于众经。是故言妙。譬如良医能变毒为药。二乘根败不能反复。名之为毒。今经得记即是变毒为药。故论云余经非秘密。法华为秘密也。复有本地圆说诸经所无。在后当广明(云云)。五正就此经。明妙十二部者。如修多罗名直说。今经直说中道佛之智慧。不说六道二乘菩萨等法。唯说<a>佛法</a>。故直说为妙祇夜妙者。重颂长行中道之说耳。故知。祇夜亦妙。伽陀者。如龙女献珠喜见说偈孤然特起。此偈明于<a>刹那</a>顷便成正觉。称叹于佛成菩提事。喜见孤起叹佛容颜甚奇妙。故知。孤起伽陀妙也。本事妙者。即是二万佛所教无上道。不教余事。即是本事妙也。本生妙者。明十六王子生身生为王子。法身生为佛子。即是本生妙也。因缘者。结缘覆讲大乘。系珠不论小乘人天等缘。是名因缘妙也。未曾有妙者。天华地动二眉间光。三变土田等。是不可思议未曾有事妙也譬喻妙者。经题以法譬为名。譬于开三显一。何曾譬于余事。即譬喻妙也。优波提舍妙者。身子问佛。佛答诸佛智慧门。龙女智积问答论法华事。智积云。我见释迦经无量劫。方成菩提。不信此女须臾成佛。此执别疑圆。龙女云佛自证知。以圆珠献佛。此以圆答别。此即提舍妙也。无问妙者。如文云。无问而自说。称叹所行道。从三昧安详而起。告<a>舍利弗</a>说佛智慧。又宿世因缘吾今当说。即是无问妙也。授记妙者。授<a>三根</a>佛记。皆安住实智中。为<a>天人</a>所敬。即授记妙也。方广妙者。其车高广智慧深远等。即是方广妙也。当知。此经从初直说。乃至优波提舍十二意足。而皆是妙。此即待粗明<a>说法</a>妙也。开粗显妙者。昔十二十一九部不说实者。今无别实异昔不实。昔但言广不明理广。今开言广即理广也。开昔之异显今之同。即是绝待明说法妙也。第六欠观心(云云)</p>
<p style="text-align: left">
	　　○第九眷属妙者。就此为五。一明来意。二明眷属。三明粗妙。四明法门五辨观心。所言次第者。若无说而已。说必被缘。缘即受道人也。已受道故即成眷属。譬如父母遗体揽此成身得为天性。天性亲爱故名眷。更相臣顺故名属。行者亦尔。<a>受戒</a>之时。说此戒法授于前人。前人听闻即得发戒。师弟所由生也。禅亦如是。授安心法如教<a>修行</a>。即得发定。是为我师我是<a>弟子</a>。慧亦如是。说诸法门转入人心由法成亲。亲故则信。信故则顺。是名眷属也。他土余根皆利。随所用尘起之。令他得益。此土耳根利故偏用声尘。故二万佛时教无上道。十六王子覆讲法华。从是已来恒为眷属。世世与师俱生。或人天眷属。或三乘眷属。或一乘眷属。故身子云。今日乃知真是佛子。昔教五人得真无漏名佛子。菩萨不发真名为外人。于法华发大乘解。自称昔日非真佛子。今说一实之道。从闻悟解法身得生。从佛口生。是闻慧中法身生。从法化生是思慧中法身生。得佛法分。是修慧中法身生。二慧成就是真佛子。定于天性得成眷属。故次说法之后。而明眷属妙也。二明眷属者。又为五种。一明理性眷属。二明业生眷属。三明愿生眷属。四明<a>神通</a>生眷属。五明应生眷属。一理性眷属者。众生如佛如一如无二如理性相关。任运是子。故云我亦如是。众圣中尊<a>世间</a>之父。一切众生皆是吾子。此是理性。不关结缘不结缘。皆是佛子也。二业生眷属者。但众生理论皆子。而饮他毒药。有失心者不失心者。不失心者拜跪问讯。求索救护。与药即服。故于大通覆讲说妙法华。得结大乘父子。其失心者。虽与良药而不肯服。流浪<a>生死</a>逃逝他国。即起方便。或作三藏结缘。说生灭之法。或作通教结缘。说无生之法。或作别教结缘。说不生生恒沙佛法。或作圆教结缘。说不生不生一实相法。若信若谤因倒因起。如喜根虽谤后要得度。结缘已后。以二十五三昧。为二十五有说三谛法。而成熟之。或于中间得度。或于今未度。虽复得度未度皆是眷属。今三藏佛。于分段国<a>出家</a>成道。往日三藏之缘。或得度或未得度。得度之者灰身灭智。不复论生缘。未度者来牵分段。昔殷重信顺今为亲识受道。昔泛泛信顺。今为疎外受道。昔时拒谤今为怨家受道。<a>甘露</a>初降先得服尝。早断分段得出生死。如大象捍群俱证解脱。如五佛子之流。虽是异姓。则是法亲内眷属也。若不得道。虽是宗族名外眷属。佛于其人则无利益。若入灭度不复更生。此人缘尽传付后佛也。三愿眷属者。先世结缘虽未断苦。愿生内眷属中。或怨家等。因之受道。若得道者成法内眷属。不得者成法外眷属。若佛灭度此人无益。传付后佛也。四神通眷属者。若先世值佛发真见谛。生犹未尽。或在上界或在他方今佛分段作佛。或以愿力。或以通力来生下界。或为亲中怨辅佛行化。断余残惑而出<a>三界</a>。若残惑未尽值佛入灭亦自能断。或待后佛(云云)。三藏不说界外生。今以大乘意望之。昔值佛得度。三界生尽受变易身。缘牵分段非是业生。但是愿通。愿通云何异。约自报力名神通。约教名誓愿。神通生者本受报处。犹有报身。以身通力分形来此。若愿生者报处无身。愿力下生耳。三藏不说断结。誓愿受生死身不约此教论愿。通教则有誓扶余习而生分段。依通明愿于义为便。此等未得法身。故全无应生眷属。三藏眷属竟。往昔结无生缘者。或已得道。或未得道。佛于分段作佛未得道者当处即有业生。上界向下即有愿通两生。分别愿通如前说。横从他土来者。即有愿通。竖从方便来者亦有愿通。通教未得法身。故无应生眷属也。往昔曾结别教缘者。中间同事说法。种种教诏成熟未熟。佛今在分段作佛。未得道者当处即有业生。上界向下得有愿通。横从他方得有愿通。竖从方便来亦有愿通。竖从实报来者得有应生。无明先破已得法身之本。能起应入生死。此则异前(云云)。往昔结圆教缘者。中间调熟。或得道或未得道。今于分段作佛。先缘牵来差别不同。若未得道当处有一。上界向下有二。他方横来有二。方便来亦二。实报来有一。例如前(云云)。问法身惑除理显。何故受生。答应身受生其意有三。一为熟他。二为自熟。三为本缘。一熟他者。秖为业生善根微弱。不能自发。诸菩萨等。先虽得度愍彼迷闇。慈力起应入二十五有。而作师导引诸实行令向佛所。若得真道成内眷属。同于应生。若得似道同于愿通。不得真似令增进胜业。皆使利益无有唐捐。如华严中说佛初托胎。法身菩萨皆侍卫下生。如阴云笼月。散降余胎。为亲中怨引诸业者。当知。诸眷属非生死人。摩耶是千佛之母。净饭是千佛之父。罗睺罗千佛之子。诸声闻等悉内秘外现。示众有三毒实自净佛土。诸亲族等。皆是大权法身上地。岂有凡夫能怀那罗延菩萨耶。复次外道怨恶抗拒诽谤。当知。皆是法身所为。何者。转轮小善出世无怨。岂有无上法王怨仇满路。若于佛起恶恶道受罪。何得灼然生生相恼。龙象蹴踏非驴所堪。调达是宾伽罗菩萨。先世大善知识。阿阇世是不动菩萨。萨遮尼犍是大方便菩萨。波旬是住不思议解脱。故华严列众明诸天龙鬼神悉住不可思议法门。如是等若亲中怨好恶逆顺。皆是法身。先是法内眷属。今作应生眷属。若亲中怨好恶逆顺。未得法身。先虽结缘为犹在法外。同称愿业等眷属。诸余经典非不明此权利益众咸谓是实内实外实好实恶实逆实顺。故经云。未曾向人说如此事。今经佛自开近权显远实。开诸眷属迹权显本实。故文云。今当为汝说最实事。是名应生眷属熟他故来也。二为自成来者。法身菩萨进道无定。或从生身进道。或从法身进道。故下涌出菩萨云。我亦自欲得此真净大法。分别功德品中。明增道损生即其义也。三为本缘所牵。本从此佛初发道心。亦从此佛住不退地。佛尚自入分段。施作佛事。有缘之者何得不来。犹如百川应须朝海。缘牵应生亦复如是。若别说者。业生在分段。愿生通生在方便。应生在寂光。通论一处具有四种如实报已得法身。能起应作四种眷属。就圆结缘者。虽未断惑。自有三种眷属。就得道者即是四也。别眷属亦四可知。通藏结缘三种可知。虽无应来之应。得论感应之应就所应得名四义宛足。问下方涌出妙音东来。如大经中召请十方诸大菩萨。集娑罗林大师子吼。于四眷属此是何等。答是神通来非神通生。是应来非应生。是大誓愿相关非愿生。是因缘相召。如下方闻声妙音见光。是诸佛大事业来非业生。业生者不能业来。业来非是业生。愿通生者不能愿通来。愿通来者亦能愿通生。亦能应来。应来亦能应生(云云)。三明粗妙者。若三藏根性眷属。此性下劣。昔结此缘缘亦浅小。中间以法成熟成熟盖少。若来生佛国。作内外眷属业愿通等。乃至应来影响三藏佛者。皆粗眷属也。通别根性乃至内外虽巧别有异。准例可知。皆粗眷属也。此经说诸众生悉是吾子。非客作人。论其理性无非是子。是名理性眷属妙。往昔覆讲结缘系珠。二万亿<a>佛教</a>无上道。经云。若我遇众生尽教以佛道。若众生无<a>佛性</a>者。教以佛道。过则属佛。若众生皆有佛性。迷惑不受教。过属众生。一切有心皆当作佛。阐提不断心犹有反复。作佛何难。二乘灰灭。灭智则心尽。灰身则色尽。色心俱败。其于五欲无所复堪。而能世世遇之尽教佛道。此则中间成熟妙。今于法华普得作佛。此希有事。最上医王变毒为药。能治败种<a>无心</a>成佛。此则内外眷属妙。譬如临阵争勋前锋。第一佛说诸教[收-ㄆ+又]罗众生。而灰心二乘处处不入。于法华忽然得入。故<a>涅槃</a>遥指八千声闻得授记莂。如秋收冬藏。更无所作。若法华不悟佛性。涅槃不应遥指。若众生本无佛性。往昔结缘不应教以佛道。原始要终佛性义明。可以意得。今问华严师顿极之教。说一切众生有佛性不。若其有者二乘何不闻经授记作佛。那忽如聋如痖。若言二乘本有佛性。而匆匆取小如阉本根。本根已败为可治为不可治。若可治何故不治。若不可治。那得复言一切众生皆有佛性。故知。华严所不能治。是方便之说。法华能治。是如实之说。能治难治此处则妙。所谓结缘妙成熟妙业生妙愿生妙应生妙内眷属妙外眷属妙能受妙道影响妙事是故称妙。若将此意约五味者。乳教有别圆两眷属。一粗一妙。酪教但一粗。生苏三粗一妙。熟苏二粗一妙。法华无粗但妙。是名相待明眷属妙也。又开粗显妙者。诸经明粗眷属。皆不见佛性。今法华定天性审父子。非复客作。故常不轻深得此意。知一切众生正因不灭。不敢轻慢。于诸过去佛现在若灭后。若有闻一句。皆得成佛道。即了因不灭。低头举手皆成佛道。即缘因不灭也。一切众生无不具此<a>三德</a>。即是开粗显妙。绝待明眷属妙也。四明法门眷属者。此如普现菩萨问净名<a>居士</a>。父母妻子亲戚眷属吏民知识。悉为是谁。奴婢僮仆象马车乘。皆在何所。净名答云。方便为父智度为母。一切众导。师无不由此生。法喜为妻慈悲为女。善心诚实男。毕竟空寂舍。弟子众尘劳随意之所转。道品善知识由是成正觉。此法门以为眷属。若尔者。法门不同深浅有异。若三藏法门。观真为实观假为权。以此二智满即名为佛。佛即导师。慈悲六道即是女。令他善顺真谛名为男。得此法时喜名此为妻。此心中修诸波罗蜜道品等。即是善知识也。若通教中法门眷属者。观诸法如幻如化。体达即空为实。分别四门同异为权。于此二智生解名导师。慈爱众生为女。令生善直心为男。行<a>六度</a>道品为知识。是为通教中法门眷属(云云)。若别教法门恒沙眷属。真俗合为权智是父。中实理为母。无量慈善无量道品诸波罗蜜通达无滞。道种智分明观机识药。即是别教中眷属。故无量义云。诸佛法王父。经教夫人母。和合出生诸菩萨子。十住毗婆沙云。般舟三昧父大悲无生母。一切诸如来从此二法生。宝性论云。大乘信为子。般若以为母。禅胎大悲为乳母。诸佛如实子。阐提谤大乘障。外道横计身中有我障。声闻怖畏生死障。支佛背<a>舍利</a>益众生障。菩萨修四法为对治。修信修般若。修<a>虚空</a>定首楞严定修大悲。得清净法界。到<a>彼岸</a>见如来性。生如来家是佛子也。既道见如来性生如来家。当知。用如来为父也。无量法门不可说不可说。皆能生佛子(云云)。若圆教法门明眷属。自行三谛一谛为实。化他一谛三谛为权。随情一谛三谛为权。随智三谛一谛为实。从此不思议生解。一心具万行之善为男。<a>无缘</a>大慈为女。开佛知见生喜。为妻非净非垢等中道道品<a>六波罗蜜</a>。为善知识。如是等实相圆极法门。以为眷属。初住之中便成正觉。能八相化物。即是导师。前来诸法。门既粗。生诸导师亦粗。今法门眷属既妙。所生导师亦妙也。用此意历五味教者。乳教一粗一妙。酪教但有一粗。生苏有三粗一妙。熟苏有二粗一妙。法华但有一妙。待粗意竟。诸经妙者自妙。粗者自粗。今经非但妙者为妙。亦无复有粗。绞乔袄粗畲帧Ｏそ跃隽恕Ｎ?黄降却蠡勖罘?乓病＞??饩埂Ｎ骞坌木焓粽摺＜次??Ｒ话?摹６??摹Ｋ脑蛩慕桃病０?木焓粽摺Ｎ廾魑?赋瞻??浮３錾?衬罩?铀铩Ｒ蕴白乓湎搿Ｓ?眯闹蟹?拧ＤЧ肀闳肴缑呐?枷搿Ｐ懊拿闹?Ｐ腥艘喽?Ｒ湎肫?靶拔锏萌搿Ｒ怨砹?省；蛏?ń饣蛏?到狻Ｐ敖馍?使淼际ι?Ｆ鸸泶壬谱判胺ㄏ病Ｐ行傲?鹊榔贰５眯氨缧拿骺诶?抵罘?拧＜窗?木焓粢病Ｐ跋嗉壤?⒌盟募?＜?耐苹?髦罘?拧Ｐ乃??ξ?怠Ｍ???āＰ钠鸢???Ｐ姆直鹞?小Ｈ缡切闹行蘖?任?榔贰Ｊ敲??木焓簟：握摺４酥???皇都盒目嗉?Ｍ?降烂稹２恢?钟敕亲帧Ｈ绯媸衬九嫉梅?胖??Ｓ忻?抟濉Ｆ穹前???Ｈ裟芄坌氖栋??摹＝允且蛟瞪?āＮ蕹Ｉ?鸺从兴姆?坌木焓簟Ｈ缰新圪试啤Ｒ蛟瞪??纯占醇偌粗小Ｈ杂谒墓鄹髅骶焓簟Ｗ记翱芍?Ｅ形骞坌奈?帧：笠还坌奈?睢Ｓ志龃致勖睢Ｈ松胁蛔允都喊??摹Ｊ且蛟瞪?：文苁兑蛟敌募纯占醇佟Ｉ胁皇犊占佟：文苣Ы缂捶鸾纭Ｓ诩?欢?奕??咂芬?＝窆郯?词欠ㄐ浴９奂?欢?奕??咂纺Ы缂?缂词欠鸾缬诜亲种卸?苤?帧Ｐ杏诜堑劳ù锓鸬馈Ｓ谝磺蟹ㄎ薏皇敲蠲魇戮焓舴???淖秩恕Ｃ鞣?啪焓舴?薪倘恕Ｃ鞴坌木焓舴?坌淖??恕Ｈ?址?挪⒐?湮偶				</div></div><hr><script charset='utf-8' src='../../js/footer.js'></script></body></html>