<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修妙法莲华经玄义 第六卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>妙法莲华经玄义 第六卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong><a>妙法莲华经</a>玄义 第六卷</strong></p>
<p style="text-align: left">
	　　<a>天台</a>智者大师说</p>
<p style="text-align: left">
	　　三对二谛境明智者。权实二智也。上真俗二谛既开七种。今权实二智亦为七番。内外相即不相即四也。三相接合七也。若对上数之。析法权实二智。体法二智。体法含中二智。体法显中二智。别二智。别含圆二智。圆二智。上七番各开随情随情智随智。合二十一种谛。今七番二智。亦各开三种。谓化他权实。自行化他权实。自行权实。合二十一权实也。若析法权实二智者照森罗分别为权智。尽森罗分别为实智。说此二智逗种种缘。作种种说。随种种欲种种宜。种种治种种悟。各随堪任当缘分别。虽复种种悉为析法权实所摄。故有化他二智。化他二智<a>随缘</a>之说。皆束为权智。若内自证得若权若实。俱是实证束为实智。内外相望共为二智。故有自行化他权实二智也。就自证权实。唯独明了余人不见。更判权实故有自行二智也。今更约<a>三藏</a>重分别之。此佛化二乘人。多用化他实智。二乘禀此化他之实。修成自行之实。故佛印迦叶云。我之与汝俱坐<a>解脱</a>床。即此义也。若化<a>菩萨</a>多用化他权智。其禀化他之权。修学得成自行之权。佛亦印言。我亦如汝(云云)。此三种二智。若望体法二智。悉皆是权。故龙树破云。岂有不净心中修菩提道。犹如毒器不任贮食。食则杀人。此正破析法意也。故皆是权(云云)。体法权实二智者。体森罗之色。即是于空即色是权智。即空是实智。大品云。即色是空非色灭空。正是此义。为缘说二。缘别不同。说亦种种。虽复异说。悉为化他权实所摄。故有化他二智。化他二智既是随情皆束为权。内证权实既是自证。悉名为实。以自之实对他之权。故有自行化他二智也。就自证得又分权实。故有自行二智也。此三二智望含中二智。复皆名权。何者。无中道故(云云)。体法含中权实二智者。体色即空不空照色是权智。空不空是实智</p>
<p style="text-align: left">
	　　说此二智赴无量缘。随情异说。虽复无量悉是含中二智所摄。故有化他二智。化他二智本是逗机。皆名为权。自证二智皆名为实。于自证二智更分权实。故有自行二智。此三二智望显中二智。悉皆是权。何者。带于空真及教道方便故。又体法显中权实二智者。体色即空不空。一切法趣空不空了色是权智。空不空一切法。趣空不空是实智。为缘说二。缘既无量说亦无量。无量之说悉为显中二智所摄。故有化他二智。化他二智既是随缘。悉名为权。自证二智既是证得。悉名为实。以自望他故。有自行化他二智。就自证二智更分权实。此三二智望别权实二智。悉皆是权。何者。带即空及教道方便故。别权实二智者。体色即空不空。色空俱是权智。不空是实智。以此二智随百千缘种种分别。分别虽多悉为次第二智所摄。故有化他二智。化他二智悉是为缘。皆名为权。自证二智既是证得。悉名为实。以自对他故。有自他二智。就自证权实自分二智故。有自行二智。此三二智望别含圆二智。悉复是权。何者。以次第故。带教道故。别含圆权实二智者。色空不空一切法趣不空。色空名权智。一切法趣不空为实智。以此二智随百千缘种种分别。分别虽多悉为别含圆二智所摄。故有化他二智。化他二智既是为缘。悉皆是权。自证二智既是证得。悉名为实。自他相望共为二智。就自证得更分权实。故有自行二智。此三二智望圆二智。悉复是权。何者。带次第及教道故。圆权实二智者。即色是空不空。一切法趣色趣空趣不空。一切法趣色趣空是权智。一切法趣不空是实智。如此实智即是权智。权智即实智无二无别。为化众生种种随缘。随欲随宜。随治随悟。虽种种说。悉为圆二智所摄。故有化他二智。化他二智既是随情。悉复是权自证二。智悉名为实。就自证中更分二智。故有三种不同也。此之二智。不带析法等十八种二智方便。唯有真权真实名佛权实。如经如来知见广大深远。方便波罗蜜皆悉具足。独称为妙。待前为粗。又从析法二智。至显中二智。凡十二种二智。待前皆名为粗。显中为妙。何以故。此妙不异后妙故。又从次第二智。凡九种二智待前为粗。不次第为妙。又前十八种二智皆粗。唯不次第三种为妙。又不次第二种为粗。一种为妙。又历五味教者。乳教具三种九种二智。酪教一种三种二智。生苏四种十二种二智。熟苏具三种九种二智。此经但二种三种二智。若酪教中权实皆粗。醍醐教中权实皆妙。余三味中权实有粗有妙。可以意推。若不作如上释诸智者。经论异说。意则难解。何者。华严解初住心云。三世诸佛不知初住智。世人释云。如实智佛自不知佛如实智。亦不知初住如实智。此释自谓于理为通。其实不允。若藏通等佛不论如实智。云何于自如实智不知耶。别教初住不得如实智。云何言不知。若得前来诸智意者。三世三藏佛不知圆教初住智。此则事理二释俱无滞也。此中义兼二种。一分别二十一种权实。二待粗论妙。如上说。若开粗显妙者。诸方便谛既融成妙谛。对谛立智悉非复粗。如贱人舍王若过者。舍则庄严。如众流入海同一碱味。开诸粗智即是妙智也。二智多有所关。须商略类通。今对七种二谛。明二十一种权实。以为章门。若得此意。约因缘境亦应如此。谓析因缘智。体因缘智。含中因缘智。显中因缘智。次第因缘智。带次第因缘智。不次第因缘智。一一各有化他自行化他自行等三种分别。合有二十一种。分别粗妙。判五味多少论待绝等。<a>四谛</a>三谛一谛等。亦应如是当自思之。何烦具记也。问随情谛及化他智。何意无量。随智谛及自行智。何意不多。答秖约一人未得道时。见心横起邪执无穷。何况多人种种各异。为是义故随情则多。智见于理理唯一种。不得有异(云云)。夫二谛差别已如上说</p>
<p style="text-align: left">
	　　说此七权实二十一权实。颇用世人所执义不。颇同世人所说语不。颇用诸论所立义不。既不从世人。亦不从文疏。特是推大小乘经。作此释耳。若破若立皆是法华之意。若巧拙相形。以通经二智破三藏经二智。乃至次第不次第相形。以圆经二智破别经二智。方便诸经明智既粗。通经之论岂得为妙。经论既尔。弘经论人何劳击射。任其所说自有所堕。若作生灭解权实者。堕在初番。若作不生不灭解者。堕第二番。乃至第七番亦可知。又纵广引经论庄严己义者。亦不得出初番随情二谛化他权实。况出初番第二第三权实。尚不出初番三种权实。况第七番三种权实。若但以初番二智。破一切<a>世间</a>情执略尽。假令得入化城。秖是自行实智。尚不得化他之权。何况能得后番诸智。若寻二十一种二智。凡破几外见凡破几权经论。复显几是立几权经论。然后方称妙权妙实。世人全不识一两种权实之意。而情中即计为智。若是智者破何惑见何理。未见理未破惑<a>生死</a>浩然。非情何谓。今若待前诸粗智。而明妙智者。法华破待之意也。若其会者。一切权经论所明谛理。皆成妙理无非智地。会一切权经论所明二智。无非妙智悉是大车。如此破会深广。莫以中论相比。可熟思之(云云)。四对三谛明智者。上明五三谛竟。今更分别。夫三智照十法界。束十为三。谓有漏无漏。非有漏非无漏。三<a>法相</a>入分别有五。初谓非漏非无漏入无漏。对漏无漏为三法。二谓一切法入无漏。对漏无漏为三法。三谓漏无漏非漏非无漏为三法。四谓一切法趣非漏非无漏。对漏无漏为三法。五谓一切法趣漏趣无漏趣非漏非无漏。为三法。更说五境竟。对此五境明五三智者。谓一切智．道种智．一切种智。三智相入五种不同。一中智入空智对道智为三。次如来藏智入空智对道智为三。次中智对两为三智。次如来藏智入中智对两智为三智。次圆三智。是为五差。中智入空智分别为三智者。初依无漏发一切智。次依有漏发道种智。后深观无漏之空。知空亦空发一切种智。然初心不知空空。次虽得空亦不空空。后能深观于空空于前空但二空。名同二境亦合故言相入。今若分别以无漏空为一切智。有漏空为道种智。中道空为一切种智。世人采经论意云。六地断惑与<a>罗汉</a>齐。七地修方便道。八地道观双流。破无明成佛。即此意也。如来藏智入空智分别三智者。依漏无漏发一切智道种智。不异前而后不因别境。更修中智。但深观空能见不空。不空即如来藏。藏与空合故言相入。以深观<a>空见</a>不空故。发一切种智。前中道智但显别理。理之与智不具诸法。藏理藏智具一切法。故异于前。以藏智对两智为三智也。大经云。声闻之人但见于空不见不空。智者见空及与不空。大品云。一切智是声闻智。道种智是菩萨智。一切种智是佛智。即此意也。中智对两成三智者。各缘一境各发一智。次第深浅不相滥入。故地持云。种性菩萨。发心欲除二障。有佛无佛决定能次第断诸烦恼。即此意也。如来藏智入中智为三智者。两智不异前。一切种智小异何者。前明中境直中理而已。欲显此理应修万行。显理之智故名一切种智耳。今如来藏理含一切法。非直显理之智。名一切种智。与前为异用此智对前为三智也。故地论师云。缘修显真修。真修发时不须缘修。前两智即是缘修。后智发时即是真修。真修具一切法不须余也。即是此义(云云)。圆三智者。有漏即是因缘生法。即空即假即中。无漏亦即假即中。非漏非无漏亦即空即假。一法即三法。三法即一法。一智即三智。三智即一智。智即是境境即是智。融通无碍。如此三智岂同于前。释论云。三智一心中得。无前无后。为向人说令易解故。作三智名说耳。即是此意(云云)。若欲显智要须观成。泛论观智俱通因果。别则观因智果。例如<a>佛性</a>通于因果。别则因名佛性。果名<a>涅槃</a>。今就别义以观为因。成于智果。如璎珞云。从假入空名二谛观。从空入假名平等观。二观为方便道。得入中道第一义谛观。今用从假入空观为因。得成于果。名一切智。用从空入假观为因。得成道种智果。用中观为因。得成一切种智果也。上明于智略有五种。今以观成亦应五种。细作可知。修观义如止观(云云)。言粗妙者。藏通两佛虽有一切种智之名。更无别理不破别惑。此智不成故不用也。中入空智者。虽说中道因于通门而成两智。后照中道无广大用。因于拙教果又不融。是故为粗。次如来藏入空智者。教果理虽融。因是通门亦名为粗。中对二智者。虽不因通而三智别异。果教未融是故为粗。如来藏入中者。在果虽融因是别门。此因亦粗。圆三智者。因圆果圆。因妙果妙。谛妙智妙。正直舍方便。但说无上道。是故为妙智也。若历五味教者。乳教有三种三智。酪教一种三智。生苏具五种三智。熟苏亦具五种三智。粗妙可知。法华但一种三智。此是法华破意即相待妙也。开粗明妙者。世智无道法。尚以邪相入正相。治生产业皆与实相不相违背。低头举手开粗显妙。悉成佛道。何况三乘出世之智。故大经云。声闻缘觉亦实亦虚。断烦恼故名之为实。非<a>常住</a>故名之为虚。凡夫未断烦恼无实唯虚。尚开粗入妙即是大乘。何况二乘之智。二乘之智根败心死。尚得还生。何况道种之智。如此开时一切都妙。无非实相。七宝大车其数无量。此是法华会意。即绝待妙也。五对一谛明智者。即是如实智也。释论云。诸水入海同一碱味。诸智入如实智。失本名字。故知如实智总摄一切智。纯照一境故。总众水俱成一碱也。若待十智为粗。如实智为妙。若待诸实智。诸实智名粗。中道如实智名妙。若开粗显妙者。非但诸实智为妙。十智亦名妙(云云)。无谛无说者。既言无谛亦复无智。若历诸处明无谛者。余方便无谛无智为粗。中道无谛无智为妙。若以杜口绝言无谛无智者。亦无粗无妙。无待无绝。历一切法皆无粗无妙也。二展转相照者。六番之智传照前诸境。思议因缘下智中智。照<a>六道</a>十如性相等。下中二智观<a>十二因缘</a>灭者。照二乘十如性相等。上智照菩萨性相本末等。上上智照<a>佛法</a>界性相本末等。四种四谛智照十法界者。生灭无生等苦集智。照六道十如相性。生灭无生道灭智。即是照二乘十如相性。无量无作苦集智。照菩萨界性相等。无量无作道灭智。照佛法界相性本末等。四种四谛智照四十二因缘者。生灭无生苦集智。照思议两十二因缘也。生灭无生灭两道灭智。是照两思议十二因缘灭也。无量无作两苦集智。照不思议两十二因缘也。无量无作道灭智。照不思议两十二因缘灭也。七种二智照十法界者。生灭无生灭两权智。及入通等二合四权智。照六道性相。生灭无生灭两实智。照二乘性相等。别权圆入别权有边。是照六道性相。无边是照二乘性相。圆权则通照九界性相。别入通实空边。是二乘性相。不空边是菩萨性相。圆入通实空边。是二乘性相。不空边是照佛界相性。别实是照菩萨性相。圆入别实圆实俱照佛法界相性也。七种二智照四种因缘者。前四权是照思议两十二缘。别权圆入别权有边。是照两思议十二缘。无边是照两十二缘灭。圆权则通(云云)。别入通实空边。是照思议十二缘灭。不空边是照不思议十二缘。圆入通实空边同上不空边是照不思议十二缘灭。别实照不思议两十二缘灭。圆实照两不思议十二缘灭等。前四种权智。是照生灭无生灭两苦集。又三权智照无量无作苦集。二实智是照思议两道灭。又五实智是照不思议两道灭。五种三智照十法界者。五种道种智。照六道性相本末等。五种一切智。照二乘菩萨性相本末等。五种一切种智。照佛法界十如相性等。又五种三智照四种十二因缘者。五种有智。照思议两十二缘。五种一切智。照两思议十二缘灭。又是照不思议十二缘。五一切种智。是照两不思议十二缘灭。五种三智。照四种四谛者。五道种智。照生灭无生两苦集五种一切智。照生灭无生两道灭。亦是照无量无作两苦集。五种一切种智。是照无量无作两道灭。五种三智照七种二谛者。五道种智。是照四种俗谛。五种一切智。是照两种<a>真谛</a>。亦是照别圆入别圆三种俗谛。五种一切种智。是照五种真谛。一如实智。是照佛界十如性相。又是照不思议十二因缘。又是照无作四谛。又是照五种真谛。又是照五种中道第一义谛。无谛无说与十相性如合。与不思议十二缘灭合。与四种不生不生合。与真谛无言说合。与中道非生死非涅槃合。如此等诸智传传照谛。谛若融智即融。智谛融名之为妙。如此等皆是方便说言称妙不妙。见理之时无复权实非权非实。亦无妙与不妙。是故称妙也。七种二谛五种三谛。更相间入。余诸境亦有此意。七种二智五种三智。既相间入者。余诸智亦有此意。例自可作(云云)</p>
<p style="text-align: left">
	　　○第三行妙者为二。一通途增数行。二约教增数行。夫行名进趣非智不前。智解导行非境不正。智目行足到清凉池。而解是行本行能成智。故行满而智圆。智能显理理穷则智息。如此相须者则非妙行。妙<a>行者</a>。一行一切行。如经本从无数佛具足行诸道。又云。无量诸佛所。而行深妙道。又云。尽行诸佛所有道法。既具复深又尽具。即是广深即是高尽即究竟。此之妙行与前境智。一而论三三而论一。前境说<a>如法</a>相。法相亦具三名秘密藏。前智是如法相解。解亦具三。如面上三目。今行是所行。如所说行亦具三。名伊字三点。若三若一。皆无缺减故称妙行耳。前对境明智。今亦应对智明行。若直对一种智增数明行。则行若尘沙说不可尽。况对诸智各导众行。则浩若<a>虚空</a>得意亡言。不复可说。释论云。菩萨行般若时。以一法为行摄一切行。或无量一法为行摄一切行。或二法为行摄一切行。或无量二法为行摄一切行。乃至十法百法千万亿法为行摄一切行。或无量十法百千万亿法为行摄一切行。行虽众多以智为本。智如导主行若商人。智如利针行如长线。智御行牛车则安隐。能有所至。用此增数诸行。为前十如谛智所导。乃至一实谛智所导。若得此意。以正智导众行入正境中。此义唯可悬知不可载记(云云)。二约教增数者。若三藏增数明行。如阿含中。佛告<a>比丘</a>当修一行。我证汝等四<a>沙门</a>果。谓心不放逸。若能护心不放逸。行广演广布。则所作已办能得涅槃。又告比丘当修一行。谓他物莫取。比丘白佛我已知已。佛言汝云何知。比丘白佛。他物谓色声香味触法。佛言善哉。若能不取此六。即所作已办能得涅槃。所言广演广布者。以不放逸心历一切法。谓<a>三界</a>六尘皆不放逸。得至涅槃。增二数明行者。阿含云。阿练若比丘。当修二法为行。谓修止修观。若修止时即能休息诸恶。戒律威仪诸行禁戒悉皆不失成诸功德。若修观时即能观苦。如实知之。观苦集苦尽苦出要。如实知之。得尽漏不受后有。怛萨阿竭亦如是修。增三数明行者。谓<a>戒定慧</a>。此三是出世梯隥佛法轨仪。戒经云。诸恶莫作诸善奉行。自净其意是诸<a>佛教</a>。诸恶即七支。过罪轻重非违。五部律广明其相。如是等恶戒所防止。诸善者善三业若散若静。前后方便支林功德。悉是清升故称为善。自净其意者。即是破诸邪倒。了知世间出世间因果正助法门。能消除心垢净诸瑕秽。岂过于慧。佛法旷海此三摄尽。若得此意。四五六七乃至百千万亿法为行。摄一切行亦如是。是名下智导行也。通教增数行者。不定部帙判通教。但取三乘共<a>学法</a>门。指此为通耳。今且引释论增数。以示其相。论云。菩萨行般若时。虽知诸法一相。亦能知一切法种种相。虽知诸法种种相。亦能知一切法一相。云何观一切法一相。所谓观一切法无相。如四大各各不相离。地中有水火风。但地多以地为名。水火风亦如是。今观无此异相。若火中有三大。三大应并热。若三大在火中。二大遂不热则不名火。若三大并热则三大舍自性。皆名为火。无复三大。若言有三大而细不可知。此与无何异。若粗可得则知有细。若无粗细亦无。如是则火中诸相不可得。一切法相亦不可得。是故一切法皆一相。此以一相破异相。复以无相破一相。无相亦自灭。如前火木然诸薪已亦复自烧。是为观一切法一相一相无相。如是无量一切法悉皆一相。一相无相。或二法为行摄一切行。乃至百法千万亿法为行。摄一切行。可以意推不复繁记。别教增数行者。如善财入法界中说。于一善知识所。各闻一法为行。或如幻三昧。或投岩赴火。算砂相黡。发菩提心等。种种一行皆云佛法如海。我唯知此一法门余非所知。乃至一百一十善知识。一一法门皆如是。是一一行皆破无明入深境界。若二法三法百千万亿等法。亦应如是(云云)。圆教增数行者。如文殊问经明菩萨修一行三昧。当于静室结跏趺坐。系缘法界一念法界。一切无明颠倒。永寂如空。此之一行即是一切无碍。人一道出生死。一切诸法中皆以等观入。解慧心寂然三界无伦匹。此乃一行摄一切行。增二法为行摄一切行。所谓止观。增三法为行摄一切行。谓<a>闻思修</a>。戒定慧。增四法为行摄一切行。谓四念处。增五法为行摄一切行。谓五门禅。增六法为行摄一切行。谓<a>六波罗蜜</a>。增七法为行摄一切行。谓七善法。增八法为行摄一切行。谓八正道。增九法为行摄一切行。谓九种大禅。增十数为行摄一切行。谓十境界。或十观成乘等。增百数千万亿数阿僧祇不可<a>说法</a>门为行。岂可具载。若得其意例可解。然增数明行为行不同。须判粗妙。若三藏增数诸行。以生灭智导。但期出苦止息化城。是故为粗。通教增数诸行。体智虽巧但导出苦。灰断是同。别教增数诸行智导则远。自浅阶深而诸行隔别。事理不融。是故为粗。圆教增数诸行。行融智圆。是故为妙。今经属圆增数。如观经云。于<a>三七</a>日一心精进。此就一法论行妙。若行若坐思惟此经。此就二法论行妙。若闻是经思惟修习善行菩萨道。此就三法论行妙。四安乐行此就四法论行妙。五品<a>弟子</a>此就五法论行妙。六根清净此就六法论行妙。如是等待粗论妙也。开粗论妙者。低头举手积土弄砂。皆成佛道。虽说种种法其实为一乘。诸行皆妙无粗可待。待即绝矣。复次约五数明行妙者。又为二。先明别五行。次明圆五行。别者。如涅槃云。五种之行。谓圣行梵行天行婴儿行病行。圣行有三戒定慧。如经菩萨若闻大涅槃。闻已生信作是思惟。诸佛<a>世尊</a>有无上道。有大<a>正法</a>大众正行。从此立行。若闻大涅槃即是信果。亦是信灭。有无上道已去。是信显果之行。无上道是信慧。有大正法是信定。大众正行是信戒。是名信因信道。自伤己身及诸众生。<a>破戒</a>造罪。失人天乐及涅槃乐。即是知集。往来生死受恶道报。即是知苦。苦集与戒定慧相违即无道。无道故不得涅槃则无灭。菩萨欲拔苦集而起大悲。兴两誓愿。欲与道灭而起大慈。兴两誓愿。发誓愿已。次则<a>修行</a>思惟在家逼迫犹如牢狱。不得尽寿净修梵行。<a>出家</a>闲旷犹若虚空。即弃家舍欲。白四羯磨持性重戒。息世讥嫌等无差别。不为爱见罗刹毁戒浮囊。如止观中说。因是持戒具足根本业清净戒。前后眷属余清净戒。非诸恶觉觉清净戒。护持<a>正念</a>念清净戒。回向具足无上道戒。根本者。十善性。戒众戒根本。为无漏心持故言清净。前后眷属余清净戒者。偷兰遮等是前眷属。十三等是后眷属。余者非律藏所出。街罹??普摺Ｈ绶降榷??慕渲?鳌Ｃ??嘟湟病４肆街?袈梢亲鞣ㄊ艿弥?湟病：笕?Х亲鞣ㄊ堑梅ā５梅ㄊ蹦朔⑺菇湟病７侵疃窬蹙跚寰唤湔摺＜炊ü惨病Ｊ?薏磺寰蝗?敛幌智啊Ｒ越渚还适抡铣?⒌梦蠢础Ｐ哉铣?⒌酶?尽Ｃ鸲窬豕邸Ｃ?ü步湟病；こ终?钅钋寰唤湔摺＜此哪畲Α９劾碚?钏湮捶⒄妗Ｓ上嗨颇钅芊⒄娴馈３傻拦步洹９拭??钅钋寰唤洹８创味ü步湟蓝ㄐ姆ⅰＪ糁股埔濉５拦步湟婪直鹦姆ⅰＪ粜猩埔濉６?欢?闶桥?帷：握呓渎鄯乐沟枚ü残摹２桓雌鸲瘛５玫拦卜⒄妗Ｓ牢薰?锕示闶墙湟病；叵蚓咦阄奚系澜湔摺＜词瞧腥?谥罱渲小＞咚暮肓?取７⒃敢?幕叵蚱刑帷９拭?蟪私洹：胧娜缜八怠Ａ?日摺Ｑ岫癯黾疑嵊谒??词翘础Ｏ撕敛环妇苣媛奚布词鞘?Ｄ芗旖谏硇陌踩檀蚵蠲??獭Ｄ桶朔绾?忍绊５让?ㄈ獭０??荒芩鸺词清裉帷Ｊ鼗び诮浞感牟黄稹＜词蔷??＞鲋境纸洳晃??伤?俊Ｗㄐ牟欢????Ｃ魇兑蚬?Ｖ?涫钦?辰馔阎?尽３錾?磺腥?耸ト恕７橇?????返冉洹Ｃ??闳簟Ｓ直鸱⒃敢?萍盒摹Ｄ?源松砦杂谌忍?２灰云平涫芩?蚕?Ｊ??脑缸灾破湫摹Ｓ指?⒃浮Ｔ敢磺兄谏?没こ纸?洹５们寰唤洹Ｉ平洹２蝗苯洹２晃鼋洹４蟪私洹２煌私洹Ｋ嫠辰洹１暇菇洹＞咦阒畈?廾劢洹Ｒ源耸?阜阑ぶ谏?Ｆ腥?怀纸湫摹Ｈ舾稍感幸宰?辖洹Ｖ钣嘈行囊嘤θ缡恰Ｈ换に??浯幼孕形逯е谐觥４痈?揪焓袅街С鼋?淝寰唤渖平洹：握摺Ｆ?圩鞣?词墙?洹＝?淙舴⑽拮髂嗣?寰弧Ｇ寰患粗股啤６?陨平浼词切猩埔病４臃嵌窬蹙跚寰唤洹？?霾蝗苯洹：握摺Ｋ浞阑て咧??钍?稹Ｖ掠腥甭?Ｈ舴⑽蠢挫?滦胁蝗薄５酶?眷?孕胁蝗薄４踊こ终?钅钋寰唤洹？?霾晃鼋洹＜吹拦步湟病Ｃ鹕?肟帐俏龇ā５拦步裉宸ㄈ肟铡９拭?晃觥Ｓ帜谟械拦苍蚪淦防喂獭２豢善莆鲆病４踊叵蚓咦阄奚系澜洹？?龃蟪瞬煌怂嫠潮暇咕咦悴?廾劢洹Ｑ源蟪苏摺Ｆ腥?中灾丶ハ印５任薏畋稹Ｗ郧蠓鸬佬灾卦蚣薄Ｎ??谏?ハ釉蚣薄Ｐ〕俗缘餍灾卦蚣薄２欢人?始ハ釉蚩怼Ｆ腥?叱至街帧９拭?蟪私洹２煌苏摺Ｐ杏诜堑郎魄煞奖恪Ｒ?峋萍曳欠ㄖ?Αｉ?远热恕６?诮?湮抻型耸АＨ缫搅撇〔晃?∷?邸９拭?煌恕Ｋ嫠痴摺Ｋ嫖锘?怂嫠车览怼９拭?嫠辰洹１暇拐摺Ｊ?烤刮奚现?ㄒ病＞咦悴?廾壅摺：嵋磺性猜?薹ú槐敢病４舐垡嗝魇?纸洹２黄撇蝗辈淮┎辉铀闹帧＜词谴缶??局е薪?洹Ｇ寰唤洹Ｉ平洹２蝗苯洹Ｂ鬯娴澜洹＜词谴缶?こ终?钪е胁晃鼋湟病Ｂ畚拗?洹＜词谴缶?叵蛑е胁煌私洹Ｂ壑撬?藿洹＜词谴缶?蟪私渎圩栽诮洹＜词谴缶?栽诮洹Ｂ鬯娑ń洹＜词谴缶?嫠辰洹Ｂ劬咦憬洹＜词谴缶??廾劢洹４缶?鞅暇孤垩运娑ā４舜笸?∫煊谝逦奘АＤ鶚動?嫫腥?蔚谑バ小９示吡兄罱淝成钍贾站咦闵颇芑こ帧＜慈氤醪欢?亍２欢?煌瞬欢椴簧ⅰＪ敲?涫バ小＝涫バ屑却邮记骋灾劣谏睢＝袢耘衅浯置睢＝?簧迫?涫袈梢恰Ｂ梢峭ㄉ阒诠省６ㄗ鸨拔淮涡魉溆衅腥?鸬取２槐鹆⒅诠式浞ㄊ峭?５?苑鹌刑嵝奈?於?９手?梢堑热?淙?厣恪２蝗笔嵌ü病８?眷?鞘隆Ｒ嗍羧?厣恪Ｊ枪饰?帧２晃鼋涫翘宸ā５拦布赐ń躺恪４蟪瞬煌说缺鸾躺恪Ｒ嗉嬗谕āＭㄓ谐黾偎婊?忱碛诘啦煌恕Ｈ灰勒孚胁患氨鹑恕１鹑宋?钜病Ｋ嫠潮暇咕咦愕仍步躺恪２黄鹈鸲ㄏ种钔?恰２簧岬婪ㄏ址卜蚴隆９拭?嫠场Ｎǚ鹨蝗司呔唤洹Ｓ嗳私悦?劢湔摺９拭?暇菇洹＝涫欠ń缇咭磺蟹鸱ㄖ谏?ā５绞?税丁９拭?咦悴?廾劢洹＞幻?啤Ｆ淠苋缡鞘敲?盥伞Ｊ敲?平狻４司?啤Ｎ业瘸ひ钩址鹁唤洹７ㄍ醴ㄖ芯眯掼笮小Ｊ加诮袢盏闷涔?āＳ致薏T罗密行。唯我能知之。岂非待前诸戒皆粗。唯圆为妙也。复次持初戒如乳。中间如三味。后戒如醍醐。醍醐为妙(云云)。开粗显妙者。他云。梵网是菩萨戒。今问。是何等菩萨戒。彼若答言。是藏通等菩萨戒者。应别有菩萨众。众既不别戒何得异。又若别明菩萨戒。何等别是缘觉戒。今明三藏三乘无别众。不得别有菩萨缘觉之戒也。若作别圆菩萨解者可然。何者。三乘共众外别有菩萨故别有戒。问三乘众外。别有菩萨戒者。缘觉戒云何。答三乘众外无别缘觉。此说犹是待粗之戒耳。开粗者。毗尼学者。即大乘学式叉。式叉即是大乘第一义。光非青非黄非赤白。三归<a>五戒</a>十善二百五十。皆是摩诃衍。岂有粗戒隔于妙戒。戒既即妙人亦复然。汝实我子即此义也。是名绝待妙戒</p>
				</div></div><hr><script charset='utf-8' src='../../js/footer.js'></script></body></html>