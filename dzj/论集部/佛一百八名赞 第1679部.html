<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛一百八名赞 第1679部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛一百八名赞 第1679部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>佛一百八名赞</strong></p>
<p style="text-align: left">　　西天译经<a>三藏</a>朝散大夫试鸿胪卿传教大师臣法天奉　诏译</p>
<p style="text-align: left">　　归命一切智　　一切<a>世间</a>师</p>
<p style="text-align: left">　　牟尼大法王　　一百八名号</p>
<p style="text-align: left">　　无边功德海　　具足众吉祥</p>
<p style="text-align: left">　　能灭诸有情　　罪业诸烦恼</p>
<p style="text-align: left">　　我今归命礼　　一切大吉祥</p>
<p style="text-align: left">　　救度诸群生　　令得大安乐</p>
<p style="text-align: left">　　我今归命礼　　悲愍二足尊</p>
<p style="text-align: left">　　<a>圆满</a>于众生　　一切吉祥事</p>
<p style="text-align: left">　　我今归命礼　　无相无上尊</p>
<p style="text-align: left">　　成就天中天　　秘密大明义</p>
<p style="text-align: left">　　如来正等觉　　利乐于世间</p>
<p style="text-align: left">　　最上百八名　　我今集彼说</p>
<p style="text-align: left">　　南无一切义成就。南无正等觉。南无一切智。南无大释子。南无一切法<a>自在</a><a>无畏</a>。南无大金仙。南无功德海。南无如来。南无应供。南无善逝。南无<a>世尊</a>。南无一切世间解。南无离一切垢染。南无最上法灯。南无无畏净饭王子。南无<a>甘蔗</a>王种。南无瞿昙。南无日族。南无吉祥大牟尼。南无囕儗啰娑族。南无<a>天人</a>师。南无十力降魔军。南无离过除毒。南无调御丈夫。南无妙<a>解脱</a>。南无除障暗。南无止息降诸根。南无清净戒。南无无垢王。南无灭罪<a>无我</a>相。南无无惊无怖畏。南无第一法圆满。南无无边无可喻。南无大论师。南无希有不思议精进。南无<a>三界</a>亲慈父。南无三明知三世。南无灭三毒。南无具足三变通。南无说三乘菩提。南无无相亦无老。南无无我无二执。南无无怨无戏论。南无无业无怖。南无施愿无畏。南无法师子二足尊。南无调伏除烦恼。南无最上意清净。南无明行足。南无自在变化王。南无调伏心清净。南无离尘无上士。南无止息一切罪。南无得清凉。南无得寂静。南无救度世间师。南无勇猛大清净智。南无圆满吉祥相。南无能除怨。南无<a>沙门</a>月。南无释师子。南无作善清净业。南无六<a>佛法</a>庄严。南无六根清净眼。南无第一六<a>神通</a>。南无六趣海到<a>彼岸</a>。南无无师自然觉。南无善逝德成就。南无一切世间为爱乐。南无无等大智慧。南无恒入三摩地。南无一切有情利益主。南无真实降诸根。南无一切世间尊。南无普遍有情精进者。南无永过轮回苦。南无圆满诸所求。南无降伏得最胜说<a>四谛</a>。南无到彼岸度他大龙王。南无得最上<a>涅槃</a>。南无尊师大梵行。南无第一寂静乐。南无秘密最胜大丈夫。南无调伏声闻者。南无利益诸有情。南无世间供养出世智。南无圣智照世间。南无离世法利养。南无出世为如来。南无大法主。南无大法王。南无调御明。南无救度第一二足尊。南无行忍辱。南无善意端严相。南无善持善戒相。南无金色光善逝。南无善逾爱尊重。南无人师子吉祥云。南无<a>佛陀</a>。南无无畏独除闇。南无无边利世间。南无无等三有师。南无能断诸结缚。南无无我最第一。南无普照一切眼。南无证理净慧眼。南无三慧真实眼。如是一百八名。若复有人。于其辰朝。发志诚心。或读诵。或礼念。或忆持。或听闻。获得最上吉祥福德。所有一切烦恼及诸罪业。速得清净不受轮回。当得解脱乃至成佛</p>
<p style="text-align: left">　　此大牟尼功德名　　我今读诵及礼念</p>
<p style="text-align: left">　　普将回施与群生　　同得证成菩提果</p>
<p style="text-align: left">　　佛一百八名赞</p>
				</div></div><hr><script charset='utf-8' src='../../js/footer.js'></script></body></html>