<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大宗地玄文本论 第十九卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大宗地玄文本论 第十九卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大宗地玄文本论 第十九卷</strong></p>
<p style="text-align: left">
	　　<a>马鸣菩萨</a>造</p>
<p style="text-align: left">
	　　<a>真谛</a><a>三藏</a>译</p>
<p style="text-align: left">
	　　校量功德赞叹信行现示利益大决择分第三十七</p>
<p style="text-align: left">
	　　如是已说大不可思议重重不可称量阿说本王大决择分。次当说校量功德赞叹信行现示利益大决择分。其相云何。偈曰</p>
<p style="text-align: left">
	　　譬如盛火聚　　虽有极远处</p>
<p style="text-align: left">
	　　以光明势力　　能破远方闇</p>
<p style="text-align: left">
	　　此玄文本论　　亦复如如是</p>
<p style="text-align: left">
	　　若有众生类　　同世界共住</p>
<p style="text-align: left">
	　　虽未得见学　　此论火光明</p>
<p style="text-align: left">
	　　能破远众生　　心相不觉闇</p>
<p style="text-align: left">
	　　令得觉知明　　随分伏其染</p>
<p style="text-align: left">
	　　譬如盛火聚　　转胜近其处</p>
<p style="text-align: left">
	　　光明渐渐了　　能破闇更增</p>
<p style="text-align: left">
	　　此玄文本论　　亦复如如是</p>
<p style="text-align: left">
	　　若有众生类　　同一国共住</p>
<p style="text-align: left">
	　　虽未得见学　　此论火光明</p>
<p style="text-align: left">
	　　除众生无知　　转转令分明</p>
<p style="text-align: left">
	　　譬如盛火聚　　转转近其处</p>
<p style="text-align: left">
	　　光明耀更增　　此玄文本论</p>
<p style="text-align: left">
	　　亦复如如是　　若有众生类</p>
<p style="text-align: left">
	　　同一城共住　　虽未得见学</p>
<p style="text-align: left">
	　　此论火光明　　除众生无知</p>
<p style="text-align: left">
	　　转转更分明　　譬如盛火聚</p>
<p style="text-align: left">
	　　更转近其处　　光明重重增</p>
<p style="text-align: left">
	　　暖气温其身　　此玄文本论</p>
<p style="text-align: left">
	　　亦复如如是　　若有众生类</p>
<p style="text-align: left">
	　　同一家共住　　虽未得见学</p>
<p style="text-align: left">
	　　此论火光明　　除心惑护身</p>
<p style="text-align: left">
	　　转转增长故　　譬如有一人</p>
<p style="text-align: left">
	　　得彼大火聚　　此人则便得</p>
<p style="text-align: left">
	　　六种大利益　　谓能塞寒气</p>
<p style="text-align: left">
	　　能成熟资具　　不入毒虫等</p>
<p style="text-align: left">
	　　破闇常明了　　随请人普施</p>
<p style="text-align: left">
	　　焚烧秽粪等　　此玄文本论</p>
<p style="text-align: left">
	　　亦复如如是　　若有众生类</p>
<p style="text-align: left">
	　　得此玄文论　　此人即便得</p>
<p style="text-align: left">
	　　六种大利益　　谓禁烦恼军</p>
<p style="text-align: left">
	　　成就功德品　　不入邪魔众</p>
<p style="text-align: left">
	　　破无明品类　　般若慧现前</p>
<p style="text-align: left">
	　　贫穷<a>佛法</a>财　　来乞求众生</p>
<p style="text-align: left">
	　　随顺普施与　　烧灭烦恼粪</p>
<p style="text-align: left">
	　　比如有妙华　　[(糸*昌)/立]水深池中</p>
<p style="text-align: left">
	　　名曰青莲华　　有人<a>刹那</a>中</p>
<p style="text-align: left">
	　　见此莲华相　　一百七日中</p>
<p style="text-align: left">
	　　其眼根清白　　终日无晦浊</p>
<p style="text-align: left">
	　　此玄文本论　　亦复如如是</p>
<p style="text-align: left">
	　　若有众生类　　虽不知此论</p>
<p style="text-align: left">
	　　文义之大海　　而目见此论</p>
<p style="text-align: left">
	　　其眼根清净　　见三世诸佛</p>
<p style="text-align: left">
	　　有作方便目　　比如有天鼓</p>
<p style="text-align: left">
	　　悬圆生树顶　　名曰妙声觉</p>
<p style="text-align: left">
	　　无量天女子　　闻此鼓音已</p>
<p style="text-align: left">
	　　二千七日中　　其耳根清速</p>
<p style="text-align: left">
	　　无塞隔之事　　此玄文本论</p>
<p style="text-align: left">
	　　亦复如如是　　若有众生类</p>
<p style="text-align: left">
	　　虽不知文义　　而耳闻此论</p>
<p style="text-align: left">
	　　其耳根清净　　闻诸佛梵响</p>
<p style="text-align: left">
	　　有作方便耳　　比如有妙药</p>
<p style="text-align: left">
	　　生雪山之顶　　名曰上味常</p>
<p style="text-align: left">
	　　有人取此药　　着其舌之原</p>
<p style="text-align: left">
	　　身香极芬芬　　不承用饮食</p>
<p style="text-align: left">
	　　其命极长远　　亦飞腾<a>虚空</a></p>
<p style="text-align: left">
	　　此玄文本论　　亦复如如是</p>
<p style="text-align: left">
	　　若有众生类　　此论中一字</p>
<p style="text-align: left">
	　　一句若一行　　若一决择分</p>
<p style="text-align: left">
	　　若一卷之量　　以舌经读诵</p>
<p style="text-align: left">
	　　虽不知义理　　而获得一切</p>
<p style="text-align: left">
	　　诸修多罗海　　经读诵功德</p>
<p style="text-align: left">
	　　比如有<a>菩萨</a>　　名曰不思议</p>
<p style="text-align: left">
	　　大力<a>解脱</a>者　　此菩萨大士</p>
<p style="text-align: left">
	　　<a>神通</a><a>自在</a>故　　于一切所作</p>
<p style="text-align: left">
	　　皆无所障碍　　随应悉现前</p>
<p style="text-align: left">
	　　此玄文本论　　亦复如如是</p>
<p style="text-align: left">
	　　若有诸众生　　观达其义理</p>
<p style="text-align: left">
	　　<a>觉悟</a>文下诠　　通达一切法</p>
<p style="text-align: left">
	　　皆无所障碍　　一一觉分明</p>
<p style="text-align: left">
	　　比如有神王　　名曰大安乐</p>
<p style="text-align: left">
	　　有人须小具　　祀祠此神王</p>
<p style="text-align: left">
	　　出兴七宝藏　　令得大安乐</p>
<p style="text-align: left">
	　　此玄文本论　　亦复如如是</p>
<p style="text-align: left">
	　　若有一男女　　此玄文本论</p>
<p style="text-align: left">
	　　勤受取读诵　　有人须小具</p>
<p style="text-align: left">
	　　专心供此人　　即得无穷尽</p>
<p style="text-align: left">
	　　福德智慧宝　　无所疑畏心</p>
<p style="text-align: left">
	　　比如有妙香　　名曰芬满布</p>
<p style="text-align: left">
	　　有人持此香　　游行于远方</p>
<p style="text-align: left">
	　　其经过处处　　七七日中间</p>
<p style="text-align: left">
	　　有香气不尽　　此玄文本论</p>
<p style="text-align: left">
	　　亦复如如是　　若有一男女</p>
<p style="text-align: left">
	　　荷担此论部　　游行于远方</p>
<p style="text-align: left">
	　　若度大海水　　所有诸众生</p>
<p style="text-align: left">
	　　皆得大利益　　若度山野等</p>
<p style="text-align: left">
	　　所有诸众生　　亦得大利益</p>
<p style="text-align: left">
	　　譬如有妙珠　　名曰如意宝</p>
<p style="text-align: left">
	　　随此珠住处　　无量眷属玉</p>
<p style="text-align: left">
	　　遍周匝围绕　　此玄文本论</p>
<p style="text-align: left">
	　　亦复如如是　　随其住止处</p>
<p style="text-align: left">
	　　有十方世界　　尘量大神王</p>
<p style="text-align: left">
	　　一一大神王　　各率十方界</p>
<p style="text-align: left">
	　　尘数眷属神　　守护此论珠</p>
<p style="text-align: left">
	　　若灭<a>正法</a>时　　作微尘散坏</p>
<p style="text-align: left">
	　　所有诸神王　　发大声哭涕</p>
<p style="text-align: left">
	　　随尘所住处　　往诣常守护</p>
<p style="text-align: left">
	　　受持此论者　　如是数量神</p>
<p style="text-align: left">
	　　若生若死后　　常不离守护</p>
<p style="text-align: left">
	　　功德虽无量　　而略说如是</p>
<p style="text-align: left">
	　　校量过患呵责诽谤现示罪业大决择分第三十八</p>
<p style="text-align: left">
	　　如是已说校量功德赞叹信行现示利益大决择分。次当说校量过患呵责诽谤现示罪业大决择分。其相云何。偈曰</p>
<p style="text-align: left">
	　　譬如有一山　　名曰宝轮上</p>
<p style="text-align: left">
	　　此山具七宝　　更无有穷尽</p>
<p style="text-align: left">
	　　贫穷求宝类　　无量无边数</p>
<p style="text-align: left">
	　　有珠能禁宝　　名曰顶玻璃</p>
<p style="text-align: left">
	　　若人有此珠　　则能取七宝</p>
<p style="text-align: left">
	　　远离贫穷苦　　获得大安乐</p>
<p style="text-align: left">
	　　若人无此珠　　不能宝禁故</p>
<p style="text-align: left">
	　　终日不能得　　问所以者何</p>
<p style="text-align: left">
	　　若无珠人诣　　唯见虎狼熊</p>
<p style="text-align: left">
	　　及赤蛇青蛇　　种种杂毒虫</p>
<p style="text-align: left">
	　　终不见珍宝　　以见毒类故</p>
<p style="text-align: left">
	　　其心极疑怖　　狂乱而驰走</p>
<p style="text-align: left">
	　　乃至于死灭　　珍宝自然有</p>
<p style="text-align: left">
	　　而彼求珍人　　福薄罪重故</p>
<p style="text-align: left">
	　　终不能见得　　众生亦如是</p>
<p style="text-align: left">
	　　善根甚深人　　捧坚固信珠</p>
<p style="text-align: left">
	　　入大乘深海　　取功德之宝</p>
<p style="text-align: left">
	　　出<a>生死</a>苦轮　　善根微薄人</p>
<p style="text-align: left">
	　　得见甚深论　　无实<a>信心</a>故</p>
<p style="text-align: left">
	　　依正作邪解　　受苦轮无期</p>
<p style="text-align: left">
	　　譬如生盲人　　得妙庄严具</p>
<p style="text-align: left">
	　　无有欢乐事　　痴人亦如是</p>
<p style="text-align: left">
	　　虽得甚深论　　其愚痴极故</p>
<p style="text-align: left">
	　　不觉出世宝　　无有学习心</p>
<p style="text-align: left">
	　　譬如居井龙　　从流水至海</p>
<p style="text-align: left">
	　　大迷大乱故　　谤海而命终</p>
<p style="text-align: left">
	　　痴人亦如是　　自所习坚执</p>
<p style="text-align: left">
	　　定一不移转　　闻未曾有法</p>
<p style="text-align: left">
	　　大迷大乱故　　诽谤其广大</p>
<p style="text-align: left">
	　　堕落恶道中　　无有出离期</p>
<p style="text-align: left">
	　　若有众生类　　见闻斯论教</p>
<p style="text-align: left">
	　　不信心诽谤　　此人则诽谤</p>
<p style="text-align: left">
	　　三世一切佛　　三世诸法藏</p>
<p style="text-align: left">
	　　三世诸僧海　　此人所得罪</p>
<p style="text-align: left">
	　　无量无量数　　不能知边际</p>
<p style="text-align: left">
	　　十方界尘量　　诸佛大菩萨</p>
<p style="text-align: left">
	　　一时悉出现　　宣说如是量</p>
<p style="text-align: left">
	　　法门之大海　　专<a>教化</a>此人</p>
<p style="text-align: left">
	　　经过无量劫　　终不能教化</p>
<p style="text-align: left">
	　　问所以者何　　唯宣说此法</p>
<p style="text-align: left">
	　　无余别道故　　如是众生类</p>
<p style="text-align: left">
	　　十方界尘量　　诸佛大菩萨</p>
<p style="text-align: left">
	　　以大神通力　　向未来远劫</p>
<p style="text-align: left">
	　　观察其限界　　无觉道之期</p>
<p style="text-align: left">
	　　问所以者何　　不学三十四</p>
<p style="text-align: left">
	　　大金刚轨则　　到大<a>涅槃</a>岸</p>
<p style="text-align: left">
	　　无有是处故　　是故诸<a>行者</a></p>
<p style="text-align: left">
	　　以勤修方便　　应观其法海</p>
<p style="text-align: left">
	　　不能达其原　　妄生诽谤心</p>
<p style="text-align: left">
	　　堕落恶道中　　无有出离期</p>
<p style="text-align: left">
	　　决定不应作　　决定不应作</p>
<p style="text-align: left">
	　　罪业虽无量　　而略说如是</p>
				</div></div><hr><script charset='utf-8' src='../../js/footer.js'></script></body></html>