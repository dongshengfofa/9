<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说一切如来金刚三业最上秘密大教王经 第六卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说一切如来金刚三业最上秘密大教王经 第六卷</center></div><div class='fo'><center>经文出处:来自无量光明网</center><br/><br>
<p>　　<strong>西天译经<a>三藏</a>朝奉大夫试鸿胪卿传法大师臣施护奉诏译</strong></p>
<h2>一切如来金刚三业最上甚深秘密中秘密诸佛大集会一切曼拏罗成就金刚现证菩提分第十六之余</h2>
<p>　　尔时<a>世尊</a>大执金刚者大金刚<a>无畏</a>大毗卢遮那如来。即入金刚大无畏无垢三摩地。从定出已。以自三业说是明句</p>
<p>　　尾（引）</p>
<p>　　说此明句已。复说伽陀曰</p>
<p style="text-align: center">　　想<a>虚空</a>金刚<a>佛光</a>曼拏罗</p>
<p style="text-align: center">　　现黄色金刚尾日林毗多</p>
<p style="text-align: center">　　诸相皆<a>圆满</a>一切所庄严</p>
<p style="text-align: center">　　顶戴诸佛冠住一切平等</p>
<p style="text-align: center">　　三金刚相应出生诸成就</p>
<p>　　是时世尊。复入普音金刚三摩地。从定出已。以大金刚观想句身语心业。说是明句</p>
<p>　　综（引）</p>
<p>　　说此明句已。又复说是伽陀曰</p>
<p style="text-align: center">　　想虚空金刚日轮曼拏罗</p>
<p style="text-align: center">　　遍满诸佛云三金刚<a>自在</a></p>
<p style="text-align: center">　　于曼拏罗中想尊那<a>菩萨</a></p>
<p style="text-align: center">　　身现白色相一切所严饰</p>
<p style="text-align: center">　　从金刚三业坚固而出生</p>
<p style="text-align: center">　　安住金刚手大士持明句</p>
<p>　　此名金刚三昧智光明三摩地</p>
<p>　　是时世尊。复入一切愿金刚大乐三摩地。从定出已。以等持金刚三昧身语心说是明句</p>
<p>　　欀（引）</p>
<p>　　说此明句已。又复说是伽陀曰</p>
<p style="text-align: center">　　想虚空金刚金刚曼拏罗</p>
<p style="text-align: center">　　想金刚出生一切佛如来</p>
<p style="text-align: center">　　中想宝藏神现大药叉相</p>
<p style="text-align: center">　　顶戴宝髻冠色相而善寂</p>
<p style="text-align: center">　　住五佛相应观想于五处</p>
<p style="text-align: center">　　得金刚<a>甘露</a>而现禅坐相</p>
<p style="text-align: center">　　复与金刚手<a>欢喜</a>而相应</p>
<p style="text-align: center">　　如是药叉主大力宝藏神</p>
<p>　　此名金刚三昧大富成就吉祥幢三摩地</p>
<p>　　是时世尊。复入金刚欲自在吉祥三摩地。从定出已。以一切药叱尼三昧句身语心业。说是明句</p>
<p>　　称（引）</p>
<p>　　说此明句已。又复说是伽陀曰</p>
<p style="text-align: center">　　想虚空金刚四方曼拏罗</p>
<p style="text-align: center">　　四宝所严饰香华等具足</p>
<p style="text-align: center">　　遍满虚空界现诸药叱尼</p>
<p style="text-align: center">　　三金刚出生想同一影像</p>
<p style="text-align: center">　　三金刚不坏安住<a>禅定</a>想</p>
<p style="text-align: center">　　妙金刚等持观想忿怒顶</p>
<p style="text-align: center">　　安住心明句金刚相应行</p>
<p>　　此名一切药叱尼平等行观想金刚三摩地</p>
<p>　　是时世尊。复入一切金刚大明尾日林毗多金刚三摩地。从定出已。以自三业说如是法</p>
<p style="text-align: center">　　身语心清净持诸佛色相</p>
<p style="text-align: center">　　如紫金色光作一切成就</p>
<p style="text-align: center">　　安怛陀那等平等妙光明</p>
<p style="text-align: center">　　药叉主成就持明天大尊</p>
<p style="text-align: center">　　诸金刚成就诸妙色成就</p>
<p style="text-align: center">　　诸大明成就普遍而出现</p>
<p style="text-align: center">　　佛顶诸成就如意宝妙光</p>
<p style="text-align: center">　　最胜佛菩提诸佛金刚光</p>
<p>　　此名诸佛圆满一切愿金刚三昧</p>
<p>　　尔时执金刚者一切如来大秘密主。成就一切如来身语心金刚大明行。大毗卢遮那金刚如来。又复以自三业说如是法</p>
<p style="text-align: center">　　身语心金刚身语心自性</p>
<p style="text-align: center">　　自相自所作如是皆成就</p>
<p style="text-align: center">　　佛眼句相应想金刚标帜</p>
<p style="text-align: center">　　大明印相等依教而善学</p>
<p style="text-align: center">　　诸如来秘密安住佛菩提</p>
<p style="text-align: center">　　当于四时中作秘密供养</p>
<p style="text-align: center">　　华菓等诸物随所得随食</p>
<p style="text-align: center">　　此速得诸佛最上大智海</p>
<p style="text-align: center">　　期满六月数作法当成就</p>
<p style="text-align: center">　　一切部多众自他不能娆</p>
<p style="text-align: center">　　贪金刚自性依法而了知</p>
<p style="text-align: center">　　贪金刚大钩摩摩枳功德</p>
<p style="text-align: center">　　观想语金刚一切处成就</p>
<p style="text-align: center">　　自印相禅定三文字金刚</p>
<p style="text-align: center">　　此诸佛大智违越者破坏</p>
<p style="text-align: center">　　金刚大主宰金刚文字生</p>
<p style="text-align: center">　　所有阿苏哩那儗药叱尼</p>
<p style="text-align: center">　　乃至摩耨尸住三金刚智</p>
<p style="text-align: center">　　各依本部法作诸持明事</p>
<p style="text-align: center">　　如是诸大明秘密真实教</p>
<p style="text-align: center">　　三金刚出生入诸佛菩提</p>
<p>　　此名一切如来真实金刚持明三昧</p>
<h2>一切如来金刚三业最上甚深秘密中秘密诸佛大集会一切如来三昧法金刚加持王分第十七</h2>
<p>　　尔时一切如来又复云集。时诸如来又复各各以自三业。劝请世尊大毗卢遮那金刚如来说秘密法。作是赞言</p>
<p style="text-align: center">　　阿閦如来广大智金刚法界大希有</p>
<p style="text-align: center">　　三曼拏罗三坚固归命秘密妙法音</p>
<p style="text-align: center">　　毗卢遮那佛清净最上大乐金刚寂</p>
<p style="text-align: center">　　诸法自性净光明归命宣说金刚法</p>
<p style="text-align: center">　　宝生如来甚深妙如虚空界离诸垢</p>
<p style="text-align: center">　　自性清净本非相归命善说诸秘密</p>
<p style="text-align: center">　　无量寿佛大自在离诸疑惑金刚住</p>
<p style="text-align: center">　　了贪自性到<a>彼岸</a>归命莲华部所说</p>
<p style="text-align: center">　　不空成就佛正智能满一切众生愿</p>
<p style="text-align: center">　　自性清净住实际归命金刚最上士</p>
<p style="text-align: center">　　如是称赞寂静句一切如来共所宣</p>
<p style="text-align: center">　　诸修法者若称扬即与诸佛而同等</p>
<p style="text-align: center">　　尔时金刚手诸佛悲愍者</p>
<p style="text-align: center">　　复从语金刚说是秘密句</p>
<p style="text-align: center">　　大哉一切<a>佛法</a>界离文字</p>
<p style="text-align: center">　　自性本清净如虚空无垢</p>
<p>　　尔时诸佛大秘密主金刚手菩萨。安住一切如来身金刚三昧。从自身语心业说如是言</p>
<p style="text-align: center">　　彼四种三昧从佛智海生</p>
<p style="text-align: center">　　了饮食无碍此三昧最上</p>
<p>　　又复安住一切如来语金刚三昧。从自身语心业说如是言</p>
<p style="text-align: center">　　彼四种三昧语金刚大字</p>
<p style="text-align: center">　　了五种甘露此秘密出生</p>
<p>　　又复安住一切执金刚三昧。从自身语心业说如是言</p>
<p style="text-align: center">　　彼四种三昧亦即甘露法</p>
<p style="text-align: center">　　从金刚萨埵大威力所生</p>
<p style="text-align: center">　　身语心金刚大三昧出生</p>
<p style="text-align: center">　　住诸佛究竟金刚所摄持</p>
<p style="text-align: center">　　金刚手三昧金刚手大光</p>
<p style="text-align: center">　　于一<a>刹那</a>间得诸佛三业</p>
<p>　　又复安住一切缘觉三昧。从自身语心业说如是言</p>
<p style="text-align: center">　　善说于身法彼身金刚住</p>
<p style="text-align: center">　　说众生戒相住究竟平等</p>
<p>　　又复安住一切声闻学三昧。从自身语心业说如是言</p>
<p style="text-align: center">　　彼十善业道所作智金刚</p>
<p style="text-align: center">　　此诸三昧生而名劣<a>解脱</a></p>
<p>　　又复安住一切梵王三昧。从自身语心业说如是言</p>
<p style="text-align: center">　　痴为诸业道作大怖畏相</p>
<p style="text-align: center">　　随顺佛菩提即得金刚身</p>
<p>　　又复安住噜捺啰天三昧。从自身语心业说如是言</p>
<p style="text-align: center">　　<a>三界</a>一切住三金刚所求</p>
<p style="text-align: center">　　欲性有三种最上三昧生</p>
<p>　　又复安住尾瑟努天三昧。从自身语心业说如是言</p>
<p style="text-align: center">　　众生住实际三金刚不坏</p>
<p style="text-align: center">　　入禅定金刚虚空金刚界</p>
<p>　　又复安住三金刚三昧。从自身语心业说如是言</p>
<p style="text-align: center">　　所有身金刚是即大梵天</p>
<p style="text-align: center">　　而彼语金刚即大自在天</p>
<p style="text-align: center">　　彼心金刚王即尾瑟努天</p>
<p style="text-align: center">　　如是等三天三金刚所住</p>
<p>　　又复安住一切药叉药叱尼三昧。从自身语心业说如是言</p>
<p style="text-align: center">　　<a>常住</a>贪欲法恣一切食啖</p>
<p style="text-align: center">　　不舍三金刚作极难三昧</p>
<p>　　又复安住一切龙王三昧。从自身语心业说如是言</p>
<p style="text-align: center">　　常乐辈戍【宁*也】嗤啰为饮食</p>
<p style="text-align: center">　　随所欲香境即所作三昧</p>
<p style="text-align: center">　　彼一切烦恼决定而随转</p>
<p>　　又复安住一切阿苏啰干【宁*也】三昧。从自身语心业说如是言</p>
<p style="text-align: center">　　现忿怒恶者华菓为所乐</p>
<p style="text-align: center">　　安住金刚地难调大可怖</p>
<p>　　又复安住一切啰叉娑悉帝哩三昧。从自身语心业说如是言</p>
<p style="text-align: center">　　葛波罗盛香带罗及嚩舍</p>
<p style="text-align: center">　　此即部多众名广大三昧</p>
<p style="text-align: center">　　又复为吉祥所作大义利</p>
<p>　　又复安住一切拏吉儞三昧。从自身语心业说如是言</p>
<p style="text-align: center">　　彼噜地啰等而常为饮食</p>
<p style="text-align: center">　　拏吉儞三昧相应出生相</p>
<p style="text-align: center">　　自性无所生三界无所行</p>
<p style="text-align: center">　　住无行三昧得一切成就</p>
<p>　　此名三界一切金刚三昧平等三摩地。又复安住身业成就金刚三昧。从自身语心业说如是言</p>
<p style="text-align: center">　　身三种所作一切金刚生</p>
<p style="text-align: center">　　普遍众生界佛身常所作</p>
<p>　　又复安住语业或就金刚三昧。从自身语心业说如是言</p>
<p style="text-align: center">　　语业句无染三界净圆满</p>
<p style="text-align: center">　　是即语成就难行三昧行</p>
<p>　　又复安住心业成就金刚三昧。从自身语心业说如是言</p>
<p style="text-align: center">　　诸金刚意地金刚坚固想</p>
<p style="text-align: center">　　如所说三昧三金刚不坏</p>
<p>　　又复安住一切大明金刚真实三昧。从自身语心业说如是言</p>
<p style="text-align: center">　　所有佛菩萨缘觉声闻众</p>
<p style="text-align: center">　　身语心相应得最上成就</p>
<p>　　又复安住一切如来身语心金刚禅定三昧。从自身语心业说如是言</p>
<p style="text-align: center">　　彼金刚萨埵所有一切处</p>
<p style="text-align: center">　　安住身语心坚固曼拏罗</p>
<p style="text-align: center">　　三金刚禅定如理而相应</p>
<p style="text-align: center">　　安住诸大明真实持诵法</p>
<p>　　又复安住金刚大明成就三昧。从自身语心业说如是言</p>
<p style="text-align: center">　　众生界平等住金刚禅定</p>
<p style="text-align: center">　　三金刚最上金刚三昧生		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　又复安住近成就最上成就大成就金刚三昧。从自身语心业说如是言</p>
<p style="text-align: center">　　想金刚甘露遍满虚空界</p>
<p style="text-align: center">　　三金刚所授胜三昧常住</p>
<p>　　又复安住一切金刚安怛陀那三昧。从自身语心业说如是言</p>
<p style="text-align: center">　　所有秘密法四时作最上</p>
<p style="text-align: center">　　随顺彼三昧即金刚圆满</p>
<p>　　又复安住虚空持明三昧。从自身语心业说如是言</p>
<p style="text-align: center">　　身语心金刚观想禅定冠</p>
<p style="text-align: center">　　三金刚三昧不能生忿怒</p>
<p>　　又复安住一切持大明等羯磨三昧。从自身语心业说如是言</p>
<p style="text-align: center">　　身金刚坚固外金刚执持</p>
<p style="text-align: center">　　法金刚事业如仪轨所作</p>
<p>　　此名诸佛自性大金刚三昧</p>
<p>　　是时诸佛大秘密主金刚手菩萨。说如是等三昧法已。即于一切大执金刚身语心业金刚平等不思议界。默然而住。尔时会中有不可计不可数佛刹。须弥山量等微尘数菩萨摩诃萨。咸各顶礼一切如来已作是白言。云何诸佛大秘密主金刚手菩萨。于此一切佛菩萨大众会中默然而住</p>
<p>　　是时一切如来告诸菩萨言。诸善男子当知金刚身语心无所得诸文字。句自性亦无所得。所有一切如来身语心文字句。亦无自性亦非行相。以是义故默然而住。诸善男子此如来心亦如是住。彼身语心离文字。无所生无有相。如虚空无有实。一切皆是虚妄所摄</p>
<p>　　尔时妙吉祥菩萨等诸大菩萨。向诸如来作是白言。如是如是。世尊一切如来法界自性。无行无作非来非去。以是义故。语金刚所生诸文字句皆虚妄摄</p>
<p>　　是时会中有大菩萨。其名梵初。虽复已得大<a>神通</a>智。而于一切<a>法相</a>自性未能了知。闻是说已作是问言。云何金刚大我法等。金刚真实秘密文字。有所宣说</p>
<p>　　尔时诸如来告彼菩萨言。如所得法当如实住。梵初菩萨又复白言。诸佛世尊。我于身语心金刚秘密文字。虽如实所得。于彼金刚菩提尚未了知。愿诸如来为我开示。诸佛答言。善男子文字无自性真实无所生彼金刚菩提乃至众生界尽所摄受。普令一切安住诸佛金刚菩提。何以故。彼诸众生所得身语心金刚智。皆即三身金刚法性所作</p>
<p>　　尔时诸佛大秘密主金刚手菩萨摩诃萨。又复向诸如来及诸菩萨作如是言。法界无住诸法<a>无我</a>。自性清净从无住中金刚出生诸法仪轨。虽有所行而非所行。时诸如来咸各称赞金刚手菩萨作如是言。大士。所有一切如来身语心金刚一切成就。乃至三界一切法。依何语言而住。金刚手菩萨言。一切如来。金刚成就一切智智。乃至三界一切法。皆依金刚身语心住。诸如来言。身语心当依何住。金刚手菩萨言。如虚空住。诸如来言。虚空何所住。金刚手菩萨言。虚空无所住。空无住故诸法亦然。时诸如来生希有心作如是言。大哉大哉。金刚萨埵能善宣说。如是如是。若身语心无所有。而彼色相亦不可得</p>
<p style="text-align: center">　　尔时金刚手三界所尊敬</p>
<p style="text-align: center">　　一切佛称赞广大秘密主</p>
<p style="text-align: center">　　住三密坚固三金刚自在</p>
<p style="text-align: center">　　想持明大士说一切成就</p>
<p style="text-align: center">　　住空金刚界想佛曼拏罗</p>
<p style="text-align: center">　　中现身金刚观想金刚顶</p>
<p style="text-align: center">　　三面三身生不思议变化</p>
<p style="text-align: center">　　持金刚大轮速得大菩提</p>
<p style="text-align: center">　　诸部所有法观想此秘密</p>
<p style="text-align: center">　　若别法观想彼不得成就</p>
<p>　　此名持明大士金刚秘密法</p>
<p style="text-align: center">　　住空界观想部多啰倪众</p>
<p style="text-align: center">　　作如是欢喜现金刚三相</p>
<p style="text-align: center">　　若如是观想菩萨大敬爱</p>
<p style="text-align: center">　　而于七日中得三身成就</p>
<p>　　尔时诸佛大秘密主金刚手菩萨。复以自身语心业。宣说一切行人金刚秘密法</p>
<p style="text-align: center">　　自金刚三业三昧大印义</p>
<p style="text-align: center">　　想诸仪轨相得成就<a>佛性</a></p>
<p>　　又复以自身语心业。宣说一切行人金刚秘密法</p>
<p style="text-align: center">　　设不结印相持诵诸大明</p>
<p style="text-align: center">　　此不越三昧得菩提成就</p>
<p>　　又复以自身语心业。宣说诸佛三昧秘密法</p>
<p style="text-align: center">　　彼五种甘露见勿生疑谤</p>
<p style="text-align: center">　　此三密金刚依法而所用</p>
<p>　　又复以自身语心业。宣说语金刚三昧秘密法</p>
<p style="text-align: center">　　所有三界中一切踰室多</p>
<p style="text-align: center">　　彼诸秘密法语金刚无谤</p>
<p>　　又复以自身语心业。宣说心金刚三昧秘密法</p>
<p style="text-align: center">　　所有诸三昧住三身金刚</p>
<p style="text-align: center">　　必利拏三昧心金刚无谤</p>
<p style="text-align: center">　　此名诸佛三密金刚三昧</p>
<p>　　又复以自身语心业。宣说一切如来金刚秘密法</p>
<p style="text-align: center">　　五如来所转<a>五蕴</a>义平等</p>
<p style="text-align: center">　　彼金刚处法菩萨曼拏罗</p>
<p>　　又复以自身语心业。宣说三界三昧轮秘密法</p>
<p style="text-align: center">　　地大佛眼尊水大摩摩枳</p>
<p style="text-align: center">　　火大白衣尊风大多罗等</p>
<p style="text-align: center">　　虚空金刚界即金刚萨埵</p>
<p style="text-align: center">　　当知此诸大即现诸菩萨</p>
<p>　　此名一切如来宫广大自在金刚大士三昧</p>
<p>　　尔时世尊。住一切如来身语心业。大毗卢遮那金刚如来。即入一切如来平等行三摩地。从定出已。普观一切如来及众会已。默然而住</p>
<p>　　尔时慈氏菩萨摩诃萨。即起恭敬顶礼世尊大毗卢遮那及诸如来作如是言。所有一切如来身语心金刚秘密集会一切灌顶义。一切如来一切菩萨乃至金刚阿阇梨。当云何见。佛言善男子所有诸佛菩萨乃至金刚阿阇梨等。皆住金刚菩提心。当如是见。何以故。彼菩提心与阿阇梨无二无二相。善男子我今略说。所有十方世界诸佛如来及诸菩萨。现住<a>说法</a><a>教化</a>众生者。而彼一切于三时中来诣阿阇梨所。诸佛菩萨变化供养云而为供养。作供养已还诸佛刹。时阿阇梨从语金刚亦出是言。一切如来是我父。一切如来是我母。一切如来是我师。慈氏当知所有十方一切诸佛如来及诸佛所行。乃至诸佛如来身语心。金刚所生一切福蕴。而彼福蕴皆从阿阇梨毛孔所生。何以故善男子。从彼菩提心出生诸佛智。真实所生真实而住。乃至一切智智相亦复如是</p>
<p>　　尔时慈氏菩萨摩诃萨。闻是说已生惊怖心。默然而住</p>
<p>　　尔时世尊阿閦如来宝生如来无量寿如来不空成就如来等。即时俱入一切执金刚成就勤求三昧金刚三摩地。从是出已咸作是言。汝诸菩萨今当谛听。所有十方一切如来三世智所出生秘密集会。而来供养金刚灌顶阿阇梨。又复恭敬称赞。何以故。诸善男子。金刚阿阇梨是大执金刚者。是即诸佛大智主</p>
<p>　　是时彼诸大菩萨。向诸如来发是问言。诸佛世尊所有一切如来身语心三密金刚成就。当依何住。诸佛答言。如来三密当依阿阇梨金刚身语心住。又问即此身语心复云何住。答言此即无所有无所著。时诸菩萨闻是说已。默然而住</p>
<p>　　尔时世尊大毗卢遮那金刚如来。又复告诸如来及诸菩萨言。谛听谛听诸佛菩萨。我今宣说一切佛菩萨金刚三摩地出生大曼拏罗法</p>
<p>　　是时诸佛及诸菩萨。皆悉恭敬作如是言。善哉大执金刚者。善说世尊善说善逝。大曼拏罗</p>
<p>　　尔时世尊大毗卢遮那金刚如来。说是伽陀曰</p>
<p style="text-align: center">　　如空净法界想佛曼拏罗</p>
<p style="text-align: center">　　四方净妙相观想定金刚</p>
<p style="text-align: center">　　金刚曼拏罗阿娑那轮等</p>
<p style="text-align: center">　　及种种供养依法常所作</p>
<p style="text-align: center">　　住阿阇梨心平等灌顶法</p>
<p style="text-align: center">　　想虚空界中诸佛皆遍满</p>
<p style="text-align: center">　　诸仪轨出生三种灌顶句</p>
<p style="text-align: center">　　得成就菩提为众生利益</p>
<p style="text-align: center">　　身语心成就诸成就中胜</p>
<p style="text-align: center">　　一切如来心即无上菩提</p>
<p>　　此名一切佛菩萨大轮三昧三摩地出生大曼拏罗</p>
<p>　　尔时诸佛大秘密主金刚手菩萨。复以自身语心业。宣说一切如来金刚相应金刚三业秘密大明曰</p>
<p>　　<span style="color: #800000">唵（引一句）吽（引二）怛囕（二合三）纥哩（二合引四）亢（五）</span></p>
<p style="text-align: center">　　当想虚空界秘密曼拏罗</p>
<p style="text-align: center">　　三密心出生想金刚萨埵</p>
<p style="text-align: center">　　现大忿怒相如青莲华色</p>
<p style="text-align: center">　　依法想四臂执持葛波罗</p>
<p style="text-align: center">　　现五种光明复观想自舌</p>
<p style="text-align: center">　　金刚定相应甘露法句召</p>
<p style="text-align: center">　　三叉金刚杵及金刚钩等</p>
<p style="text-align: center">　　与金刚相应成就诸佛身</p>
<p>　　又复以自身语心业。宣说金刚饮食三昧法</p>
<p style="text-align: center">　　若于饮食等依法而当食</p>
<p style="text-align: center">　　与甘露相应不越诸仪轨</p>
<p>　　又复以自身语心业。宣说一切如来最上三业供养法</p>
<p style="text-align: center">　　五种供养法作最胜供养</p>
<p style="text-align: center">　　此一切金刚难行三昧行</p>
<p>　　又复以自身语心业。宣说三业秘密供养法</p>
<p style="text-align: center">　　于二处相应当受彼甘露</p>
<p style="text-align: center">　　如仪轨供养得成佛菩提</p>
<p>　　又复以自身语心业。宣说一切如来三业行法</p>
<p style="text-align: center">　　众生界无边普遍平等持</p>
<p style="text-align: center">　　三金刚三昧令住大希有</p>
<p>　　又复以自身语心业。宣说一切行人最上三业行法</p>
<p style="text-align: center">　　身语心自在三密无住生</p>
<p style="text-align: center">　　诸所求成就违越者不成</p>
<p>　　又复以自身语心业。宣说一切行人金刚萨埵最上法</p>
<p style="text-align: center">　　当可一肘量作顶曼拏罗</p>
<p style="text-align: center">　　中现于唵字五甘露所出</p>
<p style="text-align: center">　　胜金刚相应刹那现光明</p>
<p style="text-align: center">　　身语心善住所作皆成就</p>
<p>　　又复以自身语心业。宣说一切持明秘密三业法</p>
<p style="text-align: center">　　诸有持明人远离诸有相</p>
<p style="text-align: center">　　勿生取着心造立塔庙等</p>
<p style="text-align: center">　　勿读诵经典勿建曼拏罗</p>
<p style="text-align: center">　　若自性相应斯即为最上</p>
<p>　　又复以自身语心业。宣说销除一切毒禁伏句召秘密法</p>
<p style="text-align: center">　　安住大轮中想白色焰光</p>
<p style="text-align: center">　　炽盛而周遍及黄色光等</p>
<p style="text-align: center">　　此即三金刚三昧大光明</p>
<p style="text-align: center">　　从彼三秘密种子所出生</p>
<p>　　又复以自身语心业。宣说一切如来身语心轮金刚和合作拥护大明曰</p>
<p>　　<span style="color: #800000">唵（引一句）虎鲁虎鲁（二）底瑟吒（二合）底瑟吒（二合三）满驮满驮（四）贺那贺那（五）捺贺捺贺（六）阿密哩（二合）帝吽（引）发吒（半音七）</span></p>
<p style="text-align: center">　　此大明安住金刚羯磨轮</p>
<p style="text-align: center">　　轮中现吽字中复书其名</p>
<p style="text-align: center">　　大明字正句依法常安住</p>
<p style="text-align: center">　　此即一切明三秘密无住</p>
<p>　　又复以自身语心业。宣说金刚安膳那法</p>
<p style="text-align: center">　　行人当往诣四衢或树下</p>
<p style="text-align: center">　　乃至天庙等作安膳那法</p>
<p style="text-align: center">　　当用葛波罗置噜地啰等</p>
<p style="text-align: center">　　黑月十四日于其中夜时</p>
<p style="text-align: center">　　诵本部大明加持八百遍</p>
<p style="text-align: center">　　得三种成就及安膳那法</p>
<p style="text-align: center">　　此即名诸佛普贤秘密行</p>
<p>　　尔时一切如来问金刚手菩萨言。诸菩萨摩诃萨。云何于诸秘密文字句当得具足。能于一切如来秘密三昧行。坚固信解如实观想</p>
<p>　　是时金刚手菩萨言。诸佛世尊若诸菩萨摩诃萨。于其三种秘密文字句得具足者。即能于彼一切如来秘密三昧行。坚固信解如实观想。诸如来言。何等为三。金刚手菩萨言。所谓一切如来身金刚。一切如来语金刚。一切如来心金刚。此等名为三种秘密文字句。若能如是得具足者。彼诸菩萨摩诃萨。乃能于彼一切如来三昧行。坚固信解如实观想。是时诸佛咸各称赞金刚手菩萨已。默然而住</p>
<p>　　尔时金刚手菩萨。告彼一切如来及诸菩萨言。诸大士当知此法甚深秘密希有。过去过不可较不可计微尘数等劫。从燃灯如来应供正等正觉出世已后。乃至迦叶如来出现<a>世间</a>。是等诸佛皆不宣说此秘密法。何以故。彼时众生无信解故。于此秘密功德句义不能了知。以是义故。于彼时中诸佛如来皆不宣说最上大乘秘密集会诸佛菩提法。乃至刹那罗嚩谟呼栗多。不得暂闻此秘密法。设于无数殑伽沙等劫中。勤劳苦切求佛菩提而不能得。由是于此大秘密法不得闻故。是故诸佛当知此秘密法甚为难得</p>
<p>　　尔时会中诸大菩萨闻是语已。即时各各涕泪悲泣。时诸如来告彼菩萨言。止善男子。汝等不应涕泪悲泣起三苦恼想。时诸菩萨白诸佛言。诸佛世尊我今云何能止悲泣。何能不生三苦恼想。我念众生无智所障。于三密句不生信解。乃至名字尚不得闻。诸如来言。诸善男子如所得文字句皆悉平等。非知可知非闻可闻。所有一切如来一切菩萨。于其秘密文字句。悉无所得皆无所觉。何以故。三密文字句自性清净故</p>
<p>　　是时诸菩萨摩诃萨闻是语已。默然而住</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>