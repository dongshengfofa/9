<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大乘方广曼殊室利菩萨华严本教阎曼德迦忿怒王真言大威德仪轨品 第1215部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大乘方广曼殊室利菩萨华严本教阎曼德迦忿怒王真言大威德仪轨品 第1215部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="大乘方广曼殊室利菩萨华严本教阎曼德迦忿怒王真言大威德仪轨品 第1215部" src="./images/大乘方广曼殊室利菩萨华严本教阎曼德迦忿怒王真言大威德仪轨品 第1215部0.png" style="" title="大乘方广曼殊室利菩萨华严本教阎曼德迦忿怒王真言大威德仪轨品 第1215部"  class="lazy" /></p>
<p>　　尔时金刚手大药叉将。在彼众会从座而起。偏袒右肩右膝着地。于佛<a>世尊</a>合掌礼敬。而白佛言世尊。曼殊室利童真不广说阎曼德迦忿怒王。我观未来有情。如来<a>涅槃</a>后<a>佛教</a>隐灭。大恐怖末法之时。无声闻缘觉远离佛刹。护持<a>正法</a>故法界久住故。制伏一切难调悖逆伪王故。不利益三宝者。<a>菩萨</a>善巧以此不思议法。治罚调伏满足故。以不思议法成熟离恶趣故。于<a>佛法</a>磨灭时。令住持佛法者依法教。持诵阎曼德迦忿怒王皆悉决定成就。不益于佛教有情及悖逆伪王。于佛教不益者有情。应用阎曼德迦忿怒王非余类者。尔时世尊默然入游戏<a>神通</a>加持三昧。曼殊室利菩萨亦寂默而住。一切集会众六种震动。天众皆悉惊忙惶怖。一切天龙阿修罗王。及诸母天一切曜等并<a>天人</a>众。彼等震动心生苦恼。恶心布单那暴恶者。并皆归依法王教及秘密主药叉金刚手大威德。及归依曼殊室利童真<a>真言</a>三么耶。彼等咸作是言。曼殊室利愿垂哀愍救护。我等被此忿怒真言烧烁。我辈皆受楚苦闷绝擗地。时大威德以曼殊室利童子形。而作是言</p>
<p style="text-align: center">　　诸天等勿怖药叉罗刹娑</p>
<p style="text-align: center">　　及诸修罗众我说三昧耶</p>
<p style="text-align: center">　　无能违越者人非人鬼神</p>
<p style="text-align: center">　　及诸部多等汝等发慈心</p>
<p style="text-align: center">　　咸念正等觉法王两足尊</p>
<p style="text-align: center">　　释师子仁王彼佛说真言</p>
<p style="text-align: center">　　佛顶佛眼等于<a>三界</a>中轮</p>
<p style="text-align: center">　　光聚胜高顶最胜顶真言</p>
<p style="text-align: center">　　莲华手观音圣观<a>自在</a>尊</p>
<p style="text-align: center">　　毗俱胝多罗名称明妃尊</p>
<p style="text-align: center">　　白衣及大白野轮嚩底时</p>
<p style="text-align: center">　　威德马头尊莲华族明王</p>
<p style="text-align: center">　　最胜佛流出一字转轮王</p>
<p style="text-align: center">　　真言中主宰应念天中天</p>
<p style="text-align: center">　　明主大威猛大忿阎曼德</p>
<p style="text-align: center">　　亦念观自在从心起悲愍</p>
<p style="text-align: center">　　先佛故宣说多罗救有情</p>
<p style="text-align: center">　　观自在所说住悲三么地</p>
<p style="text-align: center">　　圣者现女形是菩提萨埵</p>
<p style="text-align: center">　　行于菩提行于诸千世界</p>
<p style="text-align: center">　　复于无数刹游历诸苦难</p>
<p style="text-align: center">　　拔济诸有情持妙色女容</p>
<p style="text-align: center">　　调伏皆令顺安立菩提乘</p>
<p style="text-align: center">　　为诸菩萨说应念金刚手</p>
<p style="text-align: center">　　勤勇真言王持族么莫鸡</p>
<p style="text-align: center">　　三界应供者钩锁弥佉罗</p>
<p style="text-align: center">　　金刚拳名称忿怒妙月黡</p>
<p style="text-align: center">　　青棒恐怖形如是使者众</p>
<p style="text-align: center">　　忿怒名天师金刚族最胜</p>
<p style="text-align: center">　　若念便加护<a>世间</a>中香象</p>
<p style="text-align: center">　　菩萨大威德得大势菩萨</p>
<p style="text-align: center">　　大威德长子普贤端严尊</p>
<p style="text-align: center">　　是时若忆念远离诸恐怖</p>
<p style="text-align: center">　　复当常忆念宝贤大自在</p>
<p style="text-align: center">　　最胜药叉王声闻缘觉众</p>
<p style="text-align: center">　　咸皆离诸怖若供养彼等</p>
<p style="text-align: center">　　即得大加护广果及福生</p>
<p style="text-align: center">　　色无色诸天离欲大威德</p>
<p style="text-align: center">　　供养三宝者净信于佛教</p>
<p style="text-align: center">　　彼皆无所有友非友怖畏</p>
<p style="text-align: center">　　则名三昧耶诸真言难越</p>
<p style="text-align: center">　　此忿怒中胜阎曼德所说</p>
<p style="text-align: center">　　遍护诸有情一切天人众</p>
<p style="text-align: center">　　咸皆生<a>欢喜</a>各住于本誓</p>
<p style="text-align: center">　　佛子皆称赞闻此凌忽言</p>
<p style="text-align: center">　　药叉主忿怒于彼时振动</p>
<p style="text-align: center">　　无数千世界忿怒王无益</p>
<p style="text-align: center">　　何故诸佛子而已先宣说</p>
<p style="text-align: center">　　忿怒王威德调伏暴有情</p>
<p style="text-align: center">　　在于大众中高声而告令</p>
<p style="text-align: center">　　金刚手言已弃掷金刚杵</p>
<p style="text-align: center">　　则彼大威德妙音智慧尊</p>
<p style="text-align: center">　　童子形嗤诮复作如是言</p>
<p style="text-align: center">　　勿恶大药叉金刚手威德</p>
<p style="text-align: center">　　我所说此圣怒王大自此</p>
<p style="text-align: center">　　我今授与汝恣意而广说</p>
<p style="text-align: center">　　汝岂尽能述忿怒王威德</p>
<p style="text-align: center">　　是汝所任持如在身中现</p>
<p style="text-align: center">　　摄召咸来集心明复问答</p>
<p style="text-align: center">　　不能现变化忿怒阿尾奢</p>
<p style="text-align: center">　　听汝广宣说除舍三摩耶</p>
<p style="text-align: center">　　不澡浴耽眠随顺于爱欲</p>
<p style="text-align: center">　　涂油贪盥饰嗔怒心常恒</p>
<p style="text-align: center">　　弃舍胜真言不净信佛教</p>
<p style="text-align: center">　　疑惑于正法恶行不净信</p>
<p style="text-align: center">　　于妙法僧宝谤毁心散动</p>
<p style="text-align: center">　　秽污于三宝非清净境界</p>
<p style="text-align: center">　　不密真言教常秽无哀愍</p>
<p style="text-align: center">　　天室寺道场于中秽污行</p>
<p style="text-align: center">　　如是诸类等忿怒皆摧坏</p>
<p style="text-align: center">　　破三昧耶禁不知相应明</p>
<p style="text-align: center">　　乃至微亏行忿怒皆治罚</p>
<p style="text-align: center">　　人间一切处不可免放逸</p>
<p style="text-align: center">　　放逸心染着若毁三昧耶</p>
<p style="text-align: center">　　忿怒王得便愚夫一切处</p>
<p style="text-align: center">　　随顺于放逸<a>修行</a>真言者</p>
<p style="text-align: center">　　应离欲<a>解脱</a>如声闻缘觉</p>
<p style="text-align: center">　　忿怒王能逼曼殊悲愍心</p>
<p style="text-align: center">　　说如是语已诸佛难思行</p>
<p style="text-align: center">　　及菩萨大威作如是语已</p>
<p style="text-align: center">　　寂默而安住</p>
<p>　　尔时吉祥大威德金刚手菩萨。既蒙印可踊跃欢喜。复引手扪持金刚杵。</p>
				</div></div><hr><script charset='utf-8' src='../../js/footer.js'></script></body></html>