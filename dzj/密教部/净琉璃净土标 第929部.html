<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，净琉璃净土标 第929部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>净琉璃净土标 第929部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>净琉璃<a>净土</a>标</strong></p>
<p style="text-align: left">　　药师琉璃光如来。通身浅碧色。宝窟中百宝莲华。师座上大空三昧。放无数光明。一一光中。无量分身诸佛。悉大空三昧相。右臂扬掌调手开叶。左安脐下勾小指。号大宝琉璃药。其地绀琉璃色。尘数无量宝花树。树华叶形。或佛形。放无量光明。名佛波罗蜜。或<a>菩萨</a>形。生无量伎乐。名三昧总持。或金堂形。放无量百宝云。名菩提妙严。或宝塔形。生无量天众。名觉智树漠日雨轮树(津岛云功德智惠)无量百千幢幡行列。无量宝网宝鬘铃铎等庄严。佛前左右四性<a>出家</a>皆入定(所谓国王大臣波罗门<a>居士</a>)左第一重作金刚藏王菩萨。菩萨通身浅红青色。坐宝莲台上。右手真中掌中立三股金刚杵。左手屈臂五指[网-(乂*乂)+又]上。大指押小指爪上。以为尘数菩萨众侍者。所谓云香菩萨。华玉菩萨。金刚合掌菩萨。火头天相菩萨。仙相菩萨等。右第一重作莲花幢金刚手菩萨。通身浅青色。座宝莲花台上。左手执真陀摩尼。白宝莲华台上安金刚。右手作与愿印(屈中指)尘数菩萨众以为侍者。所谓青莲花菩萨。三股金刚杵菩萨。一股金刚铃铎菩萨等也。左第二重作日光菩萨。通身赤红色。左手掌安日。右手执蔓朱赤花貌。或开敷。或半开。或未开。或其宝菓为之。尘数菩萨以为侍者。所谓持香炉持摩诃蔓朱赤花等菩萨也。右第二重作月光菩萨。通身白红色左手掌月轮。右手执红白莲花。尘数菩萨以为侍者。所谓持钩持钩铃等菩萨。白如来近后。作十<a>弟子</a>及二十一三十五等<a>罗汉</a>。各以无数声闻众以为眷属。上首各取物依本形契眷属等者各在承法右存法形作左右后仰左右后作无数仙人仙女等捧随时采花。佛前左右外院。作无量天众妓乐形。所谓坚达婆女琴天乐奉献貌。紧那罗自心金鼓乐貌。伽楼罗女笛天乐貌。地天女皆鼓乐貌。阿修罗女奉天鼓乐貌。摩睺罗女奉笙乐貌。大魔侣天众奉献舞天乐貌也。外院上下八方。作十二神将众。无数金刚童子众以为眷属也。所谓十二神将形</p>
<p style="text-align: left">　　第一宫毗罗伊舍那方可畏大将。其色黄摽驾虎。执战荼剑。右手拳押左腰。或云作东北方</p>
<p style="text-align: left">　　第二伐折罗因达方金刚大将。其色青眼赤驾[少/兔]。执三股伐折罗。左手屈风仰左。或云作东方</p>
<p style="text-align: left">　　第三迷企罗阿揭拏方<a>护法</a>大将。其色带炎上青烟驾龙。执鉾上炎旗二手调之。或云作东南方</p>
<p style="text-align: left">　　第四安儞罗阿揭多方护比大将。其色带炎上黄烟驾蛇。执战荼钺。左手拳申风指火珠也。或云作南方</p>
<p style="text-align: left">　　第五安底罗阎魔罗方<a>正法</a>大将。其色赤放炎雷眼火发驾两翼马。左执代月卢。右执镜上炎也。或云作西南方</p>
<p style="text-align: left">　　第六珊底罗涅哩坚底方罗刹大将。其色黄赤作罗刹像驾羊。左执镜右执战荼剑。或执代只哩也。或云作西方</p>
<p style="text-align: left">　　第七因达罗涅哩底方帝使大将。其色黄色驾[荻-火+隹]。左执白拂。右执铃令瞻也。或云作西方北方</p>
<p style="text-align: left">　　第八跋伊罗传瞢荼方狼龙大将。其色白错驾金翅鸟。左执如意珠。右执金刚铎。或云作北方</p>
<p style="text-align: left">　　第九摩睺罗嚩庚方大将。或云折风大将。驾狗狗形可畏。所谓天狗。左拳申风指轮。右屈风其色如黑风。或云作上方</p>
<p style="text-align: left">　　第十真达罗缚庚方折水大将。驾猪右执钩左屈地水其色如黑水。或云作下方</p>
<p style="text-align: left">　　第十一招杜罗毗<a>沙门</a>方护世大将。又摩尼大将。驾鼠。右执如意珠。左执罥索。其色夏日黑云色也。或云作西方</p>
<p style="text-align: left">　　第十二毗羯罗伊舍那方勤忿大将。驾牛即水牛也。手执宝弓箭。其色黑青。但稍灭前色。或云关方</p>
<p style="text-align: left">　　佛前内护作迦陵频伽白鹄。此鸟诸上首五之所<a>说法</a>音悉同音惕说。故号共命鸟也。净琉璃土可作消息已也</p>
<p style="text-align: left">　　端题下云元睿山本(云云)</p>
<p style="text-align: left">　　二校了</p>
<p style="text-align: left">　　长治二季六月二十五日奉写毕&nbsp;</p>
				</div></div><hr><script charset='utf-8' src='../../js/footer.js'></script></body></html>