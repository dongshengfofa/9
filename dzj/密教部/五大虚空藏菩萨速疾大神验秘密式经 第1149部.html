<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，五大虚空藏菩萨速疾大神验秘密式经 第1149部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>五大虚空藏菩萨速疾大神验秘密式经 第1149部</center></div><div class='fo'><center>经文出处:来自无量光明网</center><br/><br>
<p style="text-align: center"><strong><img alt="五大虚空藏菩萨速疾大神验秘密式经 第1149部" src="./images/五大虚空藏菩萨速疾大神验秘密式经 第1149部0.png" style="" title="五大虚空藏菩萨速疾大神验秘密式经 第1149部"  class="lazy" /></strong></p>
<p><strong>　　金刚智所译</strong></p>
<p style="text-align: center">　　我依瑜伽经所说为像末薄福<a>比丘</a></p>
<p style="text-align: center">　　久持诸佛秘密语若其福智不现前</p>
<p style="text-align: center">　　及以无官无位伦贵姓高人福因薄</p>
<p style="text-align: center">　　为化度一切众生此显明极秘密法</p>
<p style="text-align: center">　　三世诸佛神验道速疾甚深究竟法</p>
<p style="text-align: center">　　释尊遗法比丘等随力而财宝布施</p>
<p style="text-align: center">　　为菩提果名薄贡传受慎念可<a>修行</a></p>
<p style="text-align: center">　　若布施不至恭敬受道修行不感应</p>
<p style="text-align: center">　　欲显此法大验力先当建立秘密盘</p>
<p>　　白檀若柏桂。又经百岁灵木。用天盘造圆。方二寸五分又三寸。地盘四方六寸又七寸。又天色皆经青。地内院黄。中院青。外院赤。下方四面空青下黄。天厚一寸三分。地厚一寸。</p>
<p>　　又八分作之。天盘东面。福智<a>虚空藏菩萨</a>像画。坐白宝莲华。戴五佛宝冠。以种种璎珞身严饰。右手施<a>无畏</a>。左手持宝莲华。华上有羯磨杵。形色黄。南方有怛洛字。变成能满<a>虚空</a>藏<a>菩萨</a>。坐赤莲华。顶有五佛宝冠。庄严如前。形色赤肉。右手持宝剑。左执青莲华。华上有如意宝珠。珠回有火焰。西方有纥哩字。变成施愿虚空藏菩萨。坐紫莲华。宝冠如前庄严如前。合掌当胸前。形色红波利。北方有恶字。变成无垢虚空藏菩萨。坐白莲华。宝冠如前庄严如前。左手施无畏。右手持宝莲华。华。上有月轮。形色水白。中央有鑁字。变成<a>解脱</a>虚空藏菩萨。宝冠如前庄严如前。坐黄白莲华。右手施无畏。左手持宝莲华。华上有独钴杵。色黄。次天盘顶上画七星王形像。次地盘内院八方画八天形像。四角四天王形像如例。东方<a>帝释天</a>像如例。南方焰魔天像如例。西方梵天形如例。北方毗<a>沙门</a>天像如例。次中院二十八宿画。东方青色青衣男形七人持器仗。南方赤色赤衣男形七人持器仗。西方白色白衣男形七人持器仗。北方黑色黑衣男形七人持器仗。次外院三十六禽画。始自甲乙。诸夜叉部寻之。其形像画。若名字画色形。随方角耳。内院<a>地黄</a>。中院地青。外院地赤。知之彩画矣。</p>
<h2>五大虚空藏菩萨成就悉地品第二</h2>
<h3>　　根本最胜心陀罗尼曰</h3>
<p>　　南牟阿迦（去引）舍（舒可反二）揭（鱼羯反）婆（去引）耶（全可反三）唵（四）阿唎迦（入）摩唎（六）【口*慕】唎（七）莎嚩诃（八）</p>
<h3>　　东方菩萨咒曰</h3>
<p>　　唵嚩曰罗（二合）吽（欲求官位正命者）</p>
<h3>　　南方菩萨咒曰</h3>
<p>　　唵嚩曰罗（二合）曩怛洛（二合）（欲求富贵智惠者）</p>
<h3>　　西方菩萨咒曰</h3>
<p>　　唵嚩曰罗（二合）纥哩（入）（欲求敬爱者）</p>
<h3>　　北方菩萨咒曰</h3>
<p>　　唵嚩曰罗（二合）恶（欲求解脱息灾者）</p>
<h3>　　中央菩萨咒曰</h3>
<p>　　唵嚩曰罗（二合）鑁（欲求遂一切意愿者）</p>
<p>　　印契如瑜伽经说。修<a>行者</a>先相应坛场建立。随意乐处。但可择求寂静处。远离愦闹污秽不净童男童女不信<a>沙弥</a>贫穷垢衣者勿亲。求成就庭。好好谨慎。调备供具。奉置本尊盘。增上向方随愿诵满。昼夜三时根本明一百万遍。即获得大智惠。得人中第一极大安乐。若欲极一切大<a>自在</a>者。随方调备供具护摩。一切所求皆悉成就。护摩相应物等。如说诸德悉地品（但秘术可决师口传。像末<a>弟子</a>于法有轻熳心。輙不授之。依繁不记之）若人欲得大智惠者。以南方菩萨加毗沙门天。祈之必得之。</p>
<p>　　若人欲得国王大爱念者。以西方菩萨加毗沙门天。祈之必得之。</p>
<p>　　若人欲得王后采女乃至诸贵女极爱者。前菩萨加前天。祈之必得之。</p>
<p>　　若人欲得大臣公卿爱念者。以前菩萨如前天。祈之必得之。</p>
<p>　　若人欲得大福长者成急者。以南方菩萨加前天。祈必得之。</p>
<p>　　若人欲得大官位归依尊重者。以东方菩萨加帝释天。祈必得之。</p>
<p>　　若人欲得胜诸人天下自在者。以北方菩萨加梵天。祈之必得之。</p>
<p>　　若人欲得遂一切所望出<a>世间</a>事者。以中方菩萨加东方天。祈必得。</p>
<p>　　若人欲得示他人大灵验者。以南方菩萨加西北方天。祈之必令尔。</p>
<p>　　若人欲得大验利益一切众生者。以东方菩萨加西南方天。祈之必令尔。</p>
<p>　　若人欲得官爵职禄者。以东方菩萨加毗沙门天。祈之得。</p>
<p>　　若人欲得一切人爱念者。以西方菩萨加前天。祈之必得之。</p>
<p>　　若人欲得胜论议者。以南方菩萨加梵天。祈必令得之。</p>
<p>　　若人欲得恶人降伏者。以北方菩萨加西南天。祈必令尔。</p>
<p>　　若人欲得止热病者。以中方菩萨加西北方天。祈之必除之。</p>
<p>　　若人欲得止癊病瘇疳痈病者。以北方菩萨加西南方天。祈必除之。</p>
<p>　　若人欲得除官位有障难者。以东方菩萨加西北天。祈必令得。</p>
<p>　　若人欲得成一切法师王者。以南方菩萨加东南方天。祈必得。</p>
<p>　　若人欲得诸佛菩萨护念者。以中方菩萨加前天。祈必得。</p>
<p>　　若人欲得诸富人爱念者。以南方菩萨加毗沙门天。祈必得。</p>
<p>　　若人欲得天狐地狐结缚者。以东方菩萨加西南天。祈之。</p>
<p>　　若人欲得除灭一切鬼神所著者。以北方菩萨加焰魔天。祈之。</p>
<p>　　若人欲得诸人决定业除灭者。以东方菩萨加前天。祈之。</p>
<p>　　若人欲得诸小儿短命夭寿消除者。以东方菩萨加前天。祈之。</p>
<p>　　若人欲得一切女人难产速生者。以北方菩萨加前天。祈之。</p>
<p>　　若人欲得止一切恶鬼被恶毒颠倒者。以东方菩萨加前天。祈之。</p>
<p>　　若人欲得返恶人咒咀者。以北方菩萨加西南天。祈之必得。</p>
<p>　　若人欲得止一切灾火之难者。以中方菩萨加西北方天。祈之。</p>
<p>　　若人欲得除旱魃之难者。以中方菩萨加帝释天。祈之。</p>
<p>　　若人欲得除疫病流行之灾者。以北方菩萨加焰魔天。祈之。</p>
<p>　　若人欲得极乐往生上品上生者。以西方菩萨加焰魔天。祈之。</p>
<p>　　若人欲得拔济七世父母六亲并一切众<a>生地</a>狱苦极乐往生者。以西方菩萨加梵天。祈之。</p>
<p>　　若人欲得夫妇相爱者。以西方菩萨加毗沙门天。书男女姓名和合天地间置封之。祈之。</p>
<p>　　若人欲得夫妇令相离恶中者。以北方菩萨加西南天。祈之。</p>
<p>　　若人欲得夫女相离如本爱念者。以西方菩萨加毗沙门天。祈之。</p>
<p>　　若人欲得一切财物为盗纷失返得者。以北方菩萨加焰魔天。祈之必令得。</p>
<p>　　若人欲得从者并牛马逃逝者。以南方菩萨加梵天。祈则得（已上秘术条四十欤）。</p>
<p>　　加持苏密作法子细。求闻持仪轨如说。寻之知之。</p>
<p>　　件法<a>天竺</a>国（于）菩提所传也。其调度不多类。时人皆号验法焉。</p>
<h3>　　加持供养物（用马头明王印<a>真言</a>）</h3>
<p>　　唵阿密栗妒纳婆缚吽发吒娑婆诃</p>
<p>　　大轮坛印二手各作拳。地风各钓结当胸。诵真言三遍转之次加持坛次以印入自口真言曰</p>
<p>　　唵缚日罗斫羯罗惹吽鑁斛</p>
<h3>　　<a>念珠</a>加持真言</h3>
<p>　　唵毗卢遮那摩黎娑婆诃</p>
<h3>　　次诵旋转念珠明曰</h3>
<p>　　唵嚩曰罗（二合）狱呬耶（二合）惹跛三（去）摩曳（引）吽</p>
<h3>　　吉祥天小咒</h3>
<p>　　唵摩诃支利曳婆娑婆诃</p>
<h3>　　天王梵字咒</h3>
<p>　　唵毗智须多迦悉者娑婆诃</p>
<h3>　　四天王通咒</h3>
<p>　　唵渐婆罗奢举多罗耶娑婆诃</p>
<h3>　　使者咒</h3>
<p>　　唵豆留豆留地利地利度露度露迦他耶娑婆诃</p>
<p>　　大三摩耶印真言曰二手作金刚拳背相合。申二风头相拄。以印自心至顶。三返举之。即顶散之。</p>
<p>　　曩莫三曼多没驮喃达么驮睹萨嚩（二合）婆嚩 （二合）句唅</p>
<p>　　广大不空摩尼普供养印二手金刚合掌。二头指捻蹙如宝形。并竖二大指即成。<strong>诵不空摩尼供养真言曰</strong></p>
<p>　　唵阿（上）谟（引）伽（去）布惹（自罗反一）摩抳（二尼那反）跛纳摩（二合）缚日隶（二合）怛他（去）蘖多尾路（引）枳帝（三）三（去）满多钵罗（二合）萨罗吽（引四）</p>
<p>　　次取独古。左手拳安左腰。即诵金刚杵真言三遍。以杵左右各三遍转。投上三度。加持五处。安右乳上。次执铃左手。诵真言三遍了。五度振上。左耳间二度振上。次闲断二度振上。</p>
<p>　　次以杵各左右三转。加持五处。以杵铃共安本所。</p>
<h3>　　杵真言曰</h3>
<p>　　唵嚩日罗播儞吽</p>
<h3>　　铃真言曰</h3>
<p>　　唵嚩日罗健吒睹使也斛</p>
<p>　　次奉献阏伽印明（如常）次虚空藏四方结（如常）次金刚墙（如常）次洒净真言（如常）</p>
<h3>　　五大虚空藏仪轨</h3>
<p>　　于仁和寺皆明寺。以拇尾山法鼓台本书写毕于时天明二壬寅年秋八月四日夜。灯下阁笔。</p>
<p>　　觉禅抄云。式经一卷真伪可寻智积院东武慈忍。</p>
<p>　　享和元年次辛酉八月二日。以智积慈忍师本令写。而挍正加点以印行丰山长谷寺总持院快道林常志。</p>
<p>　　享和三年癸亥三月小尽日甲子一校加笔讫慈顺</p>
				</div></div><hr><script charset='utf-8' src='../../js/footer.js'></script></body></html>