<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚顶经瑜伽文殊师利菩萨法 第1171部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚顶经瑜伽文殊师利菩萨法 第1171部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>金刚顶经瑜伽文殊师利<a>菩萨</a>法</strong>(亦名五字咒法)</p>
<p style="text-align: left">　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a>三藏</a><a>沙门</a>不空奉诏译</p>
<p style="text-align: left">　　尔时文殊师利菩萨。在毗卢遮那大会中。从座而起顶<a>礼佛</a>足。白佛言<a>世尊</a>。我今说本五字陀罗尼。若有善男子善女人。才诵一遍者。一切如来所<a>说法</a>义修多罗藏。读诵受持等彼功德。毗卢遮那佛。告文殊师利言。随意说之</p>
<p style="text-align: left">　　尔时文殊师利即说。明曰</p>
<p style="text-align: left">　　阿啰跛者曩</p>
<p style="text-align: left">　　才说此陀罗尼。一切如来所说法。摄入五字陀罗尼中。能令众生般若波罗蜜多成就。我今当说<a>曼荼罗</a>法。或十四日十五日。选择极清净处作曼茶罗。以瞿摩夷涂地。复以白<a>檀香</a>泥涂之。随意大小。于曼荼罗中。画文殊师利五髻童子形状。身如郁金色。种种璎珞庄严其身。右手把金刚剑左手把梵夹。坐于月轮中。于月轮四面。周旋书五字陀罗尼。阿阇梨对于此坛。结金刚剑印念诵。时文殊师利加持此阿阇梨。即得无碍辩才。仍为现身。一一解释此陀罗尼甚深义理。时阿阇梨即当<a>礼拜</a>出道场外。为<a>弟子</a>受菩萨戒。即以绯帛覆眼。引入坛场门次而立。时阿阇梨告弟子言。汝今获一切如来般若波罗蜜。自今已后不应向人而说此明。勿令破汝三摩耶法。此陀罗尼极应秘密。阿啰跛者曩者。是满一切愿义。何以故</p>
<p style="text-align: left">　　阿字者乐欲菩提义。啰字者深着不舍众生义。跛字者第一义谛义。者字者妙行义。曩字者无自性义。乐欲菩提不舍众生。深入第一义谛中行行。修习诸法无有自性。若如是修满一切愿。此诸愿中证如来位及执金刚。不求当得</p>
<p style="text-align: left">　　我今又说契印曼茶罗。坛中画金刚剑。四面各于本方。画八供养契及四摄契。对于此坛念诵。不久即当成就</p>
<p style="text-align: left">　　我今又说三摩耶曼荼罗。坛中书五字及八供养四摄种子字。对此坛念诵而作是言。阿字门者诸法本不生。日日念诵。不久一切罪障消灭速得成就</p>
<p style="text-align: left">　　我今又说羯磨曼荼罗。坛中安般若波罗蜜经卷。日日读诵念诵。以种种供养而供养之。不久即当成就</p>
<p style="text-align: left">　　我今当说画像法。或白[叠*毛]绢素等中。画文殊师利菩萨。坐月轮中。轮内周旋书五字。四面画八供养及四摄。如大坛法。对此像前<a>如法</a>念诵而作是言。诸法自性成就。念诵数满五十万遍。即获无尽辩才。如文殊师利菩萨等无有异。飞腾<a>虚空</a>所求<a>世间</a>出世间事悉得成就</p>
<p style="text-align: left">　　又念诵数满一俱胝。离诸苦恼。满二俱胝遍。五无间等一切罪障永尽无余。三俱胝遍。证悟一切诸三昧门。四俱胝遍获大闻持。五俱胝遍成阿耨多罗三藐三菩提</p>
<p style="text-align: left">　　又法于<a>舍利塔</a>四面。周旋右转书五字陀罗尼。绕塔行道念诵勿令断绝。满五落叉遍</p>
<p style="text-align: left">　　尔时如来及文殊师利执金刚等。于虚空中而现其身仍为说法</p>
<p style="text-align: left">　　金刚顶经瑜伽文殊师利菩萨仪轨供养法一品</p>
<p style="text-align: left">　　归命童真妙吉祥我依瑜伽说念诵</p>
<p style="text-align: left">　　身口意业金刚念如来甚深三密门</p>
<p style="text-align: left">　　<a>行者</a>应发普贤心从师应受金刚戒</p>
<p style="text-align: left">　　不顾身命起慈悲方可堪入<a>解脱</a>轮</p>
<p style="text-align: left">　　应从师受三么耶契印密语如经说</p>
<p style="text-align: left">　　敬阿阇梨如佛想于同学所殷重心</p>
<p style="text-align: left">　　或于山间阿兰若流泉浴池悦意树</p>
<p style="text-align: left">　　山峰石窟逈树边建立坛场如本法</p>
<p style="text-align: left">　　庄严精室置本尊随力供养一心住</p>
<p style="text-align: left">　　遍观十方诸佛海供养礼诸如来足</p>
<p style="text-align: left">　　为成三业金刚故当于二手舌心中</p>
<p style="text-align: left">　　应想五智金刚杵由此加持皆悉地</p>
<p style="text-align: left">　　次应结契名警觉二手皆作金刚拳</p>
<p style="text-align: left">　　檀慧相钩竖进力二度侧拄成<a>觉悟</a></p>
<p style="text-align: left">　　警觉<a>真言</a>曰</p>
<p style="text-align: left">　　唵嚩日啰(二合)底瑟姹(二合)</p>
<p style="text-align: left">　　敬礼东方阿閦尊舍身求请不退转</p>
<p style="text-align: left">　　全身着地以心礼金刚合掌舒顶上</p>
<p style="text-align: left">　　舍身求请加持真言曰</p>
<p style="text-align: left">　　唵萨嚩怛他蘖多(一)布(引)儒跛娑他(二合引)囊(引)耶(引)答么(二合引)南(二)涅哩夜(二合引)多夜弥(三)萨嚩怛他(引)蘖多(四)嚩日啰(二合)萨怛嚩(二合)地瑟姹(二合)娑嚩(二合)[牟*含](心想吽字青色)</p>
<p style="text-align: left">　　次当敬礼宝生尊舍身求请灌顶位</p>
<p style="text-align: left">　　金刚合掌当于心以额着地虔诚礼</p>
<p style="text-align: left">　　舍身求请灌顶真言曰</p>
<p style="text-align: left">　　唵萨嚩怛他蘖多布惹毗晒迦(引)耶(引)答么(二合)南涅哩夜(二合)多夜弥萨嚩怛他(引)蘖多嚩日啰(二合)啰怛那(二合)毗诜左[牟*含](额想黄色)</p>
<p style="text-align: left">　　次礼观<a>自在</a>王尊舍身求请三么地</p>
<p style="text-align: left">　　金刚合掌置顶上以口着地虔诚礼</p>
<p style="text-align: left">　　舍身求请三昧真言曰</p>
<p style="text-align: left">　　唵萨嚩怛他(引)蘖多布惹钵啰(二合)靺多囊(引)答么(二合)南涅哩夜(二合)多夜弥萨嚩怛他(引)&nbsp;蘖多嚩日啰(二合)达么钵啰(二合)靺多野[牟*含](口想赤)</p>
<p style="text-align: left">　　次礼不空成就尊舍身求请善巧智</p>
<p style="text-align: left">　　金刚合掌安于心以顶着地稽首礼</p>
<p style="text-align: left">　　舍身求请方便真言曰</p>
<p style="text-align: left">　　唵萨嚩怛他蘖多布惹羯么抳阿答么(二合)南涅哩夜(二合)多夜弥萨嚩怛他蘖多嚩日啰(二合)羯么句噜[牟*含](顶想绿)</p>
<p style="text-align: left">　　次复敬礼十方佛想身遍在诸佛前</p>
<p style="text-align: left">　　观想五轮着地礼当结金刚三么耶</p>
<p style="text-align: left">　　遍礼十方真言曰</p>
<p style="text-align: left">　　唵萨嚩怛他(引)蘖多迦耶弭嚩(引)枳质(二合)多嚩日啰(二合)钵啰(二合)弩梅嚩日啰(二合)满娜南迦噜弭唵嚩日啰(二合)勿(微吉反)</p>
<p style="text-align: left">　　次诵成就妙真言所有众生求胜事</p>
<p style="text-align: left">　　愿诸如来悉加持速令成就无上道</p>
<p style="text-align: left">　　成熟一切众生真言曰</p>
<p style="text-align: left">　　唵萨嚩怛他(去引)蘖多饷悉铎(当各反)萨嚩萨怛嚩(二合)南萨嚩悉驮药三钵睍担怛他(引)蘖多室者(二合)地底(丁以反)瑟姹(二合)担</p>
<p style="text-align: left">　　次当结跏端身坐净除三业令清净</p>
<p style="text-align: left">　　诸法本性清净故令我此身净无垢</p>
<p style="text-align: left">　　净三业真言曰</p>
<p style="text-align: left">　　唵娑嚩(二合)婆(引)嚩舜(入声)驮(引)萨嚩达么(引)娑嚩(二合)婆嚩舜(入声)度[山*含]</p>
<p style="text-align: left">　　次金刚合掌十度初分交诵此真言曰</p>
<p style="text-align: left">　　唵嚩日啰(二合引)惹里</p>
<p style="text-align: left">　　深交诸度拳已成金刚缚诵此真言曰</p>
<p style="text-align: left">　　唵嚩日啰(二合)满驮</p>
<p style="text-align: left">　　次当开心入佛智当于二乳想两字</p>
<p style="text-align: left">　　怛啰吒字皆白色其字想为二户扇</p>
<p style="text-align: left">　　二手当结金刚缚三拍当心开门户</p>
<p style="text-align: left">　　开心真言曰</p>
<p style="text-align: left">　　唵嚩日啰(二合)满驮怛啰(二合)吒(半音)</p>
<p style="text-align: left">　　当观妙莲阿字门以印召入于心殿</p>
<p style="text-align: left">　　定慧为月金刚缚禅智在掌想字入</p>
<p style="text-align: left">　　金刚入字真言曰</p>
<p style="text-align: left">　　唵嚩日啰(二合)吠舍恶</p>
<p style="text-align: left">　　次当结闭心户印如前入印之幖帜</p>
<p style="text-align: left">　　进力屈在禅智上即得坚固不退转</p>
<p style="text-align: left">　　金刚拳真言曰</p>
<p style="text-align: left">　　唵嚩日啰(二合)母瑟知(二合)[牟*含]</p>
<p style="text-align: left">　　次结文殊三么耶十度相叉成满月</p>
<p style="text-align: left">　　直申忍愿金刚剑想身同等妙吉祥</p>
<p style="text-align: left">　　三么耶真言曰</p>
<p style="text-align: left">　　唵嚩日啰(二合)底(丁以反引)乞叉儜(三合)三么耶娑怛鑁(二合)</p>
<p style="text-align: left">　　次当结喜三昧印定慧为月坚固缚</p>
<p style="text-align: left">　　忍辱愿度中交合檀慧禅智竖相着</p>
<p style="text-align: left">　　真言曰</p>
<p style="text-align: left">　　奄三么耶谷(引)苏啰多娑怛鑁(三合)</p>
<p style="text-align: left">　　次结金刚降三世想身同彼无差别</p>
<p style="text-align: left">　　止观二羽金刚拳檀慧相钩竖进力</p>
<p style="text-align: left">　　左转辟除右结界悲心示现威怒形</p>
<p style="text-align: left">　　降三世真言曰</p>
<p style="text-align: left">　　唵逊婆儞逊婆儞(去)吽(短)仡哩(二合)衅拏(二合)吃哩(二合)衅拏(二合)吽(短)仡哩(二合)衅拏(二合)跛耶吽(短)阿囊耶斛(引)婆誐鑁嚩日啰(二合)吽(短)泮吒(半音)</p>
<p style="text-align: left">　　次结莲花三么耶为令观行成就故</p>
<p style="text-align: left">　　十度相叉作为月禅智檀慧竖相着</p>
<p style="text-align: left">　　真言曰</p>
<p style="text-align: left">　　唵嚩日啰(二合)跛娜么(二合)三么耶娑怛鑁(三合)</p>
<p style="text-align: left">　　行者应修阿萨颇那伽法。修此法者。不动支节止出入息。令其微细勿使散乱。即应观于虚空一切诸佛。由如胡麻遍满十方。以金刚弹指告行者言。善男子。汝观本心。行者闻已即想自身礼诸佛足。礼毕谛观本心白诸佛言。心相无体云何修证</p>
<p style="text-align: left">　　诸佛告行者言。善男子。汝观心中月轮如在轻雾。即诵莹彻菩提真言</p>
<p style="text-align: left">　　谛观心月真言曰</p>
<p style="text-align: left">　　唵质多钵啰(二合)底(丁以反)吠邓迦噜弥</p>
<p style="text-align: left">　　行者应了了谛观。不久当见清净菩提心。离诸尘垢净如满月。即诵菩提心真言曰</p>
<p style="text-align: left">　　唵冒地质多母怛跛(二合引)那夜(引)弥</p>
<p style="text-align: left">　　想菩提月中有昙字。如金色辉曜。如日放大光明。便即变成般若波罗蜜剑。离诸分别能断烦恼。想为智剑真言曰</p>
<p style="text-align: left">　　唵底瑟姹(二合)渴誐</p>
<p style="text-align: left">　　想其智剑渐渐增大遍周法界真言曰</p>
<p style="text-align: left">　　唵娑颇(二合)啰渴誐</p>
<p style="text-align: left">　　想其智剑渐渐收摄等自身量真言曰</p>
<p style="text-align: left">　　唵僧贺啰渴誐</p>
<p style="text-align: left">　　为令智剑坚固不散复诵真言曰</p>
<p style="text-align: left">　　唵涅哩(二合)荼底瑟姹(二合)渴誐</p>
<p style="text-align: left">　　想空中如来尽入智剑同为一体。作是思惟。如彼诸佛体性我亦同然真言曰</p>
<p style="text-align: left">　　唵(三)么喻(引)含摩诃(引)三摩喻(引)含萨嚩怛他蘖多鼻二(去)冒(引)地渴誐怛么(二合)句(引)含</p>
<p style="text-align: left">　　想其智剑渐渐变成文殊师利童真菩萨。具大威德身着种种璎珞。顶想五髻。右手持智剑。左手执青莲花。花上有般若波罗蜜经夹。身色如郁金。心诵阿啰跛者曩一遍</p>
<p style="text-align: left">　　次结金刚智剑印止观相叉作满月</p>
<p style="text-align: left">　　忍愿皆竖如剑形印心及额喉顶上</p>
<p style="text-align: left">　　即成护身坚本尊</p>
<p style="text-align: left">　　真言曰</p>
<p style="text-align: left">　　唵嚩日啰(二合)底乞叉拏(三合)地瑟姹(二合)娑嚩&nbsp;(二合)[牟*含]</p>
<p style="text-align: left">　　次当灌顶结宝印二手相叉作为月</p>
<p style="text-align: left">　　进力反屈如宝形禅智二度下相捻</p>
<p style="text-align: left">　　置于额上分两边便结智拳如系帛</p>
<p style="text-align: left">　　两手向前徐徐散当知已系无垢缯</p>
<p style="text-align: left">　　真言曰</p>
<p style="text-align: left">　　唵嚩日啰(二合)啰怛曩(二合)莽隶鼻晒计啰鼻诜者娑嚩(二合)[牟*含]萨嚩母捺啰(二合)冥涅哩(二合)雉句噜嚩啰迦嚩制娜鑁</p>
<p style="text-align: left">　　次结宝剑自灌顶二手合掌屈进力</p>
<p style="text-align: left">　　禅智皆屈入掌中置于额上分两边</p>
<p style="text-align: left">　　灌顶真言曰</p>
<p style="text-align: left">　　唵啰怛曩(二合)俱舍仡哩耶(三合)吽(引)</p>
<p style="text-align: left">　　次复结于甲胄印二手皆作金刚拳</p>
<p style="text-align: left">　　置于心前竖进力左右二度想唵砧</p>
<p style="text-align: left">　　想流清光为绿色心前三转绕背后</p>
<p style="text-align: left">　　复至脐下及两膝又转至脐绕腰后</p>
<p style="text-align: left">　　从腰到心转两膊从膊至喉向颈后</p>
<p style="text-align: left">　　复从颈后至额前从额至脑结智拳</p>
<p style="text-align: left">　　徐徐散下如垂带上观旋转如舞势</p>
<p style="text-align: left">　　二手相叉成满月</p>
<p style="text-align: left">　　甲胄真言曰</p>
<p style="text-align: left">　　唵嚩日啰(二合)迦嚩左嚩日[口*梨](二合)句噜嚩日啰(二合)嚩日啰(二合)娜含</p>
<p style="text-align: left">　　次陈金刚拍掌仪二羽齐拍一相拍</p>
<p style="text-align: left">　　由陈拍印真言并能令圣众发<a>欢喜</a></p>
<p style="text-align: left">　　速获本尊坚固体</p>
<p style="text-align: left">　　欢喜真言曰</p>
<p style="text-align: left">　　唵嚩日啰(二合)底(引)乞叉拏(三合)睹使野(二合)斛(引)</p>
<p style="text-align: left">　　次当行者座前观八叶莲花具须蕊</p>
<p style="text-align: left">　　上观师子妙高座座上复有七宝楼</p>
<p style="text-align: left">　　中想七宝莲花王上想昙字具威光</p>
<p style="text-align: left">　　遍照法界靡不周其字变为金刚利</p>
<p style="text-align: left">　　了了谛观如本形召请菩萨入想身</p>
<p style="text-align: left">　　二手作月进如钩想身同于彼菩萨</p>
<p style="text-align: left">　　金刚钩菩萨真言曰</p>
<p style="text-align: left">　　唵阿夜(引)呬弱</p>
<p style="text-align: left">　　次当结索入尊身结月禅押智入掌</p>
<p style="text-align: left">　　由此密印加持故变为一体无有差</p>
<p style="text-align: left">　　金刚索真言曰</p>
<p style="text-align: left">　　唵阿呬吽吽</p>
<p style="text-align: left">　　次当锁印令坚固作月四度犹如环</p>
<p style="text-align: left">　　由此秘印威力故悉令坚固而不变</p>
<p style="text-align: left">　　金刚锁真言曰</p>
<p style="text-align: left">　　唵系娑普(二合)吒鑁</p>
<p style="text-align: left">　　次结铃印令欢喜禅智八掌如铃铎</p>
<p style="text-align: left">　　令尊及众皆欢喜加持令速妙成就</p>
<p style="text-align: left">　　金刚铃真言曰</p>
<p style="text-align: left">　　唵健吒恶恶</p>
<p style="text-align: left">　　行者次当两手捧遏伽想洗金刚利菩萨及诸眷属足。或以百字真言加持遏伽。而献遏伽真言曰</p>
<p style="text-align: left">　　唵嚩日卢(二合)娜迦吽(引)</p>
<p style="text-align: left">　　次结曼殊羯磨印二羽皆作金刚拳</p>
<p style="text-align: left">　　禅羽置于自心上右手犹如执剑势</p>
<p style="text-align: left">　　由此羯么妙印力身获如尊等无异</p>
<p style="text-align: left">　　羯么真言曰</p>
<p style="text-align: left">　　唵嚩日啰(二合)底乞叉拏(三合)昙</p>
<p style="text-align: left">　　次结金刚利剑印结月忍愿申如剑</p>
<p style="text-align: left">　　由此金刚利妙印当获般若甚深智</p>
<p style="text-align: left">　　金刚利真言曰</p>
<p style="text-align: left">　　唵耨佉泚娜</p>
<p style="text-align: left">　　次复当结内供养结月当心竖禅智</p>
<p style="text-align: left">　　由结金刚嬉戏印速满檀那波罗蜜</p>
<p style="text-align: left">　　金刚嬉戏真言曰</p>
<p style="text-align: left">　　唵摩诃啰底</p>
<p style="text-align: left">　　次结金刚鬘供养依前嬉戏直申臂</p>
<p style="text-align: left">　　由结此印加持故当满净戒波罗密</p>
<p style="text-align: left">　　金刚鬘真言曰</p>
<p style="text-align: left">　　唵噜跛戍(引)鞞</p>
<p style="text-align: left">　　次结金刚歌咏印鬘至脐口垂下散</p>
<p style="text-align: left">　　由结金刚歌密印速获安忍波罗蜜</p>
<p style="text-align: left">　　金刚歌真言曰</p>
<p style="text-align: left">　　唵戍噜(二合)怛啰(二合)扫磎</p>
<p style="text-align: left">　　次结金刚舞供养二手拳旋如舞势</p>
<p style="text-align: left">　　由结舞印加持故速满精进波罗蜜</p>
<p style="text-align: left">　　金刚舞印真言曰</p>
<p style="text-align: left">　　唵萨嚩布尔</p>
<p style="text-align: left">　　次结金刚外供养二手作月向下散</p>
<p style="text-align: left">　　由结<a>烧香</a>印力故当证静虑波罗蜜</p>
<p style="text-align: left">　　金刚烧香真言曰</p>
<p style="text-align: left">　　唵钵啰(二合)贺攞(二合)儞(引)宁(上)</p>
<p style="text-align: left">　　次结金刚散花印结月向上如散花</p>
<p style="text-align: left">　　由此散花印加持速证般若波罗蜜</p>
<p style="text-align: left">　　金刚散花真言曰</p>
<p style="text-align: left">　　唵颇攞(引)誐铭</p>
<p style="text-align: left">　　次结金刚灯明印作月禅智头相着</p>
<p style="text-align: left">　　由结金刚灯明印当得方便波罗蜜</p>
<p style="text-align: left">　　金刚灯明真言曰</p>
<p style="text-align: left">　　奄苏帝惹(引)蘖哩(二合)</p>
<p style="text-align: left">　　次结金刚涂香印月当胸散如涂香</p>
<p style="text-align: left">　　由结涂香印加持速满誓愿波罗蜜</p>
<p style="text-align: left">　　金刚涂香真言曰</p>
<p style="text-align: left">　　唵苏健荡倪(倪以兮反)</p>
<p style="text-align: left">　　行者次应诵一百八名赞供养本尊。又结金刚利剑印。于心上诵百字真言加持自身。假使过去世中造种种恶业五无间等一切罪障。由此百字真言加持故。一切罪障悉皆消灭。见身获得首楞严三昧。若心散乱数诵此明或一七<a>三七</a>乃至七七一百八遍。心离攀缘速得三摩地</p>
<p style="text-align: left">　　百字真言</p>
<p style="text-align: left">　　唵渴誐萨怛嚩(二合一)三么耶么努播(引)攞耶(二合二)渴誐萨怛嚩(二合三)底吠(二合)怒跛底瑟姹(二合四)涅哩(二合)住(茶护反)铭婆(去)嚩(五)素睹使喻(二合)铭婆(去)嚩(六)阿(上)拏啰讫睹(二合)铭婆(去)嚩(七)素布使喻(二合引)铭婆(去)嚩(八)萨嚩悉朕(提饮反)铭钵啰(二合)也瑳(九)萨嚩羯磨素者铭(十)质多失唎(二合)药句噜(十一)吽(引)诃诃诃诃斛(引)婆誐鑁(十二)萨嚩怛他蘖多(十三)渴誐么铭门(上)者(十四)渴倪(倪以反)婆嚩(十五)摩诃三摩耶萨怛嚩(二合)恶(引十六)</p>
<p style="text-align: left">　　不散前印。谛观前有本尊。及想自身如本尊无异。了了谛观即诵五字陀罗尼。或以金刚语诵。或分明莲华语诵。或诵七遍三七遍。以印于顶上解散。次即把<a>念珠</a>当心念诵不缓不急。或一百八遍或一千乃至一万遍。念诵数毕。二手捧珠安于顶上。然后置本处。若三摩地念诵者。当心观大圆镜智。中布五字门。了了谛观。随义相应。心与般若波罗蜜合。此名三摩地念诵。若身疲懈。即结本尊剑印。诵五字陀罗尼七遍。复以八大供养供养诸佛。以妙音辞称扬赞叹。献阏伽水。以降三世印左旋解界。即结金刚利剑印。奉送诸圣。各还本宫。真言曰</p>
<p style="text-align: left">　　唵讫哩(二合)睹(引)嚩(无莫反一)萨嚩萨怛嚩(二合)啰他(二合二)悉地捺多(引三)也他(引)努誐(引上四)蘖縒持挽(二合)没驮尾洒焰(五)布曩啰(引)誐(六)么囊(引)也都(七)唵渴誐萨怛嚩(二合)目(八)</p>
<p style="text-align: left">　　作此法已。重以三么耶印诵加持明以印四处。然后灌顶。被金刚甲胄。依前四礼礼四方佛。忏悔发愿等。然后依闲静处。严以香花住本尊三摩地。读诵方广一切大乘经典大般若大品。乃至文殊般若等。随意经行</p>
<p style="text-align: left">　　若有智者依此法昼夜四时精进修</p>
<p style="text-align: left">　　见世证得欢喜地后十六生成正觉</p>
<p style="text-align: left">　　文殊师利忿怒陀罗尼</p>
<p style="text-align: left">　　唵嚩日啰(二合)底乞叉拏(三合)俱噜(二合)驮嗔那嗔那吽(引)泮吒</p>
<p style="text-align: left">　　用此真言护身辟除结界。净诸香花及一切供具等并得</p>
<p style="text-align: left">　　当愿众生遇此教曼殊常为善知识</p>
<p style="text-align: left">　　速证般若善巧智疾成无上两足尊</p>
<p style="text-align: left">　　五字陀罗尼</p>
<p style="text-align: left">　　阿啰跛者曩唵嚩日啰(二合)底乞叉拏(三合)唵耨佉泚(去)娜唵渴誐蘖啰(二合)欠(平)唵渴誐萨怛嚩(二合)</p>
<p style="text-align: left">　　金刚顶经瑜伽文殊师利菩萨法</p>
				</div></div><hr><script charset='utf-8' src='../../js/footer.js'></script></body></html>