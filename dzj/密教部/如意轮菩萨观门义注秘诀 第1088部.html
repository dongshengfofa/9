<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，如意轮菩萨观门义注秘诀 第1088部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>如意轮菩萨观门义注秘诀 第1088部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="如意轮菩萨观门义注秘诀 第1088部" src="./images/如意轮菩萨观门义注秘诀 第1088部0.png" style="" title="如意轮菩萨观门义注秘诀 第1088部"  class="lazy" /></p>
<p>　　◇唵字。一切法流注义。无所得以为方便。觉不可得</p>
<p>　　◇嚩字。一切法超越之义。言语道不可得</p>
<p>　　◇啰字。一切法离尘义。了亦不可得</p>
<p>　　◇娜字。一切法施义。毕竟不可得</p>
<p>　　◇跛字。一切法胜义。性相不可得</p>
<p>　　◇娜么（二合）字。一切法离我取执不可得</p>
<p>　　◇吽字。一切诸法了义亦不可得</p>
<p>　　右如上布列诸字。尽作郁金之色。从本尊口引入身心口轮中。分明布列已。一一谛审观之。从此三昧耶速获一切智。夫瑜伽法念诵数毕。即布诸字。更于身上布列小心<a>真言</a>。复于字上分明观照。如日初出。光明赫奕广极无边。如斯观照。不久当证法身三昧</p>
<p>　　唵字安于顶啰字置于额</p>
<p>　　啰字布两目娜字观于口</p>
<p>　　跛字安于心娜么（二合）字置二膊</p>
<p>　　吽字安脐轮</p>
<p>　　以前观字门速悟无生理</p>
<p>　　不久当成就获得如来智</p>
<p>　　如意轮心真言。布列梵字菩提心月轮</p>
<p>　　如意轮真言注义</p>
<p>　　【◇】曩谟（归命义）啰怛曩（宝义）怛啰（二合）夜野（三义所谓【◇】归命三宝敬）曩莫（稽首义）阿哩野（二合）嚩路枳谛【◇】湿嚩啰耶（圣观<a>自在</a>）冒地萨怛嚩（二合）野（<a>菩萨</a>）【◇】摩诃萨怛嚩（二合）野（大菩萨）摩贺迦噜抳【◇】迦野（大慈悲者）怛儞也（二合）他（所谓开如来藏说真言）</p>
<p>　　唵◇其字成于三身义也。唵◇之一字。所谓唵阿摩【◇】等三字共成。唵◇字者一切法生不可得义。阿◇字者一切法本不生义。摩◇字者一切法我无所得义。又释云。唵◇字<a>化身</a>义。阿◇字者报身义。摩◇字者法身义。由此三字契实相理。则成稽首礼一切如来。亦如来无观顶义</p>
<p>　　【◇】斫羯啰（二合）靺哩底（能转无上法轮义亦摧破义）【◇】震跢末抳</p>
<p>　　思惟义。亦如来宝义。宝有六种。能满众生愿故</p>
<p>　　【◇】摩诃钵那么（二合大莲华也表净诸非法染本不染故）</p>
<p>　　噜噜。【◇】。离尘垢义。尘有二种。故重称也。二尘者。所谓内尘外尘。内尘即是五根。眼耳鼻舌身。外尘色声香味触。于二种尘。皆无所得以为方便。成瑜伽观智</p>
<p>　　底瑟吒。【◇】。释云住义。亦云无住义。无住以为一切法本。亦云无住<a>涅槃</a>不住<a>生死</a>。由大智故不着生死。由大悲故不住涅槃</p>
<p>　　入嚩攞。【◇】。释云炽然义。光明照曜遍满十方<a>虚空</a>法界。惊觉诸佛菩萨圣众。降集普赴。下召一切天龙八部诸有情类。利益加持故</p>
<p>　　阿羯里洒野。【◇】。请召义。由此请召。诸佛菩萨天龙八部。应召而至。悉云集加持护念</p>
<p>　　吽◇字者一切法无因义。亦云菩提道场。如金刚顶瑜伽经说。才发菩提心即坐菩提道场。转<a>正法</a>轮。由此相应。此真言一字则能证悟一切<a>佛法</a>。念念证悟佛法之时。具萨婆若智。直至究竟坐金刚座。四魔现前则入大慈三摩地。降伏四魔故则成正觉。四魔者。谓蕴魔烦恼魔死魔天魔。悉自降伏。复云法无因者。诸法无因。依胜义谛果亦无得。无因果故本来清净</p>
<p>　　泮字者是破坏义。亦云摧坏义。得成佛时摧坏四魔。亦云<a>三德</a>之中。断德之中得义。由以智。断<a>三界</a>九地位烦恼习气皆悉断。福德智慧二种资粮悉皆<a>圆满</a>。从无始来一切有情以为已亲。念彼恩故。往诣转法轮处。演说十二行法轮也</p>
<p>　　吒◇字者一切法无所得义。其吒字梵书形如半月。释云一切法<a>无我</a>。无所得以为方便。则成生空生空半故</p>
<p>　　萨嚩（引）◇等无言说义。即成法空智。满字义。亦云大福德成就义</p>
<p>　　诃◇字是断烦恼义。令诸有情。积大福德断害烦恼及随烦恼一切习气。自他身中遍满字之教。证得无余依无住涅槃<a>修行</a>瑜伽者。结契诵真言。定意专注于此一字。由与真实道理相应思惟。时能除能缘所缘自他平等同体大悲。顿集一切福德智慧。现在除遣一切灾祸非命。世人见闻<a>欢喜</a>。所出言辞<a>天人</a>敬顺不敢违越。临命终时众圣见前。得生极乐净妙国土。于大集会中。莲华化生见无量寿佛。听闻正法顿证无上菩提如意轮菩萨六臂相颂</p>
<p style="text-align: center">　　手持如意宝六臂身金色</p>
<p style="text-align: center">　　顶髻宝庄严自在王<a>说法</a></p>
<p style="text-align: center">　　第一手思惟愍念有情故</p>
<p style="text-align: center">　　第二持意宝能满一切愿</p>
<p style="text-align: center">　　第三持<a>念珠</a>为度傍生苦</p>
<p style="text-align: center">　　左按光明山成就无倾动</p>
<p style="text-align: center">　　第二持莲手能净诸非法</p>
<p style="text-align: center">　　第三手持轮能转无上法</p>
<p style="text-align: center">　　宝能随施故山表不动故</p>
<p style="text-align: center">　　莲性不染故轮摧障恼故</p>
<p style="text-align: center">　　六臂广庄严能游于<a>六道</a></p>
<p style="text-align: center">　　以大悲方便断诸有情苦</p>
<p style="text-align: center">　　身流千光明<a>随念</a>能普照</p>
<p style="text-align: center">　　犹如于明镜能现于万像</p>
<p style="text-align: center">　　自心本不生法性圆寂故</p>
<p>　　出金刚顶瑜伽经说</p>
<p>　　心中心真言</p>
<p>　　唵字（一切法流注义。无所得以为方便。觉不可得）</p>
<p>　　嚩字（一切法超越之义。言语道断不可得）</p>
<p>　　啰字（一切法离尘义。了亦不可得）</p>
<p>　　娜字（一切法施义。毕竟无所得）</p>
<p>　　跛字（一切法胜义。性相不可得）</p>
<p>　　娜么（二合）字（一切法离我取孰义不可得）</p>
<p>　　吽字（一切诸法了义亦不可得）</p>
<p>　　右如上布列诸字。画作郁金之色</p>
<p>　　贞享三年十月二十一日点校了</p>
<p>　　净严（四十八岁）</p>
<p>　　元禄十六年正月十七日以净严和上之本</p>
<p>　　再校了尊教</p>
<p>　　宝永五戊子十二月二十五除夜一校了</p>
<p>　　性寂</p>
				</div></div><hr><script charset='utf-8' src='../../js/footer.js'></script></body></html>