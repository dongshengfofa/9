<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说一切如来真实摄大乘现证三昧大教王经 第二十八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说一切如来真实摄大乘现证三昧大教王经 第二十八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说一切如来真实摄大乘现证三昧大教王经 第二十八卷</strong></p>
<p style="text-align: left">
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p style="text-align: left">
	　　一切如来真实摄一切仪轨最上秘密广大教理分第二十五之余</p>
<p style="text-align: left">
	　　复次金刚手<a>菩萨</a>摩诃萨。宣说诸部法三昧成就教理</p>
<p style="text-align: left">
	　　谓先通说一切如来法三昧成就教理。颂曰</p>
<p style="text-align: left">
	　　<a>念佛</a>三昧法成已此说金刚中金刚</p>
<p style="text-align: left">
	　　微妙金刚<a>法相</a>应即得最上佛成就</p>
<p style="text-align: left">
	　　此佛所说觉智法门</p>
<p style="text-align: left">
	　　如来部法三昧成就教理</p>
<p style="text-align: left">
	　　金刚萨埵三摩地观想微妙金刚性</p>
<p style="text-align: left">
	　　得成金刚萨埵尊金刚萨埵故此说</p>
<p style="text-align: left">
	　　此佛所说金刚萨埵法门</p>
<p style="text-align: left">
	　　金刚部法三昧成就教理</p>
<p style="text-align: left">
	　　于降三世胜相前<a>随念</a>彼尊亦复然</p>
<p style="text-align: left">
	　　吽吽吽吽此称时即得无上法成就</p>
<p style="text-align: left">
	　　此佛所说降三世法门</p>
<p style="text-align: left">
	　　莲华部法三昧成就教理</p>
<p style="text-align: left">
	　　所有调伏<a>世间</a>相观想微妙金刚性</p>
<p style="text-align: left">
	　　秫[亭*夜]秫[亭*夜]此称时即得最上法成就</p>
<p style="text-align: left">
	　　此佛所<a>说法</a>金刚法门</p>
<p style="text-align: left">
	　　宝部法三昧成就教理</p>
<p style="text-align: left">
	　　一切义成就胜相观想微妙金刚性</p>
<p style="text-align: left">
	　　悉[亭*夜]悉[亭*夜]此称时最上义利得成就</p>
<p style="text-align: left">
	　　此佛所说法宝法门</p>
<p style="text-align: left">
	　　如上是为诸部法三昧成就教理</p>
<p style="text-align: left">
	　　复次金刚手菩萨摩诃萨。宣说诸部妙法智成就教理</p>
<p style="text-align: left">
	　　谓先通说一切如来妙法智成就教理</p>
<p style="text-align: left">
	　　妙法本来无文字三摩地智所出生</p>
<p style="text-align: left">
	　　而彼诸法诸相门此说是为无生相</p>
<p style="text-align: left">
	　　如是秘密印法用智者彼中应观想</p>
<p style="text-align: left">
	　　一切文字智庄严<a>刹那</a>得成善逝果</p>
<p style="text-align: left">
	　　此佛所说一切如来妙德法门</p>
<p style="text-align: left">
	　　如来部妙法智成就教理</p>
<p style="text-align: left">
	　　欲知诸如来真实应当净信此深经</p>
<p style="text-align: left">
	　　若持若读信生时得彼无上法成就</p>
<p style="text-align: left">
	　　此佛所说金刚萨埵法门</p>
<p style="text-align: left">
	　　金刚部妙法智成就教理</p>
<p style="text-align: left">
	　　为利罪业有情故如<a>佛教</a>敕善施作</p>
<p style="text-align: left">
	　　破恶秘密法成时诸恶有情遍调伏</p>
<p style="text-align: left">
	　　此佛所说金刚部法门</p>
<p style="text-align: left">
	　　莲华部妙法智成就教理</p>
<p style="text-align: left">
	　　本来自性皆清净此说乃为第一义</p>
<p style="text-align: left">
	　　是中观想法无初速得诸法性成就</p>
<p style="text-align: left">
	　　此佛所说观<a>自在</a>法门</p>
<p style="text-align: left">
	　　宝部妙法智成就教理</p>
<p style="text-align: left">
	　　广施有情诸财利普令<a>圆满</a>诸意愿</p>
<p style="text-align: left">
	　　此为宝部施法门观想速得胜成就</p>
<p style="text-align: left">
	　　此佛所说法宝法门</p>
<p style="text-align: left">
	　　如上是为诸部妙法智成就教理</p>
<p style="text-align: left">
	　　复次金刚手菩萨摩诃萨。宣说诸部三摩地羯磨成就教理</p>
<p style="text-align: left">
	　　谓先通说一切如来三摩地羯磨成就教理</p>
<p style="text-align: left">
	　　诸佛三摩地羯磨是即成佛菩提者</p>
<p style="text-align: left">
	　　此中谛意观想时即得最上法成就</p>
<p style="text-align: left">
	　　此佛所说觉智法门</p>
<p style="text-align: left">
	　　如来部三摩地羯磨成就教理</p>
<p style="text-align: left">
	　　金刚萨埵三摩地是即广大胜事业</p>
<p style="text-align: left">
	　　巧施作利诸有情此中观想得成就</p>
<p style="text-align: left">
	　　此佛所说金刚法门</p>
<p style="text-align: left">
	　　金刚部三摩地羯磨成就教理</p>
<p style="text-align: left">
	　　普为清净罪业故乃作能摧诸罪者</p>
<p style="text-align: left">
	　　起诸有情破恶门生净信者得成就</p>
<p style="text-align: left">
	　　此佛所说金刚出生法门</p>
<p style="text-align: left">
	　　莲华部三摩地羯磨成就教理</p>
<p style="text-align: left">
	　　自先清净一切罪广为一切作净已</p>
<p style="text-align: left">
	　　然后起诸羯磨门此中观想得成就</p>
<p style="text-align: left">
	　　此佛所说莲华法门</p>
<p style="text-align: left">
	　　宝部三摩地羯磨成就教理</p>
<p style="text-align: left">
	　　诸贫匮者诸所求悉令意愿皆圆满</p>
<p style="text-align: left">
	　　我施一切诸义成此中成就无疑惑</p>
<p style="text-align: left">
	　　此佛所说金刚宝幢法门</p>
<p style="text-align: left">
	　　如上是为诸部三摩地羯磨成就教理</p>
<p style="text-align: left">
	　　复次金刚手菩萨摩诃萨。宣说诸部微妙智成就教理</p>
<p style="text-align: left">
	　　谓先通说一切如来微妙智成就教理</p>
<p style="text-align: left">
	　　微妙金刚法<a>常住</a>一切修习依法用</p>
<p style="text-align: left">
	　　是中诸相悉具圆即得五种<a>神通</a>法</p>
<p style="text-align: left">
	　　此佛所说觉智法门</p>
<p style="text-align: left">
	　　如来部微妙智成就教理</p>
<p style="text-align: left">
	　　非阿阇梨非<a>弟子</a>或复别异诸学者</p>
<p style="text-align: left">
	　　不应开示密印门及此秘密成就法</p>
<p style="text-align: left">
	　　此佛所说执金刚法门</p>
<p style="text-align: left">
	　　金刚部微妙智成就教理</p>
<p style="text-align: left">
	　　微妙金刚胜法用鼻端吽字法相应</p>
<p style="text-align: left">
	　　金刚忿怒等持门一切所作皆成就</p>
<p style="text-align: left">
	　　此佛所说金刚法门</p>
<p style="text-align: left">
	　　莲华部微妙智成就教理</p>
<p style="text-align: left">
	　　微妙金刚胜法用作金刚视法相合</p>
<p style="text-align: left">
	　　广大莲华等持门即得妙爱法成就</p>
<p style="text-align: left">
	　　此佛所说莲华妙爱法门</p>
<p style="text-align: left">
	　　宝部微妙智成就教理</p>
<p style="text-align: left">
	　　微妙金刚胜法用作光明视极微妙</p>
<p style="text-align: left">
	　　金刚大宝等持门得成召集诸财者</p>
<p style="text-align: left">
	　　此佛所说金刚手法门</p>
<p style="text-align: left">
	　　如上是为诸部微妙智成就教理</p>
<p style="text-align: left">
	　　复次金刚手菩萨摩诃萨。宣说诸部眼智成就教理</p>
<p style="text-align: left">
	　　谓先通说一切如来眼智成就教理</p>
<p style="text-align: left">
	　　若印契若三摩地二种成就法相应</p>
<p style="text-align: left">
	　　其犹空界净无瑕众星焕曜而观察</p>
<p style="text-align: left">
	　　智者于彼善了知我此观察即佛眼</p>
<p style="text-align: left">
	　　从是已后佛<a>世尊</a>一切仪轨得成就</p>
<p style="text-align: left">
	　　此佛所说觉智法门</p>
<p style="text-align: left">
	　　如来部眼智成就教理</p>
<p style="text-align: left">
	　　彼一切相无所有若情若器亦复然</p>
<p style="text-align: left">
	　　而彼影像随生时即于<a>虚空</a>界中见</p>
<p style="text-align: left">
	　　世间若来若去相金刚眼观悉清净</p>
<p style="text-align: left">
	　　此了知已供养时即得无上法成就</p>
<p style="text-align: left">
	　　此佛所说金刚萨埵法门</p>
<p style="text-align: left">
	　　金刚部眼智成就教理</p>
<p style="text-align: left">
	　　智眼乃于空中见左右顺次而旋转</p>
<p style="text-align: left">
	　　速疾于其虚空中还见如云而动散</p>
<p style="text-align: left">
	　　见已彼无动散相智印元从金刚生</p>
<p style="text-align: left">
	　　彼等诸印持结时即得智印眼成就</p>
<p style="text-align: left">
	　　此佛所说金刚法门</p>
<p style="text-align: left">
	　　莲华部眼智成就教理</p>
<p style="text-align: left">
	　　所有黑白及赤黄见是四色光轮相</p>
<p style="text-align: left">
	　　由彼秘密加持因即得金刚眼成就</p>
<p style="text-align: left">
	　　此佛所说观自在法门</p>
<p style="text-align: left">
	　　宝部眼智成就教理</p>
<p style="text-align: left">
	　　虚空中如宝形相如彼金等众珍宝</p>
<p style="text-align: left">
	　　由于空中观见时即得虚空眼成就</p>
<p style="text-align: left">
	　　此佛所说金刚藏法门</p>
<p style="text-align: left">
	　　如上是为诸部眼智成就教理</p>
<p style="text-align: left">
	　　复次金刚手菩萨摩诃萨。宣说诸部最上羯磨成就教理</p>
<p style="text-align: left">
	　　谓先通说一切如来最上羯磨成就教理</p>
<p style="text-align: left">
	　　羯磨曼拏罗法用供养一切佛圣尊</p>
<p style="text-align: left">
	　　妙爱快乐胜报圆相应即得佛成就</p>
<p style="text-align: left">
	　　此佛所说觉智法门</p>
<p style="text-align: left">
	　　如来部最上羯磨成就教理</p>
<p style="text-align: left">
	　　秘密供养遍所作我此妙爱当观想</p>
<p style="text-align: left">
	　　得彼最上法圆成获金刚爱胜威德</p>
<p style="text-align: left">
	　　此佛所说胜欲法门</p>
<p style="text-align: left">
	　　金刚部最上羯磨成就教理</p>
<p style="text-align: left">
	　　秘密供养遍所作我此忿怒当观想</p>
<p style="text-align: left">
	　　得彼最上法圆成得与降三世无异</p>
<p style="text-align: left">
	　　此佛所说金刚手法门</p>
<p style="text-align: left">
	　　莲华部最上羯磨成就教理</p>
<p style="text-align: left">
	　　当知欲染皆清净谛意观想法相应</p>
<p style="text-align: left">
	　　即此相应自相门以供养佛得成就</p>
<p style="text-align: left">
	　　此佛所说观自在法门</p>
<p style="text-align: left">
	　　宝部最上羯磨成就教理</p>
<p style="text-align: left">
	　　金刚高举相相合顶礼心生于战悚</p>
<p style="text-align: left">
	　　复常归命最上尊即得胜妙灌顶法</p>
<p style="text-align: left">
	　　此佛所说金刚灌顶宝法门</p>
<p style="text-align: left">
	　　如上是为诸部最上羯磨成就教理</p>
<p style="text-align: left">
	　　复次金刚手菩萨摩诃萨。宣说诸部羯磨三昧秘密成就教理</p>
<p style="text-align: left">
	　　谓先通说一切如来羯磨三昧秘密成就教理</p>
<p style="text-align: left">
	　　欲等一切胜妙乐此常安住我心中</p>
<p style="text-align: left">
	　　快哉利益有情门离染应知随宜说</p>
<p style="text-align: left">
	　　今此羯磨三昧法即彼如来三摩地</p>
<p style="text-align: left">
	　　观想供养佛世尊即得最上法成就</p>
<p style="text-align: left">
	　　此佛所说觉智法门</p>
<p style="text-align: left">
	　　如来部羯磨三昧秘密成就教理</p>
<p style="text-align: left">
	　　我此妙欲普贤性常施一切有情乐</p>
<p style="text-align: left">
	　　金刚萨埵等持门即得供养法成就</p>
<p style="text-align: left">
	　　此佛所说妙欲法门</p>
<p style="text-align: left">
	　　金刚部羯磨三昧秘密成就教理</p>
<p style="text-align: left">
	　　我此普贤忿怒法为诸有情作利益</p>
<p style="text-align: left">
	　　金刚降三世法仪即得供养法成就</p>
<p style="text-align: left">
	　　此佛所说金刚手法门</p>
<p style="text-align: left">
	　　莲华部羯磨三昧秘密成就教理</p>
<p style="text-align: left">
	　　我此普贤妙爱性自获一切胜妙乐</p>
<p style="text-align: left">
	　　调伏世间妙相门即得供养法成就</p>
<p style="text-align: left">
	　　此佛所说金刚爱法门</p>
<p style="text-align: left">
	　　宝部羯磨三昧秘密成就教理</p>
<p style="text-align: left">
	　　我此普贤自在性施诸有情大财利</p>
<p style="text-align: left">
	　　一切义成妙相门即得供养法成就</p>
<p style="text-align: left">
	　　此佛所说一切义成就法门</p>
<p style="text-align: left">
	　　如上是为诸部羯磨三昧秘密成就教理</p>
<p style="text-align: left">
	　　复次金刚手菩萨摩诃萨。宣说诸部羯磨法性最上成就教理</p>
<p style="text-align: left">
	　　谓先通说一切如来羯磨法性最上成就教理</p>
<p style="text-align: left">
	　　自三摩地被甲印从右起至于正面</p>
<p style="text-align: left">
	　　然后系鬘顶间安究竟常得善加护</p>
<p style="text-align: left">
	　　此佛所说觉智法门</p>
<p style="text-align: left">
	　　如来部羯磨法性成就教理</p>
<p style="text-align: left">
	　　依法当于地中画善爱相及出生门</p>
<p style="text-align: left">
	　　想其善爱者调柔然后令彼生敬爱</p>
<p style="text-align: left">
	　　此佛所说金刚手法门</p>
<p style="text-align: left">
	　　金刚部羯磨法性成就教理</p>
<p style="text-align: left">
	　　当以右手头指甲地中画一夜叉像</p>
<p style="text-align: left">
	　　次想打击彼眼门此能钩召善爱者</p>
<p style="text-align: left">
	　　莲华部羯磨法性成就教理</p>
<p style="text-align: left">
	　　二手执持妙莲华观察贪性本清净</p>
<p style="text-align: left">
	　　金刚观视善爱者得彼现前生敬爱</p>
<p style="text-align: left">
	　　此佛所说法金刚法门</p>
<p style="text-align: left">
	　　宝部羯磨法性成就教理</p>
<p style="text-align: left">
	　　住金刚宝三摩地二手执持金刚宝</p>
<p style="text-align: left">
	　　宝吽字法若相应能破一切善爱者</p>
<p style="text-align: left">
	　　如上是为诸部羯磨法性成就教理</p>
<p style="text-align: left">
	　　复次金刚手菩萨摩诃萨。宣说诸部施作事业成就教理</p>
<p style="text-align: left">
	　　谓先通说一切如来施作事业成就教理</p>
<p style="text-align: left">
	　　供养羯磨法相应随所有事当观想</p>
<p style="text-align: left">
	　　即以彼印表相门智者依法求成就</p>
<p style="text-align: left">
	　　此佛所说觉智法门</p>
<p style="text-align: left">
	　　如来部施作事业成就教理</p>
<p style="text-align: left">
	　　秘密供养法相应金刚萨埵三摩地</p>
<p style="text-align: left">
	　　随所有事依法仪速得秘密语成就</p>
<p style="text-align: left">
	　　此佛所说执金刚法门</p>
<p style="text-align: left">
	　　金刚部施作事业成就教理</p>
<p style="text-align: left">
	　　本部秘密大供养忿怒三摩地作已</p>
<p style="text-align: left">
	　　智者随事观想时速得所作法成就</p>
<p style="text-align: left">
	　　此佛所说金刚忿怒法门</p>
<p style="text-align: left">
	　　莲华部施作事业成就教理</p>
<p style="text-align: left">
	　　住观自在三摩地意中想作供养已</p>
<p style="text-align: left">
	　　智者随事观想时得彼一切事成就</p>
<p style="text-align: left">
	　　此佛所说莲华法门</p>
<p style="text-align: left">
	　　宝部施作事业成就教理</p>
<p style="text-align: left">
	　　住金刚藏三摩地香等供养施作已</p>
<p style="text-align: left">
	　　智者随事观想时刹那得彼诸成就</p>
<p style="text-align: left">
	　　此佛所说金刚藏法门</p>
<p style="text-align: left">
	　　如上是为诸部施作事业成就教理</p>
<p style="text-align: left">
	　　复次金刚手菩萨摩诃萨。宣说诸部观想印契加持相应成就教理</p>
<p style="text-align: left">
	　　谓先通说一切如来加持相应成就教理</p>
<p style="text-align: left">
	　　微妙金刚胜法用佛相应住等引心</p>
<p style="text-align: left">
	　　最上悉地得成时是为佛印成就者</p>
<p style="text-align: left">
	　　此佛所说金刚手如来法门</p>
<p style="text-align: left">
	　　如来部萨埵加持相应成就教理</p>
<p style="text-align: left">
	　　大哉萨埵一切身一切普集我身住</p>
<p style="text-align: left">
	　　我即萨埵此加持如应观想我成就</p>
<p style="text-align: left">
	　　此佛所说一切如来大乘现证三昧。金刚萨埵法门</p>
<p style="text-align: left">
	　　金刚部金刚加持相应成就教理</p>
<p style="text-align: left">
	　　如其萨埵印亦然即如其印我亦然</p>
<p style="text-align: left">
	　　如是观想法相应当求一切印成就</p>
<p style="text-align: left">
	　　此佛所说执金刚法门</p>
<p style="text-align: left">
	　　莲华部法加持相应成就教理</p>
<p style="text-align: left">
	　　妙法印契诸法用微妙金刚当观想</p>
<p style="text-align: left">
	　　一切皆是语印门即大萨埵三摩地</p>
<p style="text-align: left">
	　　此佛所说观自在法门</p>
<p style="text-align: left">
	　　宝部羯磨加持相应成就教理</p>
<p style="text-align: left">
	　　彼一切佛灌顶法供养三昧胜成就</p>
<p style="text-align: left">
	　　金刚羯磨求所成如应作此佛观想</p>
<p style="text-align: left">
	　　此佛所说金刚羯磨法门</p>
<p style="text-align: left">
	　　如上是为诸部观想印契加持相应成就教理</p>
<p style="text-align: left">
	　　尔时世尊一切如来又复云集。咸共称赞具德一切如来转轮金刚手菩萨摩诃萨。颂曰</p>
<p style="text-align: left">
	　　金刚萨埵善哉者金刚大宝复善哉</p>
<p style="text-align: left">
	　　善哉金刚妙法门善哉金刚胜羯磨</p>
<p style="text-align: left">
	　　能善宣说此<a>正法</a>无上金刚秘密乘</p>
<p style="text-align: left">
	　　一切如来秘密门大乘现证法中摄</p>
<p style="text-align: left">
	　　一切如来真实摄一切仪轨胜上教理分第二十六之一</p>
<p style="text-align: left">
	　　尔时金刚手菩萨摩诃萨即说颂曰</p>
<p style="text-align: left">
	　　诸恶见者离贪者此秘密法不相应</p>
<p style="text-align: left">
	　　以其利诸有情因我于此法故宣说</p>
<p style="text-align: left">
	　　复次金刚手菩萨摩诃萨。宣说诸部作用成就仪轨</p>
<p style="text-align: left">
	　　谓先所说如来部作用成就仪轨</p>
<p style="text-align: left">
	　　此中根本心作用成就仪轨者。行人先当入大曼拏罗。普观视已。次应依法以香华灯涂。结彼彼印作供养事。然后以金刚语起首持诵。其持诵仪者。谓应随处依法而住。期满四月。日日四时如教所说。以香华等作诸供养。后以一切如来大乘现证三昧一百八名。诵念称赞一切如来。依彼四种礼敬法仪。结四佛印。向于四方礼四如来。奉献己身承事供养。称念如是四大明曰</p>
<p style="text-align: left">
	　　唵(引)萨哩嚩(二合)怛他誐多(一句)布(引)儒(仁祖切)波萨他(二合引)那(引)野(二)阿怛摩(二合)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)萨埵(引)提底瑟姹(二合)莎[牟*含](引四)</p>
<p style="text-align: left">
	　　唵(引)萨哩嚩(二合)怛他(引)誐多(一句)布(引)惹(引)毗户(引)迦(引)野(二)阿怛摩(二合引)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)啰怛那(二合引)毗诜左啰(引四)</p>
<p style="text-align: left">
	　　唵(引)萨哩嚩(二合)怛他(引)誐多(一句)布(引)惹(引)钵啰(二合)&nbsp;嚩栗多(二合)那(引)野(二)阿怛摩(二合引)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)达哩摩(二合)钵啰(二合)嚩栗多(二合)野[牟*含](引四)</p>
<p style="text-align: left">
	　　唵(引)萨哩嚩(二合)怛他(引)誐多(一句)布(引)惹(引)葛哩摩(二合)尼(引二)阿(引)怛摩(二合)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)葛哩摩(二合)酤(引)噜(引)[牟*含](引四)</p>
<p style="text-align: left">
	　　然后随诸所欲。诸饮食等随意受用。无所舍离。但为求于自心成就。当于自身佛影像前。谛意观想。随其所欲。以金刚语持诵心明满八百遍。如应所求速得成就</p>
<p style="text-align: left">
	　　此佛所说金刚萨埵法门</p>
<p style="text-align: left">
	　　若欲求彼最上悉地法者。行人依法安布[巾*(穴/登)]像中。画世尊如来圣相。次当依彼四大士曼拏罗法用。随所爱乐色相庄严。画四大士安处月轮。其[巾*(穴/登)]四隅画本部贤圣。如是画已。行人当于彼[巾*(穴/登)]像前广设供养。如教所说。志心持诵满四月已。然后竟夜持诵至明旦时。即得一切如来真实等最上悉地之法</p>
<p style="text-align: left">
	　　此佛所说执金刚法门</p>
<p style="text-align: left">
	　　若欲求彼印成就者。行人于[巾*(穴/登)]像前。当结一切如来萨埵金刚印。随其意乐所求成就。当如教说不解是印。以金刚语持诵大明满百千遍。然后竟夜志心持诵。若疲倦时暂当止息。如本法仪旋复持诵。乃至最后炽盛光现。警悟发起语言表示。然后行人开前印缚。即得随欲色相隐身自在。一切事业皆悉能作。于一切印成结中间。如其所说一切成就</p>
<p style="text-align: left">
	　　此佛所说执金刚法门</p>
<p style="text-align: left">
	　　若欲求三摩地成就者。先应观想微妙金刚。后若三摩地门有所爱乐。即以相应心明修习先行。期满四月。然后竟夜端直加趺。正心摄敛寂静而住。至明旦时。即得如来等一切三摩地成就现前圆满。然后随所乐法皆得成就</p>
<p style="text-align: left">
	　　此佛所说金刚萨埵法门</p>
<p style="text-align: left">
	　　若欲求羯磨成就者。亦然依法持诵一月。志求成就。然当最后竟夜持诵。即得一切羯磨成就</p>
<p style="text-align: left">
	　　次当宣说诸成就事业</p>
<p style="text-align: left">
	　　诸有行人。依法若诵大明一遍。即于自他州城聚落悉能卫护</p>
<p style="text-align: left">
	　　若欲作诸标帜警悟成就者。行人当结甲胄印契。以牛头旃<a>檀香</a>涂众标帜。或复不涂亦能成就。所谓金刚杵钩箭手相。宝日轮幢齿行列。莲华螺轮舌相。羯磨杵甲胄牙拳印等。如是诸标帜相。依法所作悉能警悟</p>
<p style="text-align: left">
	　　若欲加持物像成就者。应当依法取孔雀尾作拂。以金刚杵破中成窍。色线缠缚。行人结彼萨埵金刚印。执所成拂。诵本大明依法加持。乃至得一切如来印契。警悟于彼。拂中见种种相。从是已后。彼孔雀拂。于行人身中依法出现一切色相</p>
<p style="text-align: left">
	　　又复若以此孔雀拂加持一遍。动摇于身。即能出现一切色相</p>
<p style="text-align: left">
	　　又复此拂能现世间一切所应如幻事业</p>
<p style="text-align: left">
	　　又复此拂能现一切佛菩萨像。乃至十方一切佛刹。所有一切如来。并其众会降魔军等佛神通业。诸变化事皆悉能现。乃至佛身端严诸相具足。亦悉能现</p>
<p style="text-align: left">
	　　又复若欲得敬爱成就者。行人当结一切如来萨埵印。依法持诵。乃至彼印炽盛光现。即法成就。从是已后。结前印时。即得一切如来来现其前作敬爱事。况余法耶</p>
<p style="text-align: left">
	　　又复若欲求彼世间最上成就者。行人应当依法持诵。期满一月诵八千遍。然后结印竟夜持诵。乃至彼印炽盛光现。即法成就。从是已后。若结前印。即得世间最上持明成就</p>
<p style="text-align: left">
	　　此佛所说执金刚法门</p>
<p style="text-align: left">
	　　如上是为如来部作用成就仪轨</p>
				</div></div><hr><script charset='utf-8' src='../../js/footer.js'></script></body></html>