<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说一切如来真实摄大乘现证三昧大教王经 第六卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说一切如来真实摄大乘现证三昧大教王经 第六卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说一切如来真实摄大乘现证三昧大教王经 第六卷</strong></p>
<p style="text-align: left">
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p style="text-align: left">
	　　金刚界大曼拏罗广大仪轨分第一之六</p>
<p style="text-align: left">
	　　复次今说一切如来金刚三昧印智法门。颂曰</p>
<p style="text-align: left">
	　　先作坚固金刚掌谓以十指互相交</p>
<p style="text-align: left">
	　　即此所说金刚掌不改便结金刚缚</p>
<p style="text-align: left">
	　　所有一切三昧印皆从金刚缚所生</p>
<p style="text-align: left">
	　　我今宣说成结仪彼<a>金刚结</a>为最上</p>
<p style="text-align: left">
	　　萨埵金刚坚固作竖二中指如牙相</p>
<p style="text-align: left">
	　　二中指间复微屈此名阿閦佛胜印</p>
<p style="text-align: left">
	　　大指中指如宝形复屈中指如莲相</p>
<p style="text-align: left">
	　　即以此印屈头指三佛之印应如次</p>
<p style="text-align: left">
	　　我今次第当演说中方最胜如来部</p>
<p style="text-align: left">
	　　所有三昧邪胜印成结事业皆成就</p>
<p style="text-align: left">
	　　先以二手如月相离二中指如金刚</p>
<p style="text-align: left">
	　　余诸指面皆不着此名萨埵金刚印</p>
<p style="text-align: left">
	　　头指如钩头指交复作善哉弹指相</p>
<p style="text-align: left">
	　　金刚萨埵此四印能成一切诸印众</p>
<p style="text-align: left">
	　　宝金刚印竖大指复以头指面相合</p>
<p style="text-align: left">
	　　不改前印以中指无名小指皆展舒</p>
<p style="text-align: left">
	　　竖无名指如幢相复以二小指相合</p>
<p style="text-align: left">
	　　即以此印作旋转而复安置于笑处</p>
<p style="text-align: left">
	　　复次展舒二大指彼二头指而微屈</p>
<p style="text-align: left">
	　　即此中指面相合是为金刚利剑印</p>
<p style="text-align: left">
	　　即此竖二无名指及二小指交如轮</p>
<p style="text-align: left">
	　　复次解彼大指缚然后展舒从口起</p>
<p style="text-align: left">
	　　小指大指面相合集会羯磨金刚印</p>
<p style="text-align: left">
	　　即以此印竖头指复次展舒于心住</p>
<p style="text-align: left">
	　　屈二头指如牙相二小指合而复解</p>
<p style="text-align: left">
	　　小指大指二中间屈二头指而相附</p>
<p style="text-align: left">
	　　竖二大指于心中即复展舒成鬘印</p>
<p style="text-align: left">
	　　即以胜掌从口散然后旋舞顶上合</p>
<p style="text-align: left">
	　　以金刚缚而下施复金刚掌而上献</p>
<p style="text-align: left">
	　　竖二大指而相附然后展舒如涂势</p>
<p style="text-align: left">
	　　由一头指先微屈复二大指而结缚</p>
<p style="text-align: left">
	　　大指头指二如锁然后金刚胜拳合</p>
<p style="text-align: left">
	　　次当说彼印成就金刚成就为最上</p>
<p style="text-align: left">
	　　先以自印安于心是为萨埵金刚定</p>
<p style="text-align: left">
	　　我今次说彼事业金刚事业为最上</p>
<p style="text-align: left">
	　　金刚界等诸胜印普遍集会诸如来</p>
<p style="text-align: left">
	　　曼拏罗中阿阇梨<a>刹那</a>加持于<a>弟子</a></p>
<p style="text-align: left">
	　　由结萨埵金刚印得如执金刚无异</p>
<p style="text-align: left">
	　　由结金刚钩妙印即能普召一切佛</p>
<p style="text-align: left">
	　　妙爱金刚相应故尚能随爱等觉者</p>
<p style="text-align: left">
	　　由结金刚善哉印即得诸佛施<a>欢喜</a></p>
<p style="text-align: left">
	　　以金刚喜妙相应诸佛咸赞善哉语</p>
<p style="text-align: left">
	　　由结宝金刚印故即获诸佛妙灌顶</p>
<p style="text-align: left">
	　　以结金刚日妙印得与<a>佛光</a>等无异</p>
<p style="text-align: left">
	　　由成金刚幢印故即能<a>圆满</a>一切愿</p>
<p style="text-align: left">
	　　金刚大笑<a>法相</a>应得与诸佛同喜笑</p>
<p style="text-align: left">
	　　遍持金刚法相应即得金刚法无异</p>
<p style="text-align: left">
	　　金刚利剑遍持故即能断除诸烦恼</p>
<p style="text-align: left">
	　　坚结金刚轮印故诸曼拏罗为主宰</p>
<p style="text-align: left">
	　　金刚结印相应故成就最上金刚语</p>
<p style="text-align: left">
	　　羯磨金刚印和合得同金刚羯磨事</p>
<p style="text-align: left">
	　　坚结金刚甲胄印即获金刚所成身</p>
<p style="text-align: left">
	　　由结金刚牙胜印能破一切魔恶者</p>
<p style="text-align: left">
	　　坚结金刚拳印故能令一切印顺伏</p>
<p style="text-align: left">
	　　由金刚戏得妙乐金刚鬘得胜庄严</p>
<p style="text-align: left">
	　　金刚歌得语威肃金刚舞得诸供养</p>
<p style="text-align: left">
	　　金刚香得大悦泽金刚华得妙端严</p>
<p style="text-align: left">
	　　世清净由金刚灯金刚涂香获妙香</p>
<p style="text-align: left">
	　　金刚钩能普钩召以金刚索能引入</p>
<p style="text-align: left">
	　　由金刚锁能善缚金刚铃故遍警悟</p>
<p style="text-align: left">
	　　复次宣说一切法印</p>
<p style="text-align: left">
	　　金刚智摄一切佛能作坚固金刚界</p>
<p style="text-align: left">
	　　我今次第当演说彼诸法印如仪轨</p>
<p style="text-align: left">
	　　诵三昧邪萨怛鑁得为一切印主宰</p>
<p style="text-align: left">
	　　若诵阿那野萨嚩即能普召于诸佛</p>
<p style="text-align: left">
	　　阿呼苏佉若称诵能令诸佛生妙爱</p>
<p style="text-align: left">
	　　娑度娑度称念时悉得善哉咸欢喜</p>
<p style="text-align: left">
	　　若诵苏摩贺怛鑁诸佛即为授灌顶</p>
<p style="text-align: left">
	　　噜布儞廋多诵时获得胜妙法光明</p>
<p style="text-align: left">
	　　阿哩他钵啰必帝称诵即能满诸愿</p>
<p style="text-align: left">
	　　诃诃吽诃此笑声得与诸佛同喜笑</p>
<p style="text-align: left">
	　　若诵萨哩嚩迦哩所有非法皆清净</p>
<p style="text-align: left">
	　　耨佉砌那称诵时速能断除一切苦</p>
<p style="text-align: left">
	　　没驮冒地如是诵得为曼拏罗主宰</p>
<p style="text-align: left">
	　　诵钵啰帝摄没那能与诸佛同语论</p>
<p style="text-align: left">
	　　若诵苏嚩始怛鑁得一切处皆<a>自在</a></p>
<p style="text-align: left">
	　　儞哩婆野萨怛鑁称诵刹那离怖畏</p>
<p style="text-align: left">
	　　若诵设咄噜薄叉而能吞伏诸怨敌</p>
<p style="text-align: left">
	　　若诵萨哩嚩悉提圆满一切成就法</p>
<p style="text-align: left">
	　　若诵摩贺啰帝语能得微妙最上乐</p>
<p style="text-align: left">
	　　噜波输婆称诵时即具庄严妙色相</p>
<p style="text-align: left">
	　　率噜怛啰燥契野称诵即能获妙乐</p>
<p style="text-align: left">
	　　若诵萨哩嚩布惹而得最上妙供养</p>
<p style="text-align: left">
	　　钵啰贺罗儞儞语随诵能生适悦心</p>
<p style="text-align: left">
	　　颇罗誐摩称诵时随应获得诸胜果</p>
<p style="text-align: left">
	　　若诵苏帝惹屹哩而能得彼大妙光</p>
<p style="text-align: left">
	　　苏巘唐儗称诵时得妙涂香常清净</p>
<p style="text-align: left">
	　　阿邪呬[口*弱]普钩召阿呬吽吽能引入</p>
<p style="text-align: left">
	　　呬萨普吒鑁能缚健吒恶恶能警动</p>
<p style="text-align: left">
	　　今说如上诸法印所有清净成就法</p>
<p style="text-align: left">
	　　于舌观想彼金刚一切事业皆成就</p>
<p style="text-align: left">
	　　复次今说诸羯磨印成结仪则</p>
<p style="text-align: left">
	　　先作坚固金刚拳二羽等引而两分</p>
<p style="text-align: left">
	　　由此成二金刚印然后当说结仪则</p>
<p style="text-align: left">
	　　左金刚指而平受右手起立以成印</p>
<p style="text-align: left">
	　　此印名为觉最胜由此即成佛菩提</p>
<p style="text-align: left">
	　　阿閦如来触地印宝生如来施愿相</p>
<p style="text-align: left">
	　　无量寿尊胜定仪不空成就施<a>无畏</a></p>
<p style="text-align: left">
	　　复次如应今演说所有羯磨印次第</p>
<p style="text-align: left">
	　　金刚萨埵等大士金刚事业皆随转</p>
<p style="text-align: left">
	　　高举势掷金刚杵二手复如持钩相</p>
<p style="text-align: left">
	　　然后相应如射法次善哉相住于心</p>
<p style="text-align: left">
	　　二手金刚灌顶相于心复示月轮形</p>
<p style="text-align: left">
	　　左手持箭右射势复次旋转向口散</p>
<p style="text-align: left">
	　　二手开莲右边住左剑安心挥斫相</p>
<p style="text-align: left">
	　　又复旋转如火轮二羽金刚从口散</p>
<p style="text-align: left">
	　　以金刚舞旋复解次从两颊于顶住</p>
<p style="text-align: left">
	　　小指甲胄头指牙二金刚拳复相附</p>
<p style="text-align: left">
	　　次作金刚高举相合掌顶礼心战悚</p>
<p style="text-align: left">
	　　先作系鬘次口散后金刚舞而旋转</p>
<p style="text-align: left">
	　　次以金刚拳仪则香等供养应如次</p>
<p style="text-align: left">
	　　此即一切佛供养如教分别供养印</p>
<p style="text-align: left">
	　　复以二头指如钩次二小指如大钩</p>
<p style="text-align: left">
	　　后复如索二如锁又二手背相逼附</p>
<p style="text-align: left">
	　　复次说上成就法金刚事业平等作</p>
<p style="text-align: left">
	　　众金刚成妙金刚于自心中应观想</p>
<p style="text-align: left">
	　　次说羯磨印事业金刚事业具种种</p>
<p style="text-align: left">
	　　是中由结智拳故即能遍入诸佛智</p>
<p style="text-align: left">
	　　由结阿閦佛印故获得坚固意无动</p>
<p style="text-align: left">
	　　以结宝生佛印故即能摄受他所作</p>
<p style="text-align: left">
	　　由结<a>正法</a>轮印故而善转彼大法轮</p>
<p style="text-align: left">
	　　以无畏印得胜速能与众生施无畏</p>
<p style="text-align: left">
	　　坚结金刚高举印即得金刚萨埵乐</p>
<p style="text-align: left">
	　　以金刚钩能普召刹那集会诸如来</p>
<p style="text-align: left">
	　　金刚箭印妙爱故金刚眷属尚能成</p>
<p style="text-align: left">
	　　由彼金刚大喜印诸佛咸施善哉声</p>
<p style="text-align: left">
	　　以结金刚大宝印即能从师受灌顶</p>
<p style="text-align: left">
	　　遍持金刚大日故得与金刚日无异</p>
<p style="text-align: left">
	　　由竖金刚胜妙幢即能普雨诸宝雨</p>
<p style="text-align: left">
	　　遍持金刚大笑故速与诸佛同喜笑</p>
<p style="text-align: left">
	　　金刚妙华遍持故即能善观金刚法</p>
<p style="text-align: left">
	　　坚结金刚利剑印速能断除一切苦</p>
<p style="text-align: left">
	　　遍持金刚轮印故即能转彼妙法轮</p>
<p style="text-align: left">
	　　由彼诸佛离语言金刚念诵即成就</p>
<p style="text-align: left">
	　　金刚舞印供养故诸佛尚能生妙爱</p>
<p style="text-align: left">
	　　以结金刚甲胄印乃获金刚真实性</p>
<p style="text-align: left">
	　　金刚利牙遍持故即彼金刚尚能坏</p>
<p style="text-align: left">
	　　以金刚拳摧一切善得诸印皆成就</p>
<p style="text-align: left">
	　　由金刚戏得妙乐金刚鬘故获妙色</p>
<p style="text-align: left">
	　　金刚歌得妙歌音金刚舞故生善爱</p>
<p style="text-align: left">
	　　金刚香得大悦泽金刚华感净庄严</p>
<p style="text-align: left">
	　　金刚灯供得妙光金刚涂香获香体</p>
<p style="text-align: left">
	　　彼金刚钩能普召而金刚索能引入</p>
<p style="text-align: left">
	　　由金刚锁善缚门金刚铃故遍警动</p>
<p style="text-align: left">
	　　复次今说一切印相都结仪则</p>
<p style="text-align: left">
	　　所谓先应结金刚缚。次以诸指摧拍自心。诵此心明曰</p>
<p style="text-align: left">
	　　嚩日啰(二合)满驮[口*但]啰(二合)吒(半音一句)</p>
<p style="text-align: left">
	　　然后乃可结一切印。即能于自身语心金刚中。而得自在</p>
<p style="text-align: left">
	　　次结金刚遍入印。诵此心明曰</p>
<p style="text-align: left">
	　　嚩日啰(二合引)吠(引)舍恶(一句)</p>
<p style="text-align: left">
	　　由是心明。即能遍入。皆同亲友和合而住。然后即得密印三昧。诵此大士<a>随念</a>心明曰</p>
<p style="text-align: left">
	　　摩贺(引)三摩邪萨都(引)[亢*欠](引句)</p>
<p style="text-align: left">
	　　由是心明。于一切印悉得成就。此即都结一切印仪轨</p>
<p style="text-align: left">
	　　复次宣说都成就仪</p>
<p style="text-align: left">
	　　谓彼最先应结自印。以是自印观自身萨埵。诵此心明曰</p>
<p style="text-align: left">
	　　三摩踰(引)[亢*欠](一句)</p>
<p style="text-align: left">
	　　如是观自身萨埵已复用此大明加持</p>
<p style="text-align: left">
	　　三摩邪萨埵阿提底瑟姹(二合)莎[牟*含](一句)</p>
<p style="text-align: left">
	　　复次宣说诸成就仪</p>
<p style="text-align: left">
	　　若欲求彼义利成就者。诵此心明曰</p>
<p style="text-align: left">
	　　阿哩他(二合)悉提(一句)</p>
<p style="text-align: left">
	　　由是心明。得印成就。获大义利</p>
<p style="text-align: left">
	　　又若欲求<a>神通</a>成就者。诵此心明曰</p>
<p style="text-align: left">
	　　哩提悉提(一句)</p>
<p style="text-align: left">
	　　又若欲求金刚持明成就者。诵此心明曰</p>
<p style="text-align: left">
	　　嚩日啰(二合)尾[宁*也](切身引)达啰(一句)</p>
<p style="text-align: left">
	　　由是心明。随其所乐即得最上持明成就</p>
<p style="text-align: left">
	　　又若欲求最上成就者。当以自印心明如理加持。即得成就</p>
<p style="text-align: left">
	　　复次宣说一切印众通用法仪</p>
<p style="text-align: left">
	　　谓即如应坚固所作。乃能于自身语心金刚中。得如金刚诸所作用。若所用印加持缓慢。或自欲解散。亦应坚固所作。诵此心明曰</p>
<p style="text-align: left">
	　　唵(引)嚩日啰(二合)萨埵三摩邪(一句)摩耨播(引)罗野(二)嚩日啰(二合)萨埵堆奴(引)波底瑟姹(二合)捺哩(二合)厨&nbsp;(引)弥(引)婆嚩(三)苏都(引)沙踰(二合引)弥(引)婆嚩(四)阿耨啰讫都(二合引)弥(引)婆嚩(五)苏补(引)沙踰(二合引)弥(引)婆嚩(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)葛哩摩(二合)苏左弥唧多室哩(二合)野酤噜(八)吽(引)诃诃诃诃呼(引九)婆誐鑁萨哩嚩(二合)怛他(引)誐多嚩日啰(二合)摩(引)弥(引)扪左嚩日哩(二合)婆嚩&nbsp;(十)摩贺(引)三摩邪萨埵恶(引十一)</p>
<p style="text-align: left">
	　　由是心明故。设有违背如来。毁谤正法。造是五无间业。及余一切恶作之人。于一切如来密印欲求成就者。于现生中亦得金刚萨埵坚固体性。随其所乐。若最上成就。若金刚成就。若金刚萨埵成就。乃至一切如来胜上成就等。一切成就皆悉获得。此即具德一切如来金刚萨埵。作如是说</p>
<p style="text-align: left">
	　　复次宣说彼一切印都解仪则</p>
<p style="text-align: left">
	　　谓彼等如是彼彼所生印</p>
<p style="text-align: left">
	　　随彼彼处解应诵是心明</p>
<p style="text-align: left">
	　　嚩日啰(二合)穆(一句)</p>
<p style="text-align: left">
	　　然后从自心起结金刚宝印。安自灌顶处。以二头指作灌顶相。分手缠头。复作系鬘。即以此印成甲胄印。诵此心明曰</p>
<p style="text-align: left">
	　　唵(引)嚩日啰(二合)啰怛那(二合)阿毗诜左萨哩嚩(二合)母捺囕(二合引)弥(引)捺哩(二合)池(引)酤噜(一句)嚩啰葛嚩际(引)那鑁(二)</p>
<p style="text-align: left">
	　　然后解此甲胄系鬘印已。次当齐掌而拍。成金刚欢喜。印诵此心明曰</p>
<p style="text-align: left">
	　　嚩日啰(二合)睹沙野(二合)呼(引一句)</p>
<p style="text-align: left">
	　　以是印明解灌顶缚。作欢喜已。即得金刚坚固之体。与金刚萨埵等无有异</p>
<p style="text-align: left">
	　　复次颂曰</p>
<p style="text-align: left">
	　　一称金刚萨埵名随其所欲得妙乐</p>
<p style="text-align: left">
	　　才称念间悉能成如金刚手之所说</p>
<p style="text-align: left">
	　　此即具德<a>普贤菩萨</a>。作如是说</p>
<p style="text-align: left">
	　　复次颂曰</p>
<p style="text-align: left">
	　　金刚萨埵等大士善作一切成就事</p>
<p style="text-align: left">
	　　随意持诵于此中一切教法得成就</p>
<p style="text-align: left">
	　　密句心印及诸明随其所乐诸理趣</p>
<p style="text-align: left">
	　　依教所说及自作于一切处皆成就</p>
<p style="text-align: left">
	　　复次宣说四种秘密胜供养事。以金刚歌而为歌咏。彼彼大明曰</p>
<p style="text-align: left">
	　　唵(引)嚩日啰(二合)萨埵僧屹啰(二合)贺(引一句)嚩日啰(二合)啰怛那(二合)摩耨多囕(一句)嚩日啰(二合)达哩摩(二合)誐(引)野乃(一句)嚩日啰(二合)葛哩摩(二合)葛噜婆嚩(一句)</p>
<p style="text-align: left">
	　　然后若欲入曼拏罗者。先于内曼拏罗中。以是四明作金刚歌咏及金刚舞等。以二手掌结彼秘密四供养印。作供养事。次于外曼拏罗。作金刚香等四种供养。各安本处。次当启白一切如来。随所乐欲献香等供养已。复献上味诸饮食等一切乐具。后如其仪轨引弟子入。即授弟子一切如来成就金刚禁戒</p>
<p style="text-align: left">
	　　此是一切佛体性金刚萨埵手中住</p>
<p style="text-align: left">
	　　汝今应当常受持金刚萨埵坚固禁</p>
<p style="text-align: left">
	　　复授是大明曰</p>
<p style="text-align: left">
	　　唵(引)萨哩嚩(二合)怛他(引)誐多(一句)悉提嚩日啰(二合)三摩邪底瑟姹(二合二)伊沙怛网(二合引)驮(引)啰野(引)弥(三)嚩日啰(二合)萨埵呬呬呬呬吽(引四)</p>
<p style="text-align: left">
	　　然后告弟子言。汝于一切时。不应以此秘密法门说示他人。即为随应授誓心明。后于一切时。如应入曼拏罗。随力献诸供养。启白一切如来。作用事已。当结萨埵金刚印。从下向上次第而解。诵此心明曰</p>
<p style="text-align: left">
	　　唵(引)讫哩(二合)都(引)嚩萨哩嚩(二合)萨埵(引)哩他(二合)悉提哩捺(二合)多(引一句)野他(引)耨誐(引二)[萨/女]蹉特网(二合)没驮尾沙焰(三)布那啰(引)誐摩那(引)野睹(四)嚩日啰(二合)萨埵穆(五)</p>
<p style="text-align: left">
	　　以是心明。于一切曼拏罗中应如是作。及以三昧邪胜印。如应而解</p>
<p style="text-align: left">
	　　金刚秘密曼拏罗广大仪轨分第二</p>
<p style="text-align: left">
	　　尔时<a>世尊</a>大毗卢遮那如来。入一切如来金刚总持三昧。出生金刚加持三摩地。于是三摩地中。从一切如来心。成具德金刚手大执金刚者殊妙色相。及普遍炽盛藏金刚总持三昧印。诸贤圣众为出现已。所有一切世界诸佛如来。金刚总持智悉成办已。乃现一切如来智印影像。安立一切如来金刚界大曼拏罗法用。于净月轮中依止而住。说此颂曰</p>
<p style="text-align: left">
	　　大哉无上菩提心而诸众生悉欢喜</p>
<p style="text-align: left">
	　　为令无畏顺伏故由斯示作明妃相</p>
<p style="text-align: left">
	　　是时世尊大毗卢遮那如来。复入一切如来智印三昧金刚界加持三摩地。说此最上自心明曰</p>
<p style="text-align: left">
	　　唵(引)嚩日啰(二合)驮(引)堆说哩吽(引)嚩日哩(二合)尼(一句)</p>
<p style="text-align: left">
	　　尔时世尊阿閦如来。即入一切如来金刚萨埵三昧智印曼拏罗加持三摩地。说此最上自心明曰</p>
<p style="text-align: left">
	　　唵(引)嚩日啰(二合)嚩日哩(二合)尼吽(引一句)</p>
<p style="text-align: left">
	　　尔时世尊宝生如来。即入一切如来金刚宝三昧智印曼拏啰加持三摩地。说此最上自心明曰</p>
<p style="text-align: left">
	　　唵(引)啰怛那(二合)嚩日哩(二合)尼吽(引一句)</p>
<p style="text-align: left">
	　　尔时世尊无量寿如来。即入一切如来金刚法三昧智印曼拏罗加持三摩地。说此最上自心明曰</p>
<p style="text-align: left">
	　　唵(引)达哩摩(二合)嚩日哩(二合)尼吽(引一句)</p>
<p style="text-align: left">
	　　尔时世尊不空成就如来。即入一切如来金刚羯磨三昧智印曼拏罗加持三摩地。说此最上自心明曰</p>
<p style="text-align: left">
	　　唵(引)葛哩摩(二合)嚩日哩(二合)尼吽(引一句)</p>
<p style="text-align: left">
	　　尔时金刚手<a>菩萨</a>摩诃萨。即说一切如来大总持三昧印四大明曰</p>
<p style="text-align: left">
	　　唵(引)嚩日啰(二合)萨埵玉呬野(二合)三摩曳(引)吽(引一句)</p>
<p style="text-align: left">
	　　此明即是普贤</p>
<p style="text-align: left">
	　　唵(引)玉呬野(二合)嚩日囕(二合引)酤尸吽(引一句)</p>
<p style="text-align: left">
	　　此明即是如来钩</p>
<p style="text-align: left">
	　　唵(引)玉呬野(二合)嚩日啰(二合)啰(引)诣(引)啰(引)誐野吽(引一句)</p>
<p style="text-align: left">
	　　此明即是欲乐</p>
<p style="text-align: left">
	　　唵(引)玉呬野(二合)嚩日啰(二合)驮(引)堆(引)说哩吽(引一句)</p>
<p style="text-align: left">
	　　此明即是大善哉</p>
<p style="text-align: left">
	　　是等名为金刚总持门</p>
<p style="text-align: left">
	　　复次四明曰</p>
<p style="text-align: left">
	　　唵(引)嚩日啰(二合)玉呬野(二合)啰怛那(二合)三摩曳(引)吽(引一句)</p>
<p style="text-align: left">
	　　此明即是宝上</p>
<p style="text-align: left">
	　　唵(引)嚩日啰(二合)玉呬野(二合)钵啰(二合)毗(引)吽(引一句)</p>
<p style="text-align: left">
	　　此明即是宝光明</p>
<p style="text-align: left">
	　　唵(引)嚩日啰(二合)特嚩(二合)惹(引)屹啰(二合)玉呬曳(二合引)吽(引一句)</p>
<p style="text-align: left">
	　　此明即是胜幡璎珞</p>
<p style="text-align: left">
	　　唵(引)玉呬野(二合)贺(引)娑嚩日哩(二合)尼吽(引一句)</p>
<p style="text-align: left">
	　　此明即是大笑</p>
<p style="text-align: left">
	　　是等名为宝总持门</p>
<p style="text-align: left">
	　　复次四明曰</p>
<p style="text-align: left">
	　　唵(引)嚩日啰(二合)达哩摩(二合)玉呬野三摩曳(引)吽(引一句)</p>
<p style="text-align: left">
	　　此明即是金刚云生</p>
<p style="text-align: left">
	　　唵(引)嚩日啰(二合)酤(引)舍玉呬野(二合)吽(引一句)</p>
<p style="text-align: left">
	　　此明即是阿陀啰尼</p>
<p style="text-align: left">
	　　唵(引)嚩日啰(二合)玉呬野(二合)曼拏梨(引)吽(引一句)</p>
<p style="text-align: left">
	　　此明即是一切轮</p>
<p style="text-align: left">
	　　唵(引)嚩日啰(二合)玉呬野(二合)惹(引)波三摩曳(引)吽(引一句)</p>
<p style="text-align: left">
	　　此明即是转大千</p>
<p style="text-align: left">
	　　是等名为法总持门</p>
<p style="text-align: left">
	　　复次四明曰</p>
<p style="text-align: left">
	　　唵(引)嚩日啰(二合)玉呬野(二合)葛哩摩(二合)三摩曳(引)吽(引一句)</p>
<p style="text-align: left">
	　　此明即是胜成就</p>
<p style="text-align: left">
	　　唵(引)嚩日嚩(二合)玉呬野(二合)葛嚩际(引)吽(引一句)</p>
<p style="text-align: left">
	　　此明即是一切护</p>
<p style="text-align: left">
	　　唵(引)嚩日啰(二合)玉呬野(二合)能瑟吒啰(三合引)驮(引)哩尼吽(引一句)</p>
<p style="text-align: left">
	　　此明即是伏威光</p>
<p style="text-align: left">
	　　唵(引)嚩日啰(二合)玉呬野(二合)母瑟致(二合)吽(引一句)</p>
<p style="text-align: left">
	　　此明即是总持印</p>
<p style="text-align: left">
	　　是等名为众总持门</p>
<p style="text-align: left">
	　　尔时金刚手菩萨摩诃萨复说一切如来金刚秘密三昧印四大明曰</p>
<p style="text-align: left">
	　　唵(引)玉呬野(二合)萨埵嚩日哩(二合引)吽(引一句)</p>
<p style="text-align: left">
	　　唵(引)玉呬野(二合)啰怛那(二合)嚩日哩(二合引)吽(引一句)</p>
<p style="text-align: left">
	　　唵(引)玉呬野(二合)达哩摩(二合)嚩日哩(二合引)吽(引一句)</p>
<p style="text-align: left">
	　　唵(引)玉呬野(二合)葛哩摩(二合)嚩日哩(二合引)吽(引一句)</p>
<p style="text-align: left">
	　　如是金刚波罗蜜等四秘密明。即彼一切如来秘密三昧大总持门三昧印摄。于金刚界主宰大曼拏罗炽盛月轮中。依止而住</p>
<p style="text-align: left">
	　　复次金刚手菩萨摩诃萨。宣说一切如来秘密供养三昧四大明曰</p>
<p style="text-align: left">
	　　唵(引)嚩日啰(二合)玉呬野(二合)啰底布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引二)</p>
<p style="text-align: left">
	　　唵(引)嚩日啰(二合)玉呬野(二合引)毗试(引)葛布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引二)</p>
<p style="text-align: left">
	　　唵(引)嚩日啰(二合)玉呬野(二合)诣(引)多布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引二)</p>
<p style="text-align: left">
	　　唵(引)嚩日啰(二合)玉呬野(二合)涅哩(二合)多布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引二)</p>
<p style="text-align: left">
	　　如是金刚嬉戏等四大明。各各本部标帜。具有光明。及彼自印。于金刚曼拏罗四隅而住</p>
				</div></div><hr><script charset='utf-8' src='../../js/footer.js'></script></body></html>