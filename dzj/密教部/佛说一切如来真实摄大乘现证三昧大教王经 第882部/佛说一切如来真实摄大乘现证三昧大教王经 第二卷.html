<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说一切如来真实摄大乘现证三昧大教王经 第二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说一切如来真实摄大乘现证三昧大教王经 第二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说一切如来真实摄大乘现证三昧大教王经 第二卷</strong></p>
<p style="text-align: left">
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p style="text-align: left">
	　　金刚界大曼拏罗广大仪轨分第一之二</p>
<p style="text-align: left">
	　　尔时<a>世尊</a>。复入摩啰大<a>菩萨</a>三昧。出生萨埵加持金刚三摩地。此名一切如来随爱乐三昧。即一切如来心。从自心出说是大明曰</p>
<p style="text-align: left">
	　　嚩日啰(二合)啰(引)誐(一句)</p>
<p style="text-align: left">
	　　才出一切如来心时。即彼如是具德持金刚者。成一切如来华器仗。为出现已。即入世尊大毗卢遮那如来心。合为一体。从是出现大金刚箭相。住佛掌中。然后从彼金刚箭相中。出一切世界极微尘量等如来像。作一切如来随爱乐事。等以一切佛<a>神通</a>游戏。于一切世界广施作已。彼摩啰性。于金刚萨埵三摩地。妙坚牢故合为一体。出生摩啰大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉我本自性净一切随染自然生</p>
<p style="text-align: left">
	　　由本清净离诸染是故以染而调伏</p>
<p style="text-align: left">
	　　是时摩啰大菩萨身。从世尊心下。于一切如来左月轮中。如理而住复请教示</p>
<p style="text-align: left">
	　　尔时世尊。即入一切如来随爱乐金刚三摩地。以一切如来摧伏金刚三昧。于普尽无余诸有情界。悉使爱乐。皆令获得适悦快乐。乃至得一切如来摩啰事业最上悉地<a>殊胜</a>之果。即以金刚箭。授与摩啰大菩萨双手掌中。时诸如来。即为立名号金刚弓。以金刚弓灌顶法而为灌顶</p>
<p style="text-align: left">
	　　尔时金刚弓菩萨摩诃萨。以彼金刚箭。向一切如来作摩啰事。说此颂曰</p>
<p style="text-align: left">
	　　此是一切大觉尊染智清净无瑕秽</p>
<p style="text-align: left">
	　　以彼染法害清净是故常施诸安乐</p>
<p style="text-align: left">
	　　尔时世尊。复入<a>欢喜</a>王大菩萨三昧。出生萨埵加持金刚三摩地。此名一切如来极喜三昧。即一切如来心。从自心出说是大明曰</p>
<p style="text-align: left">
	　　嚩日啰(二合)娑(引)度(一句)</p>
<p style="text-align: left">
	　　才出一切如来心时。即彼如是具德持金刚者。成金刚善哉相。即入世尊大毗卢遮那如来心。合为一体。从是出现金刚喜像。住佛掌中。然后从彼金刚喜像中。出一切世界极微尘量等如来像。广作一切善哉等事。以一切如来神通游戏。于一切世界广施作已。彼极喜王性。于金刚萨埵三摩地。妙坚牢故合为一体。出生极喜王大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉我此大善哉是即一切诸胜智</p>
<p style="text-align: left">
	　　若有能断分别者能生究竟大欢喜</p>
<p style="text-align: left">
	　　是时极喜王大菩萨身。从世尊心下。于一切如来后月轮中。如理而住复请教示</p>
<p style="text-align: left">
	　　尔时世尊。即入一切如来等喜金刚三摩地。以一切如来无上极喜智三昧。于普尽无余诸有情界。等作一切利益欢喜。普令获得适悦快乐。乃至得一切如来无上喜味胜悉地果。即以金刚喜像。授与极喜王大菩萨双手掌中。时诸如来。即为立名号金刚喜。以金刚喜灌顶法而为灌顶</p>
<p style="text-align: left">
	　　尔时金刚喜菩萨摩诃萨。即以所授金刚喜像。向一切如来。作金刚善哉欢喜之相。说此颂曰</p>
<p style="text-align: left">
	　　此是一切大觉尊能转一切善哉相</p>
<p style="text-align: left">
	　　善作一切喜金刚金刚妙喜令增长</p>
<p style="text-align: left">
	　　此是大菩提心。一切如来钩召三昧。一切如来随染智大欢喜。一切如来大三昧大士</p>
<p style="text-align: left">
	　　尔时世尊。复入<a>虚空</a>藏大菩萨三昧。出生宝加持金刚三摩地。此名一切如来灌顶三昧。即一切如来心。从自心出说是大明曰</p>
<p style="text-align: left">
	　　嚩日啰(二合)啰怛那(二合一句)</p>
<p style="text-align: left">
	　　才出一切如来心时。以一切虚空平等性。智善通达故。金刚萨埵三摩地妙坚牢故。合为一体。即彼如是具德持金刚者。成一切光明为出现已。是彼光明周遍照耀一切世界。成一切虚空界</p>
<p style="text-align: left">
	　　尔时一切如来。所加持一切虚空界。混入世尊大毗卢遮那如来心。妙遍修故。从金刚萨埵三摩地胎藏所成一切虚空界中。出现大金刚宝像等。一切世界周遍为量。住佛掌中。然后从彼金刚宝像中。出一切世界极微尘量等如来像。作一切如来灌顶。等以一切如来神通游戏。于一切世界广施作已。彼一切虚空界性出生。于金刚萨埵三摩地。妙坚牢故合为一体。出生虚空藏大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉我此妙灌顶金刚大宝胜无上</p>
<p style="text-align: left">
	　　由彼诸佛无所著是故名为<a>三界</a>主</p>
<p style="text-align: left">
	　　是时虚空藏大菩萨身。从世尊心下。于一切如来前月轮中。如理而住复请教示</p>
<p style="text-align: left">
	　　尔时世尊。即入一切如来大摩尼宝金刚三摩地。以一切如来<a>圆满</a>意乐三昧。于普尽无余诸有情界。悉令获得一切义利。及得一切适悦快乐。乃至得一切如来成就胜义。最上悉地。即以金刚摩尼宝及金刚宝轮金刚宝牙灌顶。授与虚空藏大菩萨双手掌中。时诸如来。即为立名号金刚藏。以金刚藏灌顶法而为灌顶</p>
<p style="text-align: left">
	　　尔时金刚藏大菩萨。以彼金刚摩尼宝。安自灌顶处说此颂曰</p>
<p style="text-align: left">
	　　此是一切大觉尊灌顶一切有情界</p>
<p style="text-align: left">
	　　今得授于我掌中此即宝中安宝相</p>
<p style="text-align: left">
	　　尔时世尊复入大威光大菩萨三昧。出生宝加持金刚三摩地。此名一切如来光明三昧。即一切如来心。从自心出说是大明曰</p>
<p style="text-align: left">
	　　嚩日啰(二合)帝(引)惹(一句)</p>
<p style="text-align: left">
	　　才出一切如来心时。即彼如是具德持金刚者。成众多日轮。为出现已。即入世尊大毗卢遮那如来心。合为一体。从是出现金刚日轮之相。住佛掌中。然后从彼金刚日轮相中。出一切世界极微尘量等如来像。放一切如来大光明。等以一切如来神通游戏。于一切世界广施作已。彼大妙光性。于金刚萨埵三摩地。妙坚牢故合为一体。出生大威光大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉无喻大妙光遍照一切有情界</p>
<p style="text-align: left">
	　　救世一切大觉尊能净一切清净者</p>
<p style="text-align: left">
	　　是时无垢大威光大菩萨身。从世尊心下。于一切如来右月轮中。如理而住复请教示</p>
<p style="text-align: left">
	　　尔时世尊。即入一切如来大光明轮加持金刚三摩地。以一切如来光明三昧。令普尽无余诸有情界。悉获无喻光明照触。及得一切适悦快乐。乃至得一切如来自心光明最上悉地。即以金刚日相。授与大威光大菩萨双手掌中。时诸如来。即为立名号金刚光。以金刚光灌顶法而为灌顶</p>
<p style="text-align: left">
	　　尔时金刚光菩萨摩诃萨。即以所授金刚日相。普遍照耀一切如来。说此颂曰</p>
<p style="text-align: left">
	　　此是一切大觉尊能破一切无智闇</p>
<p style="text-align: left">
	　　于微尘数日光中此日光明胜增上</p>
<p style="text-align: left">
	　　尔时世尊复入宝幢大菩萨三昧。出生宝加持金刚三摩地。此名一切如来圆满意愿三昧。即一切如来心。从自心出说是大明曰</p>
<p style="text-align: left">
	　　嚩日啰(二合)计(引)睹(一句)</p>
<p style="text-align: left">
	　　才出一切如来心时。即彼如是具德持金刚者。成彼种种巧妙色相庄严幢幡为出现已。即入世尊大毗卢遮那如来心。合为一体从是出现金刚幢相。住佛掌中。然后从彼金刚幢相中。出一切世界极微尘量等如来像。建立一切如来妙宝幢。等以一切佛神通游戏。于一切世界广施作已。彼大宝幢性。于金刚萨埵三摩地。妙坚牢故合为一体。出生宝幢大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉无等妙宝幢我作一切义成就</p>
<p style="text-align: left">
	　　若欲诸愿圆满者令彼一切事圆满</p>
<p style="text-align: left">
	　　是时宝幢大菩萨身。从世尊心下。于一切如来左月轮中。如理而住复请教示</p>
<p style="text-align: left">
	　　尔时世尊。即入一切如来建立加持金刚三摩地。以一切如来如意王大摩尼幢建立三昧。于普尽无余诸有情界。悉令圆满一切意愿。获得一切适悦快乐。乃至得一切如来广大义利最上悉地之果。即以金刚幢。授与宝幢大菩萨双手掌中。时诸如来。即为立名号金刚喜。以金刚喜灌顶法而为灌顶</p>
<p style="text-align: left">
	　　尔时金刚喜菩萨摩诃萨。以彼金刚幢。安立一切如来施波罗蜜多。说此颂曰</p>
<p style="text-align: left">
	　　此是一切大觉尊能满一切诸意愿</p>
<p style="text-align: left">
	　　此名如意大宝幢布施波罗蜜多法</p>
<p style="text-align: left">
	　　尔时世尊复入常欢喜根大菩萨三昧。出生宝加持金刚三摩地。此名一切如来欢喜三昧。即一切如来心。从自心出。说是大明曰</p>
<p style="text-align: left">
	　　嚩日啰(二合)贺(引)娑(一句)</p>
<p style="text-align: left">
	　　才出一切如来心时。即彼如是具德持金刚者。成一切如来大笑相。为出现已。即入世尊大毗卢遮那如来心。合为一体。从是出现金刚笑像。住佛掌中。然后从彼金刚笑像中。出一切世界极微尘量等如来像。作一切如来希有事。等以一切如来神通游戏。于一切世界广施作已。彼欢喜性。于金刚萨埵三摩地。妙坚牢故合为一体。出生常欢喜根大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉我此大喜笑一切最上大希有</p>
<p style="text-align: left">
	　　安立诸佛众利益是故<a>常住</a>妙等引</p>
<p style="text-align: left">
	　　是时常欢喜根大菩萨身。从世尊心下。于一切如来后月轮中。如理而住。复请教示</p>
<p style="text-align: left">
	　　尔时世尊。即入一切如来希有加持金刚三摩地。以一切如来希有出生三昧。于普尽无余诸有情界。悉令圆满无上诸根。获得一切适悦快乐。乃至得一切如来诸根清净智神通果等。即以金刚笑相。授与常欢喜根大菩萨双手掌中。时诸如来。即为立名号金刚喜。以金刚喜灌顶法而为灌顶</p>
<p style="text-align: left">
	　　尔时金刚喜菩萨摩诃萨。以彼金刚笑相。于一切如来作大欢喜。说此颂曰</p>
<p style="text-align: left">
	　　此是一切大觉尊希有示现所出生</p>
<p style="text-align: left">
	　　此大欢喜智善作而彼他师不能知</p>
<p style="text-align: left">
	　　此是大灌顶寻光轮。大利有情金刚大笑。一切如来灌顶大士</p>
<p style="text-align: left">
	　　尔时世尊复入观<a>自在</a>大菩萨三昧。出生法加持金刚三摩地。此名一切如来大法三昧。即一切如来心。从自心出说是大明曰</p>
<p style="text-align: left">
	　　嚩日啰(二合)达哩摩(二合一句)</p>
<p style="text-align: left">
	　　才出一切如来心时。即彼如是具德持金刚者。以自性清净法平等智善通达故。于金刚萨埵三摩地中。成<a>正法</a>光明。为出现已。是光遍照一切世界。混然成一净妙法界。而彼普尽广大法界。乃入世尊大毗卢遮那如来心。合为一体。周遍一切虚空界量。从是出现大金刚莲华相。住佛掌中。然后从彼金刚莲华相中。出一切世界极微尘量等如来像。施作一切如来三摩地智神境通。等以一切佛神通游戏。于一切世界广施作已。彼观自在性。于金刚萨埵三摩地。妙坚牢故合为一体。出生观自在大菩萨身。住世尊大毗卢遮那如来心。说此颂曰</p>
<p style="text-align: left">
	　　大哉我此第一义本来清净自然生</p>
<p style="text-align: left">
	　　所有诸法如筏喻是故清净而可得</p>
<p style="text-align: left">
	　　是时观自在大菩萨身。从世尊心下。于一切如来前月轮中。如理而住。复请教示</p>
<p style="text-align: left">
	　　尔时世尊。即入一切如来三摩地智金刚三摩地。以一切如来清净三昧。令普尽无余诸有情界。自他清净成诸利益。及得一切适悦快乐。乃至得一切如来法智神通果等。则以金刚莲华及正法转轮一切如来法身灌顶。授与观自在菩萨摩诃萨双手掌中。时诸如来。即为立名号金刚眼。以金刚眼灌顶法而为灌顶</p>
<p style="text-align: left">
	　　尔时金刚眼菩萨摩诃萨。以彼金刚莲华妙开敷故。即贪清净。以自性无染善观察故。乃遍观察说此颂曰</p>
<p style="text-align: left">
	　　此是一切大觉尊<a>觉悟</a>贪染真实性</p>
<p style="text-align: left">
	　　今得授于我掌中是即法中安于法</p>
				</div></div><hr><script charset='utf-8' src='../../js/footer.js'></script></body></html>