<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，观自在菩萨如意轮瑜伽 第1086部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>观自在菩萨如意轮瑜伽 第1086部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>观<a>自在</a><a>菩萨</a>如意轮瑜伽</strong></p>
<p style="text-align: left">　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a>三藏</a><a>沙门</a>不空奉诏译</p>
<p style="text-align: left">　　我今顺瑜伽金刚顶经说</p>
<p style="text-align: left">　　摩尼莲花部如意念诵法</p>
<p style="text-align: left">　　修此三昧故能如观自在</p>
<p style="text-align: left">　　先择其<a>弟子</a>族姓敬法者</p>
<p style="text-align: left">　　多人所敬爱智慧而勇进</p>
<p style="text-align: left">　　决定毗离耶觉慧常不舍</p>
<p style="text-align: left">　　尽孝于父母净信于三宝</p>
<p style="text-align: left">　　乐修菩提行于四无量心</p>
<p style="text-align: left">　　<a>刹那</a>无有间常乐大乘法</p>
<p style="text-align: left">　　住于菩萨戒恭敬阿阇梨</p>
<p style="text-align: left">　　一切诸圣者成就坚固力</p>
<p style="text-align: left">　　丈夫之勇猛善通相应门</p>
<p style="text-align: left">　　常乐寂静行智慧无所畏</p>
<p style="text-align: left">　　以戒常严身精修秘密乘</p>
<p style="text-align: left">　　敬依理趣道一心无所吝</p>
<p style="text-align: left">　　常乐闻妙法曾入三昧耶</p>
<p style="text-align: left">　　从师获灌顶既蒙印可已</p>
<p style="text-align: left">　　不久当成就弟子具此相</p>
<p style="text-align: left">　　方可为传授此即如意宝</p>
<p style="text-align: left">　　能成诸事业如经说处所</p>
<p style="text-align: left">　　山间及流水清净阿兰若</p>
<p style="text-align: left">　　随乐之涧谷离诸危怖难</p>
<p style="text-align: left">　　随力严供具行人面于西</p>
<p style="text-align: left">　　漫提自在王次礼余方佛</p>
<p style="text-align: left">　　以五轮着地如教之敬礼</p>
<p style="text-align: left">　　双膝长跪已合掌虚心住</p>
<p style="text-align: left">　　诚心尽陈说三业一切罪</p>
<p style="text-align: left">　　我从过去世<a>流转</a>于<a>生死</a></p>
<p style="text-align: left">　　今对大圣尊尽心而忏悔</p>
<p style="text-align: left">　　如先佛所忏我今亦如是</p>
<p style="text-align: left">　　愿承加持力众生悉清净</p>
<p style="text-align: left">　　以此大愿故自他获无垢</p>
<p style="text-align: left">　　密言曰</p>
<p style="text-align: left">　　唵萨婆婆嚩输驮萨婆达么萨嚩婆嚩输度唅</p>
<p style="text-align: left">　　<a>行者</a>次应<a>随喜</a>一切诸佛菩萨所集福智(思一切佛菩萨过去所<a>修行</a>功德如我自作而生<a>欢喜</a>)</p>
<p style="text-align: left">　　过现三世佛菩萨及众圣</p>
<p style="text-align: left">　　所集诸善根合掌尽随喜</p>
<p style="text-align: left">　　如我身所集欢喜无有异</p>
<p style="text-align: left">　　次应右膝着地芙蓉合掌置于顶上。想礼一切如来菩萨足</p>
<p style="text-align: left">　　密言曰</p>
<p style="text-align: left">　　唵钵头么(二合)微(微古反)</p>
<p style="text-align: left">　　礼诸佛已全跏半跏。或轮王跏。随意而坐</p>
<p style="text-align: left">　　作此坐印已观遍<a>虚空</a>佛</p>
<p style="text-align: left">　　己身各于前住彼众圣会</p>
<p style="text-align: left">　　止观从膝上旋舞当心合</p>
<p style="text-align: left">　　如莲之未敷想礼于诸佛</p>
<p style="text-align: left">　　次结三昧耶当心坚固缚</p>
<p style="text-align: left">　　檀慧禅智竖金刚莲花印</p>
<p style="text-align: left">　　通持莲花者警觉众圣已</p>
<p style="text-align: left">　　诵此密言曰</p>
<p style="text-align: left">　　唵跋折罗钵头么三么耶萨怛梵(三合)</p>
<p style="text-align: left">　　由结此印故佛及善逝子</p>
<p style="text-align: left">　　诸大名称者妙观察摄受</p>
<p style="text-align: left">　　忆昔本誓愿对于遍照尊</p>
<p style="text-align: left">　　不违教令故加持使<a>圆满</a></p>
<p style="text-align: left">　　次结一切诸佛如来安悦意欢喜三昧耶印</p>
<p style="text-align: left">　　十度坚固缚忍愿中交合</p>
<p style="text-align: left">　　檀慧与禅智各相合而竖</p>
<p style="text-align: left">　　密言曰</p>
<p style="text-align: left">　　唵三么耶乎(去引)苏啰多萨怛梵(三合)</p>
<p style="text-align: left">　　由示此印故诸佛及菩萨</p>
<p style="text-align: left">　　一切执金刚皆悉妙欢喜</p>
<p style="text-align: left">　　次当开心户入金刚智字</p>
<p style="text-align: left">　　观于二乳上右怛啰左吒</p>
<p style="text-align: left">　　如宫室户扇<a>殊胜</a>金刚缚</p>
<p style="text-align: left">　　三业同时发拍心开两字</p>
<p style="text-align: left">　　密言曰</p>
<p style="text-align: left">　　唵跋日啰(二合)满驮(平)怛罗(二合)吒(半音)</p>
<p style="text-align: left">　　无始熏种子所集之尘劳</p>
<p style="text-align: left">　　今以召罪印集之欲摧碎</p>
<p style="text-align: left">　　十度坚固缚忍愿伸如针</p>
<p style="text-align: left">　　进力屈如钩心想召诸罪</p>
<p style="text-align: left">　　想彼众罪状植发裸黑形</p>
<p style="text-align: left">　　及印刺于心触已诵密语</p>
<p style="text-align: left">　　三业相应故能召诸罪积</p>
<p style="text-align: left">　　诵此召集已方作摧碎法</p>
<p style="text-align: left">　　密言曰</p>
<p style="text-align: left">　　唵萨婆播波迦哩洒拏尾(入)输驮(入)娜三摩耶跋日啰(二合)吽若(入)</p>
<p style="text-align: left">　　召入于掌已方作摧碎法</p>
<p style="text-align: left">　　前印内相叉称[牟*含]缚诸罪</p>
<p style="text-align: left">　　忍愿俱伸直有怛啰吒字</p>
<p style="text-align: left">　　想为金刚杵相拍如摧山</p>
<p style="text-align: left">　　忿句及怒形能净诸恶趣</p>
<p style="text-align: left">　　诵已忍愿拍<a>三七</a>随所宜</p>
<p style="text-align: left">　　密言曰</p>
<p style="text-align: left">　　唵跋日啰(二合)播尼尾萨普吒也萨婆播也满驮娜儞钵啰(二合)母乞洒(二合)也萨婆播也蘖底(丁以反)避药(二合重呼)萨婆萨怛挽萨婆怛他蘖多跋日啰(二合)三磨也吽怛啰(二合)吒(半音)</p>
<p style="text-align: left">　　以此相应故先佛方便说</p>
<p style="text-align: left">　　三业所积罪无量极重障</p>
<p style="text-align: left">　　作此摧灭已如火焚枯草</p>
<p style="text-align: left">　　有情常愚迷不知此理趣</p>
<p style="text-align: left">　　如来大悲故开此秘妙门</p>
<p style="text-align: left">　　次当结入印内如来智字</p>
<p style="text-align: left">　　二羽坚固缚禅智入于中</p>
<p style="text-align: left">　　以进力二度相拄如环势</p>
<p style="text-align: left">　　观前八叶莲其上置阿字</p>
<p style="text-align: left">　　二点严饰故妙字方名阿</p>
<p style="text-align: left">　　色白如珂雪流散千光明</p>
<p style="text-align: left">　　想以进力支捻字安心内</p>
<p style="text-align: left">　　三业齐运用诵此密言曰</p>
<p style="text-align: left">　　唵跋日啰(二合)阿(引)味舍(平声)恶(入)</p>
<p style="text-align: left">　　既想入心中字相逾光耀</p>
<p style="text-align: left">　　此即法界体行者应是观</p>
<p style="text-align: left">　　不久悟寂静法本不生故</p>
<p style="text-align: left">　　三世诸如来金刚身口意</p>
<p style="text-align: left">　　皆以妙方便持在金刚拳</p>
<p style="text-align: left">　　以此阖心门智字获坚固</p>
<p style="text-align: left">　　便屈进力度住于禅智背</p>
<p style="text-align: left">　　以印触胸已即诵此妙言</p>
<p style="text-align: left">　　唵跋日啰(二合)母瑟致[牟*含]</p>
<p style="text-align: left">　　行者住等引二羽坚固缚</p>
<p style="text-align: left">　　仰置于脐下禅智莲花形</p>
<p style="text-align: left">　　此名三昧印诵此密言曰</p>
<p style="text-align: left">　　唵三摩地钵头迷(二合)纥哩(短)</p>
<p style="text-align: left">　　出息及入息住阿那波那</p>
<p style="text-align: left">　　想佛遍虚空弹指警觉我</p>
<p style="text-align: left">　　佛子汝云何成无上等觉</p>
<p style="text-align: left">　　不知诸如来实相之妙法</p>
<p style="text-align: left">　　既闻警觉已行者复白言</p>
<p style="text-align: left">　　云何名真实愿最胜尊说</p>
<p style="text-align: left">　　诸佛皆欢喜作如是胜言</p>
<p style="text-align: left">　　善哉摩诃萨能作如是问</p>
<p style="text-align: left">　　汝想于心中所内恶字门</p>
<p style="text-align: left">　　以字彻于心诵此密言曰</p>
<p style="text-align: left">　　唵止(入)多钵啰(二合)底(平)味邓迦路弭</p>
<p style="text-align: left">　　当默诵一遍便想为月轮</p>
<p style="text-align: left">　　倍欲精进故复诵妙言曰</p>
<p style="text-align: left">　　唵步提止(入)多母(去)怛跛(二合)陀夜弭(平)</p>
<p style="text-align: left">　　能令心月轮圆满甚清净</p>
<p style="text-align: left">　　中想妙莲花上安宝金刚</p>
<p style="text-align: left">　　密言曰</p>
<p style="text-align: left">　　唵底瑟奼么尼(上)跋日啰(二合)钵娜么(二合)</p>
<p style="text-align: left">　　引量同虚空周遍于<a>三界</a></p>
<p style="text-align: left">　　复诵此妙言金刚语离声</p>
<p style="text-align: left">　　唵萨颇(二合上)啰么尼(上)跋日啰(二合)钵娜么(二合)</p>
<p style="text-align: left">　　于此引妙莲流放千光焰</p>
<p style="text-align: left">　　一一光明中无量佛刹土</p>
<p style="text-align: left">　　刹中有妙莲想持宝莲者</p>
<p style="text-align: left">　　持宝莲胜幢幢中出妙声</p>
<p style="text-align: left">　　谁有薄福者当满一切愿</p>
<p style="text-align: left">　　住是寂三昧为利诸有情</p>
<p style="text-align: left">　　如是菩萨类皆住于等引</p>
<p style="text-align: left">　　从莲花胎藏放千妙光明</p>
<p style="text-align: left">　　皆为利众生檀波罗蜜等</p>
<p style="text-align: left">　　遍入诸三昧理趣善巧门</p>
<p style="text-align: left">　　为愍念有情作无量方便</p>
<p style="text-align: left">　　<a>化身</a>为种种从生及<a>涅槃</a></p>
<p style="text-align: left">　　转大妙法轮皆从意宝出</p>
<p style="text-align: left">　　所说之妙法皆以轮成就</p>
<p style="text-align: left">　　以轮为妙智能断诸结使</p>
<p style="text-align: left">　　由转妙法轮此为福智路</p>
<p style="text-align: left">　　次皆正观察渐敛其智莲</p>
<p style="text-align: left">　　密言曰</p>
<p style="text-align: left">　　唵僧诃啰么尼跋日啰(二合)钵娜么</p>
<p style="text-align: left">　　所在诸如来皆入为一体</p>
<p style="text-align: left">　　犹如于明镜能现于万像</p>
<p style="text-align: left">　　法界自性体住于金刚莲</p>
<p style="text-align: left">　　即变其宝莲为真多菩萨</p>
<p style="text-align: left">　　手持如意宝六臂身金色</p>
<p style="text-align: left">　　皆想于自身顶髻宝庄严</p>
<p style="text-align: left">　　冠坐自在王住于说<a>法相</a></p>
<p style="text-align: left">　　第一手思惟愍念有情故</p>
<p style="text-align: left">　　第二持意宝能满一切愿</p>
<p style="text-align: left">　　第三持<a>念珠</a>为度傍生苦</p>
<p style="text-align: left">　　左按光明山成就无倾动</p>
<p style="text-align: left">　　第二持莲手能净诸非法</p>
<p style="text-align: left">　　第三挈轮手能转无上法</p>
<p style="text-align: left">　　六臂广博体能游于<a>六道</a></p>
<p style="text-align: left">　　以大悲方便断诸有情苦</p>
<p style="text-align: left">　　行者如是观坐于月轮中</p>
<p style="text-align: left">　　身流千光明项背皆圆光</p>
<p style="text-align: left">　　复想心月轮亦有宝莲花</p>
<p style="text-align: left">　　以是能坚固无动观已身</p>
<p style="text-align: left">　　为离诸<a>妄想</a>诵此密言曰</p>
<p style="text-align: left">　　唵儞哩(二合)茶(去)底瑟姹(二合)啰怛娜跋日啰(二合)钵娜么(二合)怛么(二合)句唅三摩喻唅摩诃三摩喻唅萨婆怛他孽多避三菩地啰怛娜跋日啰(二合)钵娜么(二合)怛么(二合)句唅</p>
<p style="text-align: left">　　以此法如持十度芙蓉合</p>
<p style="text-align: left">　　进力屈如宝印心额喉顶</p>
<p style="text-align: left">　　吽字想于心怛啰安于额</p>
<p style="text-align: left">　　讫哩当喉上恶字置于顶</p>
<p style="text-align: left">　　犹布此想故此身如金刚</p>
<p style="text-align: left">　　复诵此密语莲花语为声</p>
<p style="text-align: left">　　唵啰怛娜跋日啰(二合)达磨纥哩(二合)</p>
<p style="text-align: left">　　次应结灌顶智者合莲掌</p>
<p style="text-align: left">　　进力如宝形禅智开相远</p>
<p style="text-align: left">　　置额诵密语心想佛灌顶</p>
<p style="text-align: left">　　唵钵娜么(二合)苾哩俱胝多(入)致啰怛娜钵娜么(二合)避(入)晒罽啰阿避诜(去)者[牟*含]怛洛</p>
<p style="text-align: left">　　即以此妙印二手分两边</p>
<p style="text-align: left">　　如系莲花鬘徐徐前下散</p>
<p style="text-align: left">　　想垂白带势诵此妙言曰</p>
<p style="text-align: left">　　唵钵娜么(二合)么隶(平)[牟*含]纥哩怛洛</p>
<p style="text-align: left">　　次当结甲铠二手莲花形</p>
<p style="text-align: left">　　从心绕向背从背当脐绕</p>
<p style="text-align: left">　　向腰及两膝渐上绕颈后</p>
<p style="text-align: left">　　从颈复当喉复于头后绕</p>
<p style="text-align: left">　　还来至额上却于顶后绕</p>
<p style="text-align: left">　　徐徐前下散</p>
<p style="text-align: left">　　诵此秘密言</p>
<p style="text-align: left">　　唵阿婆曳(平)钵娜么(二合)迦[牟*含]嚩制(平)满驮啰托洒(二合)[牟*含]吽(合口)唅(平)</p>
<p style="text-align: left">　　为喜诸佛故应拍莲花印</p>
<p style="text-align: left">　　二手结莲掌妙拍令欢喜</p>
<p style="text-align: left">　　密言曰</p>
<p style="text-align: left">　　唵钵娜么(二合)睹使縠(引)</p>
<p style="text-align: left">　　想于己身前观纥哩字门</p>
<p style="text-align: left">　　变为莲花王中有纥哩字</p>
<p style="text-align: left">　　怛啰安两边为金刚宝莲</p>
<p style="text-align: left">　　共变为所尊持真多妙宝</p>
<p style="text-align: left">　　如前己身观今所观亦然</p>
<p style="text-align: left">　　为令体无二次作呼召法</p>
<p style="text-align: left">　　十度未敷莲进力如钩势</p>
<p style="text-align: left">　　即诵此密语应为莲花音</p>
<p style="text-align: left">　　唵钵娜么(二合)挚拏那(二合下同)曩(长口引)句舍吽(合口引)唵钵娜么(二合)枳惹(二合)娜补瑟比吽</p>
<p style="text-align: left">　　行者既召己次当结索印</p>
<p style="text-align: left">　　如前合莲掌进力拄如环</p>
<p style="text-align: left">　　此名莲花索能满诸意愿</p>
<p style="text-align: left">　　应诵此密语召入于智身</p>
<p style="text-align: left">　　唵钵娜么(二合)至拏那阿母伽跛舍吽(合口引)</p>
<p style="text-align: left">　　既入于智身为令无倾动</p>
<p style="text-align: left">　　复当结莲锁应作决定心</p>
<p style="text-align: left">　　如前合莲掌进禅捻如环</p>
<p style="text-align: left">　　力智亦复然相结如钩锁</p>
<p style="text-align: left">　　唵钵娜么(二合)至拏那塞怖(二合)吒吽</p>
<p style="text-align: left">　　为令妙欢喜结莲花铃印</p>
<p style="text-align: left">　　当以莲花捧禅智入掌中</p>
<p style="text-align: left">　　进力如环住诵此秘密语</p>
<p style="text-align: left">　　唵至拏娜钵娜么(二合)阿尾舍耶吽</p>
<p style="text-align: left">　　次当诵莲花百字秘密言</p>
<p style="text-align: left">　　捧献阏伽水以郁金白檀</p>
<p style="text-align: left">　　龙脑兼诸花两手捧供养</p>
<p style="text-align: left">　　唵钵娜么(二合)萨怛嚩(二合)三摩也(平)么努播罗(去)也(平)钵娜么(二合)萨怛嚩(二合)帝尾(二合)努波底瑟姹(二合)儞哩(二合)拏护(二合)寐(平)婆嚩素睹瑟谕(二合)寐婆嚩阿努啰矩睹寐婆嚩素补瑟谕(二合)寐婆嚩萨婆悉地弭异(二合)钵罗也磋(昌苛反)萨婆羯么素者迷止多室利(二合)药矩路(三合)吽(合口引)诃(去下同)诃诃诃谷婆伽梵萨婆怛他孽多钵娜么(二合)么寐闷者(平)钵娜寐婆嚩么诃三么也萨怛嚩(二合)纥哩(二合)</p>
<p style="text-align: left">　　次以内外供供养莲花王</p>
<p style="text-align: left">　　所谓内供养芙蓉掌当心</p>
<p style="text-align: left">　　禅智并伸直名为莲花喜</p>
<p style="text-align: left">　　应诵此密言</p>
<p style="text-align: left">　　唵挚拏(二合)那钵娜么(二合)啰细(引)吽</p>
<p style="text-align: left">　　次结花鬘印以此而供养</p>
<p style="text-align: left">　　不易前喜印二手捧向前</p>
<p style="text-align: left">　　想种种宝鬘遍满虚空界</p>
<p style="text-align: left">　　密言曰</p>
<p style="text-align: left">　　唵挚拏(二合)娜钵娜么(二合)么隶吽</p>
<p style="text-align: left">　　次应以歌印奉献智莲者</p>
<p style="text-align: left">　　复以前妙印屈掌挂诸度</p>
<p style="text-align: left">　　从脐渐至口散下如写势</p>
<p style="text-align: left">　　想紧那罗音供养诸圣者</p>
<p style="text-align: left">　　密言曰</p>
<p style="text-align: left">　　唵挚拏(二合)那钵娜么(二合)儗(研以反)帝(平)吽</p>
<p style="text-align: left">　　次应结舞印前印左右旋</p>
<p style="text-align: left">　　合芙蓉妙掌安于顶上散</p>
<p style="text-align: left">　　由是四供养能获大<a>神通</a></p>
<p style="text-align: left">　　密言曰</p>
<p style="text-align: left">　　唵挚拏(二合)娜钵娜么(二合)儞俚(二合)帝(平)吽</p>
<p style="text-align: left">　　作此四供养能成最胜事</p>
<p style="text-align: left">　　次结外供养喜心而献之</p>
<p style="text-align: left">　　运心无边界莲花焚香法</p>
<p style="text-align: left">　　诸佛诚言说为利诸有情</p>
<p style="text-align: left">　　莲掌向下散犹如焚香势</p>
<p style="text-align: left">　　诵此秘密言想香云供养</p>
<p style="text-align: left">　　周遍虚空界供养诸圣众</p>
<p style="text-align: left">　　唵钵娜么(二合)挚拏(二合)娜度闭(平)吽</p>
<p style="text-align: left">　　次应结花印以三十二相</p>
<p style="text-align: left">　　庄严诸如来观妙色花云</p>
<p style="text-align: left">　　运心遍一切如前合莲掌</p>
<p style="text-align: left">　　上散如花势供养诸如来</p>
<p style="text-align: left">　　及诸善逝子想满虚空界</p>
<p style="text-align: left">　　花云妙芬馥宝树极端严</p>
<p style="text-align: left">　　诵此秘密语三业齐运用</p>
<p style="text-align: left">　　唵钵娜么(二合)挚拏(二合)娜补瑟闭(平)吽</p>
<p style="text-align: left">　　众生无明覆离于智慧光</p>
<p style="text-align: left">　　为彼净除故应结智灯印</p>
<p style="text-align: left">　　以前莲花掌禅智竖相逼</p>
<p style="text-align: left">　　心想么尼灯遍照虚空界</p>
<p style="text-align: left">　　所出无量光诵此密言曰</p>
<p style="text-align: left">　　唵钵娜么(二合)挚拏(二合)那儞(儞熠反)闭吽</p>
<p style="text-align: left">　　智者次应结<a>解脱</a>涂香印</p>
<p style="text-align: left">　　为净众生故献此尸罗香</p>
<p style="text-align: left">　　二手散莲掌当心涂香势</p>
<p style="text-align: left">　　十度成熏习香海遍虚空</p>
<p style="text-align: left">　　献佛及所尊诵此秘密语</p>
<p style="text-align: left">　　唵钵娜么(二合)挚拏(二合)娜巘提吽</p>
<p style="text-align: left">　　内外供养已然后应顺念</p>
<p style="text-align: left">　　结秘密本印以对密言王</p>
<p style="text-align: left">　　先诵根本言分明七遍已</p>
<p style="text-align: left">　　平掌当于心忍愿如莲花</p>
<p style="text-align: left">　　进力摩尼状余度尽如幢</p>
<p style="text-align: left">　　诵根本密言思满有情愿</p>
<p style="text-align: left">　　密言曰</p>
<p style="text-align: left">　　娜么啰怛娜怛啰夜也那莫阿唎耶嚩噜吉帝湿伐啰耶菩地萨怛嚩(二合)耶么诃萨怛嚩(二合)耶么诃迦噜尼迦耶怛侄(儞也反)他唵斫迦啰靺低真多末尼么诃钵娜迷噜噜底(丁以反)瑟姹 (二合)入嚩攞阿迦哩洒(二合)耶吽发吒萨嚩(二合)诃</p>
<p style="text-align: left">　　次结心秘密依前根本印</p>
<p style="text-align: left">　　戒方檀慧缚名为本心印</p>
<p style="text-align: left">　　一切诸意愿应心之所念</p>
<p style="text-align: left">　　由结此印故皆悉得成就</p>
<p style="text-align: left">　　密言曰</p>
<p style="text-align: left">　　唵钵那迷真多么抳入嚩攞吽</p>
<p style="text-align: left">　　次结随心印二手坚固缚</p>
<p style="text-align: left">　　进力摩尼形禅智并而申</p>
<p style="text-align: left">　　戒方亦舒直檀慧相交竖</p>
<p style="text-align: left">　　诵此心中心</p>
<p style="text-align: left">　　密言曰</p>
<p style="text-align: left">　　唵末啰娜钵娜迷吽</p>
<p style="text-align: left">　　次想尊口中流出秘密言</p>
<p style="text-align: left">　　分明成字道五色光照耀</p>
<p style="text-align: left">　　间错殊胜色入于瑜岐口</p>
<p style="text-align: left">　　列心月轮中莹如红颇黎</p>
<p style="text-align: left">　　一一谛思惟顺理随<a>觉悟</a></p>
<p style="text-align: left">　　住定而修习入于阿字门</p>
<p style="text-align: left">　　即入轮字观皆遍观诸字</p>
<p style="text-align: left">　　此名三昧念获智及解脱</p>
<p style="text-align: left">　　由此相应故不久成种智</p>
<p style="text-align: left">　　若常声顺念最胜妙奇特</p>
<p style="text-align: left">　　住于本尊观不应急躁心</p>
<p style="text-align: left">　　不高亦不下不缓亦不急</p>
<p style="text-align: left">　　智者离分别及诸妄想心</p>
<p style="text-align: left">　　若诵洛叉遍所求皆悉地</p>
<p style="text-align: left">　　二手持念珠颇胝与莲子</p>
<p style="text-align: left">　　螺珠及余宝无瑕光好者</p>
<p style="text-align: left">　　当穿一百八一一诵七遍</p>
<p style="text-align: left">　　心及心中心或毗俱多罗</p>
<p style="text-align: left">　　作此法加持穿贯珠鬘已</p>
<p style="text-align: left">　　当心一一度与莎诃齐声</p>
<p style="text-align: left">　　一千与百八随力而念诵</p>
<p style="text-align: left">　　四时或三时此法后夜胜</p>
<p style="text-align: left">　　如意轮经中本教佛所说</p>
<p style="text-align: left">　　若如是修习现世证初地</p>
<p style="text-align: left">　　过此十六生成无上菩提</p>
<p style="text-align: left">　　何况世悉地现生不如意</p>
<p style="text-align: left">　　随力念诵已重结三昧耶</p>
<p style="text-align: left">　　复为八供养发遣密言主</p>
<p style="text-align: left">　　二羽坚固缚忍愿莲叶形</p>
<p style="text-align: left">　　从心至面散顶上合花掌</p>
<p style="text-align: left">　　想尊虚空中复道还宫去</p>
<p style="text-align: left">　　密言曰</p>
<p style="text-align: left">　　唵钵娜么(二合)萨怛嚩(二合)纥哩穆</p>
<p style="text-align: left">　　发遣圣者已自住本尊观</p>
<p style="text-align: left">　　或于闲静处转读摩诃衍</p>
<p style="text-align: left">　　楞伽与花严般若及理趣</p>
<p style="text-align: left">　　如是等经教思惟而修习</p>
<p style="text-align: left">　　诵<a>读经</a>典已自恣行住坐</p>
<p style="text-align: left">　　乃至于寝息不间菩提心</p>
<p style="text-align: left">　　不久当悉地金刚藏所说</p>
<p style="text-align: left">　　此大悲轨仪不择日及宿</p>
<p style="text-align: left">　　时食与澡浴若净与不净</p>
<p style="text-align: left">　　常应不间断远离于散乱</p>
<p style="text-align: left">　　空闲寂静处不营诸世务</p>
<p style="text-align: left">　　念毕发誓愿结三昧耶印</p>
<p style="text-align: left">　　<a>礼佛</a>菩萨已随意而经行</p>
<p style="text-align: left">　　观自在菩萨如意轮瑜伽</p>
				</div></div><hr><script charset='utf-8' src='../../js/footer.js'></script></body></html>