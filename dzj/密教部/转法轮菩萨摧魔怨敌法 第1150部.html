<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，转法轮菩萨摧魔怨敌法 第1150部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>转法轮菩萨摧魔怨敌法 第1150部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="转法轮菩萨摧魔怨敌法 第1150部" src="./images/转法轮菩萨摧魔怨敌法 第1150部0.png" title="转法轮菩萨摧魔怨敌法 第1150部"  class="lazy" /></p>
<p>　　大兴善寺<a>三藏</a><a>沙门</a>大广智不空奉诏译</p>
<p>　　尔时摧魔怨<a>菩萨</a>。白佛言<a>世尊</a>。诸菩萨等各各已说秘密<a>真言</a>教法。世尊我今为欲未来末法之时。护持国王及护国界诸有情故。说秘蜜秘胜最密中秘密摧魔怨敌法。唯愿世尊哀愍听许。佛言便说。世尊若有邻国扰侵国界。或自国内军众寡少。或复怯弱。或有不臣起恶叛逆。即应取苦拣木而作一幢。长十二指周圆八指削令极圆。如世尊所敕。一切天龙八部。令护诸国护诸国王。及护国界一切有情。为除灾祸令得安乐。若难起时。皆图画彼护国土神于幢上</p>
<p>　　如此大唐护国土者。所谓毗首羯磨药叉。劫比罗药叉。法护药叉。肩目药叉。广目药叉。护军药叉。珠贤药叉。满贤药叉。持明药叉。阿吒缚俱药叉（已上十大药叉）嚩苏枳龙王。苏摩那龙王。补沙毗摩大龙王（已上三大龙王）诃利帝大天后。翳啰嚩蹉大天后。双目大天后（已上三大天后）各有五千神将以为眷属</p>
<p>　　所应画者皆画本形。执持幖帜图于幢上。又于幢顶上书无碍王十字佛顶真言。末后吒字在轮脐中。所有怨敌叛逆主帅。当书彼名于轮辐间。于幢底图画一轮。具足八辐。如上吒字置轮脐中。若灾难起时。应请一解法之人。于此教中曾禀受者。于其中夜图一方坛。于方坛上重画三角坛。立于此幢在坛中央。于坛四面着种种食饮并二阏伽。烧安悉香及然酥灯。其解法者面南而坐</p>
<p>　　即结一切如来钩印以二手内相叉作拳。以右头指为钩。及诵真言称名。请召十六大护及其眷属大威德诸神将等坛中供养</p>
<p>　　<strong>如来钩真言曰</strong></p>
<p>　　<span style="color: #800000">【◇】曩莫萨满多没驮喃恶娑嚩哆【◇】罗（二合引）钵啰（二合）底贺哆怛佗（引）蘖担俱【◇】舍冒地左哩野播哩布啰迦婆嚩◇（二合）贺（引）</span></p>
<p>　　<a>行者</a>次当入三世胜金刚忿怒三摩地。观威德炽盛四面八臂。左蹈坞摩天后。右脚蹈摩醯首罗天</p>
<p>　　则结三世胜印以二手金刚拳。檀慧互相钩。直竖于进力。成已诵真言三五或七遍。真言曰</p>
<p>　　<span style="color: #800000">【◇】唵逊婆儞逊婆吽发吒吃哩（二合）贺【◇】拏（二合）吃哩（二合）贺拏（二合）吽发吒吃哩（二合）【◇】贺拏（二合）跛野吽发吒阿（引）娜野斛（引）【◇】婆誐鑁嚩日啰（二合）吽发吒</span></p>
<p>　　复次即结上方诸天教敕印以二手各作金刚拳。二头指互相旋绕。结印成已而教敕言。汝等十六大护大药叉将等。受佛付嘱护持国王。及护国界一切有情。令得安乐辟除灾祸。今我国境有某难事。汝等大护助我军阵摧破怨敌。汝等当令彼军被缚迷闷。令某荒乱。使我军兵强盛得胜。作是敕已即诵真言三遍曰（已下召请诸天并同此结本印）</p>
<p>　　<span style="color: #800000">【◇】吽跛里（入）底娜嚩（二合）里（入）多（入）嚩日啰【◇】（二合）羯洒唅若</span></p>
<p>　　复次当结游<a>虚空</a>诸天教敕印以二手金刚缚。屈二头指以甲相背。并竖二空押于二风。结印成已。一依前文而教。敕已。即三遍诵真言曰</p>
<p>　　<span style="color: #800000">【◇】唵嚩日啰（二合）蘖啰（二合）跛拏野嚩日啰◇（二合）吽</span></p>
<p>　　复次当结住虚空诸天教敕印如降三世印。二食相绕。以印安于顶上即是结印已。一依前文而教敕言。即诵真言三遍曰</p>
<p>　　<span style="color: #800000">【◇】唵嚩日啰（二合）摩啰吃啰（二合）鑁</span></p>
<p>　　复次当结地居诸天教敕印以二手金刚缚。舒二风头相合。如金刚护菩萨印即是。结印已。一依前文而教敕言。即三遍诵真言曰</p>
<p>　　<span style="color: #800000">【◇】唵嚩日啰（二合）满驮憾</span></p>
<p>　　次结地底诸天教敕印以二手各展令掌向外。二空头相捻。二风相钩。二火以头相拄。以印安于眉间。一依前文而教敕言。即三遍诵真言曰</p>
<p>　　<span style="color: #800000">【◇】唵贺噜迦嚩日啰（二合）娑摩野娑嚩【◇】努瑟吒（二合）娑么野母捺啰（二合）钵啰（二合）【◇】憾惹迦吽发吒</span></p>
<p>　　既启告已。则结慧手作金刚拳。按于幢上诵十字佛顶真言一百八遍</p>
<p>　　欲诵此十字佛顶真言。先应结印诵之七遍印以二手内相叉为拳。二空入于掌中。二风各屈拄二空背即是。诵真言曰</p>
<p>　　<span style="color: #800000">【◇】唵嚩日啰（二合）萨怛舞（二合）瑟抳（二合）洒吽【◇】发吒</span></p>
<p>　　念诵已即更焚香献花。即捧阏伽奉。为帝王并及百姓。发广大利益安乐<a>殊胜</a>之愿。即结金刚缚竖合二火。即成。诵金刚<a>解脱</a>真言三遍。送圣众各还本宫。真言曰</p>
<p>　　<span style="color: #800000">【◇】唵嚩日啰（二合）穆</span></p>
<p>　　<a>法事</a>已讫。则收幢于净函或箧安置。供养食饮等。依法送往河流之中</p>
<p>　　摧魔怨菩萨破他陈敌法</p>
<p>　　发军时节依宿曜日量</p>
<p>　　贞享三年九月十九日一校正了</p>
<p>　　河南延命沙门净严（四十有八）</p>
				</div></div><hr><script charset='utf-8' src='../../js/footer.js'></script></body></html>