<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大毗卢遮那成佛神变加持经 第七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大毗卢遮那成佛神变加持经 第七卷</center></div><div class='fo'><center>经文出处:来自无量光明网</center><br/><br>
<p>　　<strong>大唐<a>天竺</a><a>三藏</a>善<a>无畏</a>共<a>沙门</a>一行译</strong></p>
<h2>供养次第法中<a>真言</a>行学处品第一</h2>
<p style="text-align: center">　　稽首毗卢遮那佛开敷净眼如青莲</p>
<p style="text-align: center">　　我依大日经王说供养所资众仪轨</p>
<p style="text-align: center">　　为成次第真言法如彼当得速成就</p>
<p style="text-align: center">　　又令本心离垢故我今随要略宣说</p>
<p style="text-align: center">　　然初自他利成就无上智愿之方便</p>
<p style="text-align: center">　　成彼方便虽无量发起悉地由信解</p>
<p style="text-align: center">　　于满悉地诸胜愿一切如来胜生子</p>
<p style="text-align: center">　　彼等佛身真言形所住种种印威仪</p>
<p style="text-align: center">　　<a>殊胜</a>真言所行道及方广乘皆谛信</p>
<p style="text-align: center">　　有情信解上中下<a>世尊</a>说彼证修法</p>
<p style="text-align: center">　　哀愍轮回六趣众随顺<a>饶益</a>故开演</p>
<p style="text-align: center">　　应当恭敬决定意亦起勤诚深<a>信心</a></p>
<p style="text-align: center">　　若于最胜方广乘知妙真言调伏行</p>
<p style="text-align: center">　　随善逝子所修习无上持明别律仪</p>
<p style="text-align: center">　　解了具缘众支分得受传教印可等</p>
<p style="text-align: center">　　见如是师恭敬礼为利他故一心住</p>
<p style="text-align: center">　　瞻仰犹如世导师亦如善友及所亲</p>
<p style="text-align: center">　　发起殷勤殊胜意供养给侍随所作</p>
<p style="text-align: center">　　善顺师意令<a>欢喜</a>慈悲摄受相对时</p>
<p style="text-align: center">　　稽首请胜善逝行愿尊如应教授我</p>
<p style="text-align: center">　　彼师<a>自在</a>而建立大悲藏等妙圆坛</p>
<p style="text-align: center">　　依法召入漫荼罗随器授与三昧耶</p>
<p style="text-align: center">　　道场教本真言印亲于尊所口传授</p>
<p style="text-align: center">　　获胜三昧耶及护尔乃应当如说行</p>
<p style="text-align: center">　　然此契经之所说摄正真言平等行</p>
<p style="text-align: center">　　哀愍劣慧<a>弟子</a>故分别渐次之仪式</p>
<p style="text-align: center">　　于造胜利天中天从正觉心所生子</p>
<p style="text-align: center">　　下至世天身语印入此真言最上乘</p>
<p style="text-align: center">　　导诸密行轨范者皆当敬重不轻毁</p>
<p style="text-align: center">　　以能饶益诸<a>世间</a>是故勿生舍离心</p>
<p style="text-align: center">　　常应无间而系念彼等广大诸功德</p>
<p style="text-align: center">　　随其力分相应事悉皆承奉而供养</p>
<p style="text-align: center">　　佛声闻众及缘觉说彼教门尽苦道</p>
<p style="text-align: center">　　授学处师同梵行一切勿怀毁慢心</p>
<p style="text-align: center">　　善观时宜所当作和敬相应而给侍</p>
<p style="text-align: center">　　说彼教门尽苦道授学处师同梵行</p>
<p style="text-align: center">　　一切勿怀毁慢心善观时宜所当作</p>
<p style="text-align: center">　　和敬相应而给侍不造愚童心行法</p>
<p style="text-align: center">　　不于诸尊起嫌恨如世导师契经说</p>
<p style="text-align: center">　　能损大利莫过嗔一念因缘悉焚灭</p>
<p style="text-align: center">　　俱胝旷劫所修善是故殷勤常舍离</p>
<p style="text-align: center">　　此无义利之根本净菩提心如意宝</p>
<p style="text-align: center">　　满世出世胜希愿除疑究竟获三昧</p>
<p style="text-align: center">　　自利利他因是生故应守护倍身命</p>
<p style="text-align: center">　　观具广大功德藏若身口意娆众生</p>
<p style="text-align: center">　　下至少分皆远离除异方便多所济</p>
<p style="text-align: center">　　内住悲心而现嗔于背恩德有情类</p>
<p style="text-align: center">　　常怀忍辱不观过又常具足大慈悲</p>
<p style="text-align: center">　　及与喜舍无量心随力所能法食施</p>
<p style="text-align: center">　　以慈利行化群生或由大利相应心</p>
<p style="text-align: center">　　为俟时故而弃舍若无势力广饶益</p>
<p style="text-align: center">　　住法但观菩提心佛说此中具万行</p>
<p style="text-align: center">　　满足请白纯净法以布施等诸度门</p>
<p style="text-align: center">　　摄受众生于大乘令住受持读诵等</p>
<p style="text-align: center">　　及与思惟正修习智者制止六情根</p>
<p style="text-align: center">　　常当寂意修等引毁坏事业由诸酒</p>
<p style="text-align: center">　　一切不善法之根如毒火刀霜雹等</p>
<p style="text-align: center">　　故当远离勿亲近又由佛说增我慢</p>
<p style="text-align: center">　　不应坐卧高妙床取要言之具慧者</p>
<p style="text-align: center">　　悉舍自损损他事我依正三昧耶道</p>
<p style="text-align: center">　　今已次第略宣说显明佛说修多罗</p>
<p style="text-align: center">　　令广知解生决定依此正住平等戒</p>
<p style="text-align: center">　　复当离于毁犯因谓习恶心及懈惰</p>
<p style="text-align: center">　　<a>妄念</a>恐怖谈话等妙真言门觉心者</p>
<p style="text-align: center">　　如是正住三昧耶当令障盖渐消尽</p>
<p style="text-align: center">　　以诸福德增益故欲于此生入悉地</p>
<p style="text-align: center">　　随其所应思念之亲于尊所受明法</p>
<p style="text-align: center">　　观察相应作成就当自安住真言行</p>
<p style="text-align: center">　　如所说明次第仪先礼灌顶传教尊</p>
<p style="text-align: center">　　请白真言所修业智者蒙师许可已</p>
<p style="text-align: center">　　依于地分所宜处妙山辅峰半岩间</p>
<p style="text-align: center">　　种种龛窟两山中于一切时得安隐</p>
<p style="text-align: center">　　芰荷青莲遍严池大河泾川洲岸侧</p>
<p style="text-align: center">　　远离人物众愦闹篠叶扶疏悦意树</p>
<p style="text-align: center">　　多饶乳木及祥草无有蚊虻苦寒热</p>
<p style="text-align: center">　　恶兽毒虫众妨难或诸如来圣弟子</p>
<p style="text-align: center">　　尝于往昔所游居寺塔练若古仙室</p>
<p style="text-align: center">　　当依自心意乐处舍离在家绝諠务</p>
<p style="text-align: center">　　勤转五欲诸盖缠一向深乐于法味</p>
<p style="text-align: center">　　长养其心求悉地又常具足堪忍慧</p>
<p style="text-align: center">　　能安饥渴诸疲苦净命善伴或无伴</p>
<p style="text-align: center">　　当与妙法经卷俱若顺诸佛<a>菩萨</a>行</p>
<p style="text-align: center">　　于正真言坚信解具净慧力能堪忍</p>
<p style="text-align: center">　　精进不求诸世间常乐坚固无怯弱</p>
<p style="text-align: center">　　自他现法作成就不随余天无畏依</p>
<p style="text-align: center">　　具此名为良助伴</p>
<h2>增益守护清净行品第二</h2>
<p style="text-align: center">　　彼作成就处所已每日先住于念慧</p>
<p style="text-align: center">　　依法寝息初起时除诸无尽为障者</p>
<p style="text-align: center">　　是夜放逸所生罪殷勤还净皆悔除</p>
<p style="text-align: center">　　寂根具悲利益心誓度无尽众生界</p>
<p style="text-align: center">　　<a>如法</a>澡浴或不浴应令身口意清净</p>
<p style="text-align: center">　　次于斋室空静处散妙花等以庄严</p>
<p style="text-align: center">　　随置形像胜妙典或心思念十方佛</p>
<p style="text-align: center">　　心目现观谛明了当依本尊所在方</p>
<p style="text-align: center">　　至诚恭敬一心住五轮投地而作礼</p>
<p style="text-align: center">　　归命十方正等觉三世十切具三身</p>
<p style="text-align: center">　　归命一切大乘法归命不退菩提众</p>
<p style="text-align: center">　　归命诸明真实言归命一切诸密印</p>
<p style="text-align: center">　　以身口意清净业殷勤无量恭敬礼</p>
<p>　　作礼方便真言曰</p>
<p><strong>　　唵（一）南么萨婆怛他（引）蘖多（二）迦（引）耶嚩（引）吃质（二合）多（三）播娜鑁（无范反）娜难迦噜弭（四）</strong></p>
<p style="text-align: center">　　由此作礼真实言即能遍礼十方佛</p>
<p style="text-align: center">　　右膝着地合爪掌思惟说悔先罪业</p>
<p style="text-align: center">　　我由无明所积集身口意业造众罪</p>
<p style="text-align: center">　　贪欲恚痴覆心故于佛<a>正法</a>贤圣僧</p>
<p style="text-align: center">　　父母二师善知识以及无量众生所</p>
<p style="text-align: center">　　无始<a>生死</a><a>流转</a>中具造极重无尽罪</p>
<p style="text-align: center">　　亲对十方现在佛悉皆忏悔不复作</p>
<p>　　出罪方便真言曰</p>
<p><strong>　　唵（一）萨婆播波萨怖（二合）吒（二）娜诃曩伐折罗（引二合）也（三）莎诃（四）</strong></p>
<p style="text-align: center">　　南无十方三世佛三种常身正法藏</p>
<p style="text-align: center">　　胜愿菩提大心众我今皆悉正归依</p>
<p>　　归依方便真言曰</p>
<p><strong>　　唵（一）萨婆勃驮菩提萨怛鑁（引二合二）设啰【赤*皮】（平）檗车弭（三）伐折啰（二合）达么（四）颉唎（二合五）</strong></p>
<p style="text-align: center">　　我净此身离诸垢及与三世身口意</p>
<p style="text-align: center">　　过于大海刹尘数奉献一切诸如来</p>
<p>　　施身方便真言曰</p>
<p><strong>　　唵（一）萨婆怛他（引）蘖多（二）布阇钵啰（二合）跋（无竭反）【口*栗】多（二合）曩夜怛忙（去二合）难（三）【嗨-每+（臼/工）】【口*履】夜（二合）哆夜弭（四）萨婆怛他（引）檗多室柘（二合）地底瑟吒（敕限反二合）多（引五）萨婆怛他（引）蘖多若难谜阿（引）味设睹（六）</strong></p>
<p style="text-align: center">　　净菩提心胜愿宝我今起发济群生</p>
<p style="text-align: center">　　生苦等集所缠绕及与无知所害身</p>
<p style="text-align: center">　　救摄归依令<a>解脱</a>常当利益诸含识</p>
<p>　　发菩提心方便真言曰</p>
<p><strong>　　唵（一）菩提质多（二）母多播（引二合）娜夜弭（三）</strong></p>
<p>　　是中增加句言。菩提心离一切物。谓蕴界处能执所执舍故。法无有我。自心平等。本来不生如大空自性。如佛世尊及诸菩萨发菩提心。乃至菩提道场。我亦如是发菩提心（此增加句亦同真言。当诵梵本）。</p>
<p style="text-align: center">　　十方无量世界中诸正遍知大海众</p>
<p style="text-align: center">　　种种善巧方便力及诸佛子为群生</p>
<p style="text-align: center">　　诸有所修福业等我今一切尽<a>随喜</a></p>
<p>　　随喜方便真言曰</p>
<p><strong>　　唵（一）萨婆怛他（引）蘖多（二）本（去）若（尼也反）若囊（三）努暮捺那布阇迷伽参暮捺啰（二合四）萨叵（二合）啰儜三么曳（五）【合*牛】（六）</strong></p>
<p style="text-align: center">　　我今劝请诸如来菩提大心救世者</p>
<p style="text-align: center">　　唯愿普于十方界恒以大云降法雨</p>
<p>　　劝请方便真言曰</p>
<p><strong>　　唵（一）萨婆怛他（引）蘖多（引二）睇洒儜布阇迷伽娑慕捺啰（二合三）萨叵（二合）啰儜三么曳（四）【合*牛】（五）</strong></p>
<p style="text-align: center">　　愿令凡夫所住处速舍众苦所集身</p>
<p style="text-align: center">　　当得至于无垢处安住清净法界身</p>
<p>　　奉请法身方便真言曰</p>
<p><strong>　　唵（一）萨婆怛他（引）蘖多（二）捺睇洒夜弭（三）萨婆萨怛嚩（二合）系多（引）【口*栗】他（去二合）耶（四）达么驮到萨【口*体】（他以反二合）【口*底】【口*栗】婆（上二合）靺睹（五）</strong></p>
<p style="text-align: center">　　所修一切众善业利益一切众生故</p>
<p style="text-align: center">　　我今尽皆正回向除生死苦至菩提</p>
<p>　　回向方便真言曰</p>
<p><strong>　　唵（一）萨婆怛他（引）蘖多（二）【嗨-每+（臼/工）】哩也（二合）怛囊布阇迷伽参慕捺啰（二合三）萨叵（二合）啰儜三么曳（四） 【合*牛】（五）</strong></p>
<p style="text-align: center">　　复造所余诸福事读诵经行宴坐等</p>
<p style="text-align: center">　　为令身心遍清净哀愍救摄于自他</p>
<p style="text-align: center">　　心性如是离诸垢身随所应以安坐</p>
<p style="text-align: center">　　次当结三昧耶印所谓净除三业道</p>
<p style="text-align: center">　　应知密印相诸正遍知说</p>
<p style="text-align: center">　　当合定慧手并建二空轮</p>
<p style="text-align: center">　　遍触诸支分诵持真实语</p>
<p>　　入佛三昧耶明曰</p>
<p><strong>　　南么萨婆怛他（引）蘖帝【口*骠】（一）微湿嚩（二合）目契【口*弊】（二）唵阿三迷（三）呾【口*履】（二合）三迷（四）三么曳（平五）莎诃（六）</strong></p>
<p style="text-align: center">　　才结此密印能净如来地</p>
<p style="text-align: center">　　地波罗蜜满成三法道界</p>
<p style="text-align: center">　　所余诸印等次第如经说</p>
<p style="text-align: center">　　真言者当知所作得成就</p>
<p style="text-align: center">　　次结法界生密慧之幖帜</p>
<p style="text-align: center">　　净身口意故遍转于其身</p>
<p style="text-align: center">　　般若三昧手俱作金刚拳</p>
<p style="text-align: center">　　二空在其掌风幢皆正直</p>
<p style="text-align: center">　　如是名法界清净之秘印</p>
<p>　　法界生真言曰</p>
<p><strong>　　南么三曼多勃驮喃（一）达摩驮睹（二）萨嚩（二合）婆嚩句痕（三）</strong></p>
<p style="text-align: center">　　如法界自性而观于自身</p>
<p style="text-align: center">　　或以真实言三转而宣说</p>
<p style="text-align: center">　　当见住法体无垢如<a>虚空</a></p>
<p style="text-align: center">　　真言印威力加持行人故</p>
<p style="text-align: center">　　为令彼坚固观自金刚身</p>
<p style="text-align: center">　　结金刚智印止观手相背</p>
<p style="text-align: center">　　地水火风轮左右互相持</p>
<p style="text-align: center">　　二空各旋转合于慧掌中</p>
<p style="text-align: center">　　是名为法轮最胜吉祥印</p>
<p style="text-align: center">　　是人当不久同于救世者</p>
<p style="text-align: center">　　真言印威力成就者当见</p>
<p style="text-align: center">　　常如宝轮转而转大法轮		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　金刚萨埵真言曰</p>
<p><strong>　　南么三曼多伐折啰（二合）【赤*皮】（一）伐折啰（引二合）咀么（二合）句痕（二）</strong></p>
<p style="text-align: center">　　诵此真言已当住于等引</p>
<p style="text-align: center">　　谛观我此身即是执金刚</p>
<p style="text-align: center">　　无量天魔等诸有见之者</p>
<p style="text-align: center">　　如金刚萨埵勿生疑惑心</p>
<p style="text-align: center">　　次以真言印而擐金刚甲</p>
<p style="text-align: center">　　当观所被服遍体生焰光</p>
<p style="text-align: center">　　用是严身故诸魔为障者</p>
<p style="text-align: center">　　及余恶心类睹之咸四散</p>
<p style="text-align: center">　　是中密印相先作三补吒</p>
<p style="text-align: center">　　止观二风轮纠持火轮上</p>
<p style="text-align: center">　　二空自相并而在于掌中</p>
<p style="text-align: center">　　诵彼真言已当观无垢字</p>
<p>　　金刚甲胄真言曰</p>
<p><strong>　　南么三曼多伐折啰（二合）【赤*皮】（一）唵（二）伐折啰（二合）迦嚩遮（三）【合*牛】（四）</strong></p>
<p style="text-align: center">　　啰字色鲜白空点以严之</p>
<p style="text-align: center">　　如彼髻明珠置之于顶上</p>
<p style="text-align: center">　　设于百劫中所积众罪垢</p>
<p style="text-align: center">　　由是悉除灭福慧皆<a>圆满</a></p>
<p>　　彼真言曰</p>
<p style="text-align: center">　　南么三曼多勃驮喃囕</p>
<p style="text-align: center">　　真言同法界无量众罪除</p>
<p style="text-align: center">　　不久当成就住于不退地</p>
<p style="text-align: center">　　一切触秽处当加此字门</p>
<p style="text-align: center">　　赤色具威光焰鬘遍围绕</p>
<p style="text-align: center">　　次为降伏魔制诸大障故</p>
<p style="text-align: center">　　当念大护者无能堪忍明</p>
<p>　　无堪忍大护明曰</p>
<p><strong>　　南么萨婆怛他（引）蘖帝【口*弊】萨婆佩也微蘖帝【口*弊】（二）微湿嚩（二合）目契弊萨婆他（引三）唅欠（四）啰吃洒（二合）摩诃（引）沬丽（五）萨婆怛他（引） 蘖多奔抳也（二合）【嗨-每+（臼/工）】社帝（六）【合*牛】【合*牛】（七）呾啰（引二合）吒（轻）呾啰（二合）吒（同上八）阿钵啰（二合）【口*底】诃谛（九）莎诃（十）</strong></p>
<p style="text-align: center">　　由才忆念故诸毗那也迦</p>
<p style="text-align: center">　　恶形罗刹等彼一切驰散</p>
<h2>供养仪式品第三</h2>
<p style="text-align: center">　　如是正业净其身住定观本真言主</p>
<p style="text-align: center">　　以真言印而召请先当示现三昧耶</p>
<p style="text-align: center">　　真言相应除障者兼以不动慧刀印</p>
<p style="text-align: center">　　稽首奉献阏伽水<a>行者</a>复献真言座</p>
<p style="text-align: center">　　次应供养花香等去垢亦以无动尊</p>
<p style="text-align: center">　　辟除作净皆如是加持以本真言王</p>
<p style="text-align: center">　　或观诸佛胜生子无量无数众围绕</p>
<p style="text-align: center">　　右摄颂竟下当次第分别说</p>
<p style="text-align: center">　　现前观啰字具点广严饰</p>
<p style="text-align: center">　　谓净光焰鬘赫如朝日晖</p>
<p style="text-align: center">　　念声真实义能除一切障</p>
<p style="text-align: center">　　解脱三毒垢诸法亦复然</p>
<p style="text-align: center">　　先自净心地复净道场地</p>
<p style="text-align: center">　　悉除众过患其相如虚空</p>
<p style="text-align: center">　　如金刚所持此地亦如是</p>
<p style="text-align: center">　　最初于下位思惟彼风轮</p>
<p style="text-align: center">　　诃字所安住黑光焰流布</p>
<p><strong>　　彼真言言</strong></p>
<p style="text-align: center">　　南么三曼多勃驮喃唅</p>
<p style="text-align: center">　　次上安水轮其色犹雪乳</p>
<p style="text-align: center">　　嚩字所安住颇胝月电光</p>
<p><strong>　　彼真言曰</strong></p>
<p style="text-align: center">　　南么三曼多勃驮喃鑁</p>
<p style="text-align: center">　　复于水轮上观作金刚轮</p>
<p style="text-align: center">　　想置本初字四方遍黄色</p>
<p><strong>　　彼真言曰</strong></p>
<p style="text-align: center">　　南么三曼多勃驮喃阿</p>
<p style="text-align: center">　　是轮如金刚名大因陀罗</p>
<p style="text-align: center">　　光焰净金色普皆遍流出</p>
<p style="text-align: center">　　于彼中思惟导师诸佛子</p>
<p style="text-align: center">　　水中观白莲妙色金刚茎</p>
<p style="text-align: center">　　八叶具须蕊众宝自庄严</p>
<p style="text-align: center">　　常出无量光百千众莲绕</p>
<p style="text-align: center">　　其上复观想大觉师子座</p>
<p style="text-align: center">　　宝王以校饰在大宫殿中</p>
<p style="text-align: center">　　宝柱皆行列遍有诸幢盖</p>
<p style="text-align: center">　　珠鬘等交络垂悬妙宝衣</p>
<p style="text-align: center">　　周布香花云及与众宝云</p>
<p style="text-align: center">　　普雨杂花等缤纷以严地</p>
<p style="text-align: center">　　谐韵所爱声而奏诸音乐</p>
<p style="text-align: center">　　宫中想净妙贤瓶与阏伽</p>
<p style="text-align: center">　　宝树王开敷照以摩尼灯</p>
<p style="text-align: center">　　三昧总持地自在之婇女</p>
<p style="text-align: center">　　佛波罗蜜等菩提妙严花</p>
<p style="text-align: center">　　方便作众伎歌咏妙法音</p>
<p style="text-align: center">　　以我功德力如来加持力</p>
<p style="text-align: center">　　及以法界力普供养而住</p>
<p>　　虚空藏转明妃曰</p>
<p><strong>　　南么萨婆怛他（引）蘖帝【口*骠】（一）微湿嚩（二合）目契【口*弊】（二）萨婆他（三）欠（四）嗢蘖帝萨叵（二合）啰系门（五）伽伽娜剑（六）莎诃（七法应多诵）</strong></p>
<p style="text-align: center">　　由此持一切真实无有异</p>
<p style="text-align: center">　　作金刚合掌是则加持印</p>
<p style="text-align: center">　　一切法不生自性本寂故</p>
<p style="text-align: center">　　想念此真实阿字置其中</p>
<p style="text-align: center">　　次当转阿字成大日牟尼</p>
<p style="text-align: center">　　无尽刹尘众普现圆光内</p>
<p style="text-align: center">　　千界为增数流出光焰轮</p>
<p style="text-align: center">　　遍至众生界随性令开悟</p>
<p style="text-align: center">　　身语遍一切佛心亦复然</p>
<p style="text-align: center">　　阎浮净金色为应世间故</p>
<p style="text-align: center">　　加趺坐莲上正受离诸毒</p>
<p style="text-align: center">　　身被绡縠衣自然发髻冠</p>
<p style="text-align: center">　　若释迦牟尼彼中想婆字</p>
<p style="text-align: center">　　复转如是字而成能仁尊</p>
<p style="text-align: center">　　勤勇<a>袈裟</a>衣四八大人相</p>
<p>　　释迦种子心曰</p>
<p style="text-align: center">　　南么三曼多勃驮喃婆</p>
<p style="text-align: center">　　字门转成佛亦利诸众生</p>
<p style="text-align: center">　　犹如大日尊瑜伽者观察</p>
<p style="text-align: center">　　一身与二身乃至无量身</p>
<p style="text-align: center">　　同入于本体流出亦如是</p>
<p style="text-align: center">　　于佛右莲上当观本所尊</p>
<p style="text-align: center">　　左置执金刚勤勇诸眷属</p>
<p style="text-align: center">　　前后花台中广大菩萨众</p>
<p style="text-align: center">　　一生补处等饶益众生者</p>
<p style="text-align: center">　　右边花座下真言者所居</p>
<p style="text-align: center">　　若持妙吉祥中置<a>无我</a>字</p>
<p style="text-align: center">　　是字转成身如前之所观</p>
<p>　　文殊种子心曰</p>
<p style="text-align: center">　　南么三曼多勃驮喃瞒</p>
<p style="text-align: center">　　若观世自在或金刚萨埵</p>
<p style="text-align: center">　　慈氏及普贤地藏除盖障</p>
<p style="text-align: center">　　佛眼并白处多利毗俱知</p>
<p style="text-align: center">　　忙莽商羯罗金轮与马头</p>
<p style="text-align: center">　　持明男女使忿怒诸奉教</p>
<p style="text-align: center">　　随其所乐欲依前法而转</p>
<p style="text-align: center">　　为令心喜故奉献外香花</p>
<p style="text-align: center">　　灯明阏伽水皆如本教说</p>
<p style="text-align: center">　　不动以去垢辟除使光显</p>
<p style="text-align: center">　　本法自相加及护持我身</p>
<p style="text-align: center">　　结诸方界等或以降三世</p>
<p style="text-align: center">　　召请如本教所用印真言</p>
<p style="text-align: center">　　及此普通印真言王相应</p>
<p>　　圣者不动尊真言曰</p>
<p><strong>　　南么三曼多伐折罗（二合）【赤*皮】（一）战拏摩诃【口*路】洒儜（上二）萨破（二合）吒也（三）【合*牛】怛啰（二合）吒（四）悍（引）漫（引当诵三遍）</strong></p>
<p style="text-align: center">　　当以定慧手皆作金刚拳</p>
<p style="text-align: center">　　正直舒火风虚空持地水</p>
<p style="text-align: center">　　三昧手为鞘般若以为刀</p>
<p style="text-align: center">　　慧刀入住出皆在三昧鞘</p>
<p style="text-align: center">　　是则无动尊密印之威仪</p>
<p style="text-align: center">　　定手住其心慧手普旋转</p>
<p style="text-align: center">　　应知所触物即名为去垢</p>
<p style="text-align: center">　　以此而左旋因是成辟除</p>
<p style="text-align: center">　　若结方隅界皆令随右转</p>
<p style="text-align: center">　　所余众事业灭恶净诸障</p>
<p style="text-align: center">　　亦当如是作随类而相应</p>
<p style="text-align: center">　　次以真言印而请召众圣</p>
<p style="text-align: center">　　诸佛菩萨说依本誓而来</p>
<p>　　召请方便真言曰</p>
<p><strong>　　南么三曼多勃驮喃（一）阿（去急呼）萨婆怛啰（引二合）钵啰（二合）底诃谛（二）怛他（引）檗党矩奢（三）菩提淅【口*履】耶（二合）钵【口*履】布啰迦（四）莎诃（应诵七遍）</strong></p>
<p style="text-align: center">　　以归命合掌固结金刚缚</p>
<p style="text-align: center">　　当令智慧手直舒彼风轮</p>
<p style="text-align: center">　　俯屈其上节故号为钩印</p>
<p style="text-align: center">　　诸佛救世者以兹召一切</p>
<p style="text-align: center">　　安住十地等大力诸菩萨</p>
<p style="text-align: center">　　及余难调伏不善心众生</p>
<p style="text-align: center">　　次奉三昧耶具以真言印</p>
<p style="text-align: center">　　印相如前说诸三昧耶教</p>
<p>　　三昧耶真言曰</p>
<p><strong>　　南么三曼多勃驮喃（一）阿三迷（二）怛【口*履】三迷（三）三么曳（四）莎诃（五应诵三遍）</strong></p>
<p style="text-align: center">　　以如是方便正示三昧耶</p>
<p style="text-align: center">　　则能普增益一切众生类</p>
<p style="text-align: center">　　当得成悉地速满无上愿</p>
<p style="text-align: center">　　令本真言主诸明欢喜故</p>
<p style="text-align: center">　　所献阏伽水先已具严备</p>
<p style="text-align: center">　　用本真言印如法以加持</p>
<p style="text-align: center">　　奉诸善逝者用浴无垢身</p>
<p style="text-align: center">　　次当净一切佛口所生子</p>
<p>　　阏伽真言曰</p>
<p><strong>　　南么三曼多勃驮喃（一）伽伽娜三摩（引）三摩（二）莎诃（当诵二十五遍以不动尊印示之）</strong></p>
<p style="text-align: center">　　次奉所敷座具密印真言</p>
<p style="text-align: center">　　结作莲花台遍置一切处</p>
<p style="text-align: center">　　觉者所安坐证最胜菩提</p>
<p style="text-align: center">　　为得如是处故持以上献</p>
<p>　　如来座真言曰</p>
<p style="text-align: center">　　南么三曼多勃驮喃阿（引声急呼）</p>
<p style="text-align: center">　　其中密印相定慧手相合</p>
<p style="text-align: center">　　而普舒散之犹如铃铎形</p>
<p style="text-align: center">　　二空与地轮聚合以为台</p>
<p style="text-align: center">　　水轮稍相远是即莲花印</p>
<p style="text-align: center">　　复次当辟除自身所生障</p>
<p style="text-align: center">　　以大慧刀印圣不动真言</p>
<p style="text-align: center">　　当见同于彼最胜金刚焰</p>
<p style="text-align: center">　　焚烧一切障令尽无有余</p>
<p style="text-align: center">　　智者当转作金刚萨埵身</p>
<p style="text-align: center">　　真言印相应遍布诸支分</p>
<p>　　金刚种子心曰</p>
<p style="text-align: center">　　南么三曼多勃驮喃鑁</p>
<p style="text-align: center">　　念此真实义诸法离言说</p>
<p style="text-align: center">　　以具印等故即同执金刚</p>
<p style="text-align: center">　　当知彼印相先以三补吒</p>
<p style="text-align: center">　　火轮为中锋端锐自相合</p>
<p style="text-align: center">　　风轮以为钩舒屈置其傍</p>
<p style="text-align: center">　　水轮互相交而在于掌内		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　金刚萨埵真言曰</p>
<p><strong>　　南么三曼多伐折啰（二合）【赤*皮】（一）战拏摩诃（引） 【口*路】洒【赤*皮】（平二）【合*牛】</strong></p>
<p style="text-align: center">　　或用三昧手作半金刚印</p>
<p style="text-align: center">　　或以余契经所说之轨仪</p>
<p style="text-align: center">　　次当周遍身被服金刚铠</p>
<p style="text-align: center">　　身语之密印前已依法说</p>
<p style="text-align: center">　　以佉字及点而置于顶上</p>
<p style="text-align: center">　　思惟此真言诸法如虚空</p>
<p>　　彼真言曰</p>
<p style="text-align: center">　　南么三曼多勃驮喃欠</p>
<p style="text-align: center">　　应先住此字门然后作金刚萨埵身</p>
<p style="text-align: center">　　次应一心作摧伏诸魔印</p>
<p style="text-align: center">　　智者应普转真语共相应</p>
<p style="text-align: center">　　能除极猛利诸有恶心者</p>
<p style="text-align: center">　　当见遍此地金刚炽焰光</p>
<p>　　降伏魔真言曰</p>
<p><strong>　　南么三曼多勃驮喃（一）摩诃（引）沫啰嚩【口*底】（二）捺奢嚩路嗢婆（二合）吠（平三）摩诃（引）昧怛【口*履】也（三合）毗庾（二合）嗢檗（二合）【口*底】（四）莎诃（五）</strong></p>
<p style="text-align: center">　　当以智慧手而作金刚拳</p>
<p style="text-align: center">　　正直舒风轮加于白毫际</p>
<p style="text-align: center">　　如毗俱知形是则彼幖帜</p>
<p style="text-align: center">　　此印名大印念之除众魔</p>
<p style="text-align: center">　　才结是法故无量天魔军</p>
<p style="text-align: center">　　及余为障者必定皆退散</p>
<p style="text-align: center">　　次用难堪忍密印及真言</p>
<p style="text-align: center">　　而用结周界威猛无能睹</p>
<p>　　无能堪忍真言曰</p>
<p><strong>　　南么三曼多勃驮喃（一）三莾多弩蘖帝（二）满驮也徒瞒（引三）摩诃三摩耶【嗨-每+（臼/工）】（去）阇（去）帝（四）娑么（二合）啰奶（五）阿钵啰（二合）【口*底】诃谛（六）驮迦驮迦（七）捺啰捺啰（八）满驮满驮（九）捺奢尔膻（十）萨婆怛他（引）蘖多（引）弩壤帝（十一）钵啰（二合）嚩啰达摩腊驮微若曳（平十二）薄伽嚩【口*底】（十三）微矩【口*履】微矩丽（十四）丽鲁补【口*履】微矩丽（十五）莎诃（当诵三遍十六）</strong></p>
<p>　　或以第二略说真言曰</p>
<p><strong>　　南么三曼多勃驮喃（一）丽鲁补【口*履】微矩丽（二）莎诃（当诵七遍）</strong></p>
<p style="text-align: center">　　先以三补吒风轮在于掌</p>
<p style="text-align: center">　　二空及地轮内屈犹如钩</p>
<p style="text-align: center">　　火轮合为峰开散其水轮</p>
<p style="text-align: center">　　旋转指十方是名结大界</p>
<p style="text-align: center">　　用持十方国能令悉坚住</p>
<p style="text-align: center">　　是故三世事悉能普护之</p>
<p style="text-align: center">　　或以不动尊成辨一切事</p>
<p style="text-align: center">　　护身处令净结诸方界等</p>
<p>　　不动尊种子心曰</p>
<p><strong>　　南么三曼多伐折啰（二合）【赤*皮】悍</strong></p>
<p style="text-align: center">　　次先恭敬礼复献于阏伽</p>
<p style="text-align: center">　　如经说香等依法修供养</p>
<p style="text-align: center">　　复以圣不动加持此众物</p>
<p style="text-align: center">　　结彼慧刀印普皆遍洒之</p>
<p style="text-align: center">　　是诸香花等所辨供养具</p>
<p style="text-align: center">　　数以密印洒复频诵真言</p>
<p style="text-align: center">　　各说本真言及自所持明</p>
<p style="text-align: center">　　应如是作已称名而奉献</p>
<p style="text-align: center">　　一切先遍置清净法界心</p>
<p style="text-align: center">　　所谓囕字门如前所开示</p>
<p>　　所称名中涂香真言曰</p>
<p><strong>　　南么三曼多勃驮喃（一）微输（上）驮健杜（引）纳婆（二合）嚩（二）莎诃（当诵三遍）</strong></p>
<p>　　次说花真言曰</p>
<p><strong>　　南么三曼多勃驮喃（一）摩诃（引）昧呾【口*履】也（三合二）毗廋（二合）嗢蘖帝（三）莎诃（当诵三遍）</strong></p>
<p>　　次说焚香真言曰</p>
<p><strong>　　南么三曼多勃驮喃（一）达摩驮埵弩蘖帝（二）莎诃（当诵三遍）</strong></p>
<p>　　次说然灯真言曰</p>
<p><strong>　　南么三曼多勃驮喃（一）怛他（引）【萨/木】多（引）唎旨（二合二）萨叵（二合）啰儜嚩婆（去）娑娜（三）伽伽猱陀哩耶（二合四）莎诃（当诵三遍）</strong></p>
<p>　　次说诸食真言曰</p>
<p><strong>　　南么三曼多勃驮喃（一）阿啰啰迦啰啰（二）沫邻捺泥（三）摩诃（引）沫履（四）莎诃（当诵三遍）</strong></p>
<p style="text-align: center">　　及余供养具所应奉献者</p>
<p style="text-align: center">　　依随此法则净以无动尊</p>
<p style="text-align: center">　　当合定慧掌五轮互相叉</p>
<p style="text-align: center">　　是则持众物普通供养印</p>
<p style="text-align: center">　　真言具慧者敬养众圣尊</p>
<p style="text-align: center">　　复作心仪式清净极严丽</p>
<p style="text-align: center">　　所献皆充满平等如法界</p>
<p style="text-align: center">　　此方及余刹普入诸趣中</p>
<p style="text-align: center">　　依诸佛菩萨福德而生起</p>
<p style="text-align: center">　　幢幡诸璎盖广大妙楼阁</p>
<p style="text-align: center">　　及天宝树王遍有诸资具</p>
<p style="text-align: center">　　众香花云等无际犹虚空</p>
<p style="text-align: center">　　各雨诸供物供养成佛事</p>
<p style="text-align: center">　　思惟奉一切诸佛及菩萨</p>
<p style="text-align: center">　　以虚空藏明普通供养印</p>
<p style="text-align: center">　　三转作加持所愿皆成就</p>
<p style="text-align: center">　　持虚空藏明增加句云</p>
<p style="text-align: center">　　依我功德力及与法界力</p>
<p style="text-align: center">　　一切时易获广多复清净</p>
<p style="text-align: center">　　大供庄严云依一切如来</p>
<p style="text-align: center">　　及诸菩萨众海会而流出</p>
<p style="text-align: center">　　以一切诸佛菩萨加持故</p>
<p style="text-align: center">　　如法所修事积集诸功德</p>
<p style="text-align: center">　　回向成悉地为利诸众生</p>
<p style="text-align: center">　　以如是心说愿明行清净</p>
<p style="text-align: center">　　诸障得消除功德自圆满</p>
<p style="text-align: center">　　随时修正行是则无定期</p>
<p style="text-align: center">　　若诸真言人此生求悉地</p>
<p style="text-align: center">　　先依法持诵但作心供养</p>
<p style="text-align: center">　　所为既终竟次经于一月</p>
<p style="text-align: center">　　具以外仪轨而受持真言</p>
<p style="text-align: center">　　又以持金刚殊胜之讽咏</p>
<p style="text-align: center">　　供养佛菩萨当得速成就</p>
<p>　　执金刚阿利沙偈曰</p>
<p style="text-align: center">　　无等无所动平等坚固法</p>
<p style="text-align: center">　　悲愍流转者攘夺众苦患</p>
<p style="text-align: center">　　普能授悉地一切诸功德</p>
<p style="text-align: center">　　离垢不迁变无比胜愿法</p>
<p style="text-align: center">　　等同于虚空彼不可为喻</p>
<p style="text-align: center">　　隙尘千万分尚不及其一</p>
<p style="text-align: center">　　恒于众生界成就果愿中</p>
<p style="text-align: center">　　于悉地无尽故离于譬喻</p>
<p style="text-align: center">　　常无垢翳悲依于精进生</p>
<p style="text-align: center">　　随愿成悉地法尔无能蔽</p>
<p style="text-align: center">　　作众生义利所及普周遍</p>
<p style="text-align: center">　　照明恒不断哀愍广大身</p>
<p style="text-align: center">　　离障无挂碍行于悲行者</p>
<p style="text-align: center">　　周流三世中施与成就愿</p>
<p style="text-align: center">　　于无量之量令至究竟处</p>
<p style="text-align: center">　　奇哉此妙法善逝之所到</p>
<p style="text-align: center">　　唯不越本誓授我无上果</p>
<p style="text-align: center">　　若施斯愿者恒至殊胜处</p>
<p style="text-align: center">　　广及于世间能满胜希愿</p>
<p style="text-align: center">　　不染一切趣<a>三界</a>无所依</p>
<p style="text-align: center">　　右此偈即同真言当诵梵本</p>
<p style="text-align: center">　　诵持如是偈赞已至诚归命世导师</p>
<p style="text-align: center">　　唯愿众圣授与我慈济有情之悉地</p>
<p style="text-align: center">　　复次为欲利他故观佛化云遍一切</p>
<p style="text-align: center">　　我所修福佛加持普贤自体法界力</p>
<p style="text-align: center">　　坐莲华台往十方随顺性欲导众生</p>
<p style="text-align: center">　　依诸如来本誓愿净除一切内外障</p>
<p style="text-align: center">　　开现出世众资具如其信解充满之</p>
<p style="text-align: center">　　以我功德所庄严及净法界中出生</p>
<p style="text-align: center">　　如来神力加持故成就众生诸义利</p>
<p style="text-align: center">　　备足诸佛之库藏出无尽宝不思议</p>
<p style="text-align: center">　　三诵虚空藏转明及密印相如前说</p>
<p style="text-align: center">　　此真言乘诸学者是故当生谛信心</p>
<p style="text-align: center">　　一切导师所宣说不应诽谤生疑悔</p>
<h2>持诵法则品第四</h2>
<p style="text-align: center">　　如是具法供养已起利无尽众生心</p>
<p style="text-align: center">　　稽首诸佛圣天等住相应座入三昧</p>
<p style="text-align: center">　　四种静虑之轨仪能令内心生喜乐</p>
<p style="text-align: center">　　以真实义加持故当得真言成等引</p>
<p style="text-align: center">　　若作真言念诵时今当次说彼方便</p>
<p style="text-align: center">　　智者如先所开示现前而观本所尊</p>
<p style="text-align: center">　　于其心月圆明中悉皆照见真言字</p>
<p style="text-align: center">　　即应次第而受持乃至令心净无垢</p>
<p style="text-align: center">　　数及时分相现等依随经教已满足</p>
<p style="text-align: center">　　志求有相之义利真言悉地随意成</p>
<p style="text-align: center">　　是名世间具相行四支禅门复殊异</p>
<p style="text-align: center">　　行者应生决定意先当一缘观本尊</p>
<p style="text-align: center">　　持彼真言秘密印自作瑜伽本尊像</p>
<p style="text-align: center">　　如其色相威仪等我身无二行亦同</p>
<p style="text-align: center">　　由住本地相应身虽少福者亦成就</p>
<p style="text-align: center">　　瑜伽胜义品中说次应转变明字门</p>
<p style="text-align: center">　　而以观作本尊形逮见身秘之幖帜</p>
<p style="text-align: center">　　契经略说有二相正遍知观最为先</p>
<p style="text-align: center">　　次及菩萨圣天观妙吉祥尊为上首</p>
<p style="text-align: center">　　亦依彼乘位而转以相应印及真言</p>
<p>　　文殊种子所谓瞒字门。已于前品中说。</p>
<p style="text-align: center">　　本尊三昧相应者以心置心为种子</p>
<p style="text-align: center">　　彼应如是自观察安住清净菩提心</p>
<p style="text-align: center">　　众所知识之形像随顺彼行而勿异</p>
<p style="text-align: center">　　当知圣者妙音尊身相犹如郁金色</p>
<p style="text-align: center">　　顶现童真五髻相左伐折罗在青莲</p>
<p style="text-align: center">　　以智慧手施无畏或作金刚与愿印		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　文殊师利真言曰</p>
<p><strong>　　南么三曼多勃驮喃（一）系系俱摩啰迦（二）微目吃【口*底】（二合）钵他悉【口*体】（二合）多（三）萨么（二合）啰萨么（二合）啰（四）钵啰（二合）【口*底】然（五）莎诃（六）</strong></p>
<p style="text-align: center">　　合定慧手虚心掌火轮交结持水轮</p>
<p style="text-align: center">　　二风环屈加大空其相如钩成密印</p>
<p style="text-align: center">　　而用遍置自支分尔乃<a>修行</a>众事业</p>
<p style="text-align: center">　　当知诸佛菩萨等转字瑜伽亦复然</p>
<p style="text-align: center">　　或余经说真言印如是用之不违背</p>
<p style="text-align: center">　　或依彼说异仪轨或以普通三密门</p>
<p style="text-align: center">　　若能解了旋转者诸有所作皆成就</p>
<p>　　普通种子心曰</p>
<p style="text-align: center">　　南么三曼多勃驮喃迦</p>
<p style="text-align: center">　　契经所说迦字门一切诸法无造作</p>
<p style="text-align: center">　　当以如是理光明而观此声真实义</p>
<p style="text-align: center">　　真陀摩尼宝王印定慧五轮互相交</p>
<p style="text-align: center">　　金刚合掌之标式普通一切菩萨法</p>
<p>　　一切诸菩萨真言曰</p>
<p><strong>　　南么三曼多勃驮喃（一）萨婆他（二）微沬【口*底】（三）微枳罗儜（上四）达摩驮暏【嗨-每+（臼/工）】阇多（五）参参诃（六）莎诃（七）</strong></p>
<p style="text-align: center">　　佉字含众色增加大空点</p>
<p style="text-align: center">　　如前所宣说置之于顶上</p>
<p style="text-align: center">　　当得等虚空说诸法亦然</p>
<p style="text-align: center">　　复于其首内想念本初字</p>
<p style="text-align: center">　　纯白点严饰最胜百明心</p>
<p style="text-align: center">　　眼界犹明灯大空无垢字</p>
<p style="text-align: center">　　住于本尊位正觉当现前</p>
<p style="text-align: center">　　乃至谛明了应当如是见</p>
<p style="text-align: center">　　又观彼心处圆满净月轮</p>
<p style="text-align: center">　　炳现阿字门遍作金刚色</p>
<p style="text-align: center">　　说声真实义诸法本无生</p>
<p style="text-align: center">　　于中正观察皆从此心起</p>
<p style="text-align: center">　　声字如花鬘煇焰自围绕</p>
<p style="text-align: center">　　其光普明净能破无明窟</p>
<p style="text-align: center">　　迦字以为首或复余字门</p>
<p style="text-align: center">　　皆当修是法念以声真实</p>
<p style="text-align: center">　　或所持真言环列在圆明</p>
<p style="text-align: center">　　单字与句因随息而出入</p>
<p style="text-align: center">　　或修意支法应理如等引</p>
<p style="text-align: center">　　缘念成悉地普利众生心</p>
<p style="text-align: center">　　方乃作持诵懈极然后已</p>
<p style="text-align: center">　　或以真言字运布心月中</p>
<p style="text-align: center">　　随其深密意思念声真实</p>
<p style="text-align: center">　　如是受持者复为一方便</p>
<p style="text-align: center">　　诸有修福聚成就诸善根</p>
<p style="text-align: center">　　当习意支法无有定时分</p>
<p style="text-align: center">　　若乐求现法上中下悉地</p>
<p style="text-align: center">　　应以斯方便先作心受持</p>
<p style="text-align: center">　　正觉诸世尊所<a>说法</a>如是</p>
<p style="text-align: center">　　或奉香花等随力修供养</p>
<p>　　是中先持诵法略有二种。一者依时故。二者依相故。时。谓所期数满。及定时日月限等。相。谓佛塔图像出生光焰音声等。当知是真言行者。罪障净除之相也。彼如经所说。先作意念诵已。复持满一落叉。从此经第二月。乃修具支方便。然后随其本愿。作成就法。若有障者。先依现相门。以心意持诵。然后于第二月。具支供养。应如是知。</p>
<p style="text-align: center">　　复为乐修习如来三密门</p>
<p style="text-align: center">　　经于一月者次说彼方便</p>
<p style="text-align: center">　　行者若持诵大毗卢遮那</p>
<p style="text-align: center">　　正觉真言印当依如是法</p>
<p>　　<a>大日如来</a>种子心曰</p>
<p><strong>　　南么三曼多勃驮喃阿</strong></p>
<p>　　阿字门所谓一切法本不生故。已如前说。</p>
<p style="text-align: center">　　是中身密印正觉白毫相</p>
<p style="text-align: center">　　慧手金刚拳而在于眉间</p>
<p>　　如来毫相真言曰</p>
<p><strong>　　南么三曼多勃驮喃（一）阿（去声急呼）痕若（呼急）</strong></p>
<p style="text-align: center">　　如前转阿字而成大日尊</p>
<p style="text-align: center">　　法力所持故与自身无异</p>
<p style="text-align: center">　　住本尊瑜伽加以五支字</p>
<p style="text-align: center">　　下体及脐上心顶与眉间</p>
<p style="text-align: center">　　于三摩呬多运相而安立</p>
<p style="text-align: center">　　以依是法住即同牟尼尊</p>
<p style="text-align: center">　　阿字遍金色用作金刚轮</p>
<p style="text-align: center">　　加持于下体说名瑜伽座</p>
<p style="text-align: center">　　鑁字素月光在于雾聚中</p>
<p style="text-align: center">　　加持自脐上是名大悲水</p>
<p style="text-align: center">　　囕字初日晖彤赤在三角</p>
<p style="text-align: center">　　加持本心位是名智火光</p>
<p style="text-align: center">　　唅字劫灾焰黑色在风轮</p>
<p style="text-align: center">　　加持白毫际说名自在力</p>
<p style="text-align: center">　　佉字及空点相成一切色</p>
<p style="text-align: center">　　加持在顶上故名为大空</p>
<p><strong>　　此五种真言心第二品中已说（又此五偈传度者颇以经意足之使文句周备也）</strong></p>
<p style="text-align: center">　　五字以严身威德具成就</p>
<p style="text-align: center">　　炽然大慧炬灭除众罪业</p>
<p style="text-align: center">　　天魔军众等及余为障者</p>
<p style="text-align: center">　　当见如是人赫奕同金刚</p>
<p style="text-align: center">　　又于首中置百光遍照王</p>
<p style="text-align: center">　　安立无垢眼犹灯明显照</p>
<p style="text-align: center">　　如前住瑜伽加持亦如是</p>
<p style="text-align: center">　　智者观自体等同如来身</p>
<p style="text-align: center">　　心月圆明处声鬘与相应</p>
<p style="text-align: center">　　字字无间断犹如韵铃铎</p>
<p style="text-align: center">　　正等觉真言随取而受持</p>
<p style="text-align: center">　　当以此方便速得成悉地</p>
<p style="text-align: center">　　复次若观念释迦牟尼尊</p>
<p style="text-align: center">　　所用明字门我今次宣说</p>
<p><strong>　　释迦种子所谓婆字门已于前品中说</strong></p>
<p style="text-align: center">　　是中声实义所谓离诸观</p>
<p style="text-align: center">　　彼佛身密印以如来钵等</p>
<p style="text-align: center">　　当用智慧手加于三昧掌</p>
<p style="text-align: center">　　正受之仪式而在于脐轮</p>
<p>　　<a>释迦牟尼佛</a>真言曰</p>
<p><strong>　　南么三曼多勃驮喃（一）萨婆吃丽（二合）奢【嗨-每+（臼/工）】素捺那（二）萨婆达摩嚩始多（引）钵啰（引二合）钵多（二合三）伽伽娜三摩（引）三摩（四）莎诃（五）</strong></p>
<p>　　如是。或余等正觉密印真言。各依本经所用。亦当如前方便。以字门观转。作本尊身。住瑜伽法运布种子。然后持诵所受真言。若依此如来行者。当于大悲胎藏生漫荼罗王。得阿阇梨灌顶。乃应具足修行。非但得持明灌顶者之所堪也。其四支禅门方便次第。设余经中所说仪轨。有所亏缺。若如此法修之。得离诸过。以本尊欢喜故。增其威势。功德随生。又持诵毕已。辄用本法而护持之。虽余经有不说者。亦当通用此意。令修行人速得成就。</p>
<p style="text-align: center">　　复次本尊之所住漫荼罗位之仪式</p>
<p style="text-align: center">　　如彼形色坛亦然依此瑜伽疾成就</p>
<p style="text-align: center">　　当知悉地有三种寂灾增益降伏心</p>
<p style="text-align: center">　　分别事业凡四分随其物类所当用</p>
<p style="text-align: center">　　纯素黄赤深玄色圆方三角莲华坛</p>
<p style="text-align: center">　　北面胜方住莲座淡泊之心寂灾事</p>
<p style="text-align: center">　　东面初方吉祥座悦乐之容增益事</p>
<p style="text-align: center">　　西面后方在贤座喜怒与俱摄召事</p>
<p style="text-align: center">　　南面下方蹲踞等忿怒之像降伏事</p>
<p style="text-align: center">　　若知秘密之幖帜性位形色及威仪</p>
<p style="text-align: center">　　奉花香等随所应皆当如是广分别</p>
<p style="text-align: center">　　净障增福圆满等舍处远游摧害事</p>
<p style="text-align: center">　　真言之初以唵字后加莎诃寂灾用</p>
<p style="text-align: center">　　若真言初以唵字后加【合*牛】发摄召用</p>
<p style="text-align: center">　　初后纳么增益用初后【合*牛】发降伏用</p>
<p style="text-align: center">　　【合*牛】字发字通三处增其名号在中间</p>
<p style="text-align: center">　　如是分别真言相智者应当悉知解</p>
<h2>真言事业品第五</h2>
<p>　　尔时真言行者。随其所应。如法持诵已。复当如前事业。而自加持。作金刚萨埵身。思惟佛菩萨众无量功德。于无尽众生界。兴大悲心。随其所有资具。而修供养。供养已。又当一心合掌。以金刚讽诵及余微妙言辞。称叹如来真实功德。</p>
<p>　　次持所造众善。回向发愿。作如是言如大觉世尊。所证知解了积集功德。回向无上菩提。我今亦复如是。所有福聚。与法界众生。共之咸使度生死海。成遍知道自利利他法皆满足。依于如来大住而住。非独为己身故求菩提也。乃至往返生死。济诸众生同得一切种智以来。常当修集福德智慧。不造余业。愿我等得到第一安乐。所求悉地。离诸障碍。一切圆满故。复更思惟。令我速当具足若内若外种种清净妙宝。而自庄严。相续无间。普皆流出。以是因缘故。能满一切众生所有希愿。</p>
<p>　　右略说如是。若广修行者。当如普贤行愿。及余大乘修多罗所说。以决定意而称述之。或云如诸佛菩萨。自所证知。兴大悲愿我亦如是发愿也。</p>
<p>　　次当奉献阏伽。作归命合掌。置之顶上。思惟诸佛菩萨真实功德。至诚作礼而说偈言</p>
<p style="text-align: center">　　诸有永离一切过无量功德庄严身</p>
<p style="text-align: center">　　一向饶益众生者我今悉皆归命礼</p>
<p>　　次当启白众圣。说是偈言</p>
<p style="text-align: center">　　现前诸如来救世诸菩萨</p>
<p style="text-align: center">　　不断大乘教到殊胜位者</p>
<p style="text-align: center">　　唯愿圣天众决定证知我</p>
<p style="text-align: center">　　各当随所安后复垂哀赴</p>
<p>　　次当以三昧耶真言密印。于顶上解之。而生是心。诸有结护加持。皆令解脱。以此方便故。先所奉请诸尊。各还所住。不为无等大誓之所留止也。复用法界本性。加持自体。思惟净菩提心。而住金刚萨埵身。是中明印。第二品中已说。若念诵竟。以此三印持身。所有真言行门终毕。法则皆悉圆满。</p>
<p>　　又应如前方便。观法界字。以为顶相。彼服金刚甲胄。由斯秘密庄严故。即得如金刚自性。无能沮坏之者。诸有闻其音声。或见或触。皆必定于阿耨多罗三藐三菩提。一切功德皆悉成就。与大日世尊。等无有异也。</p>
<p>　　次复起增上心。修行殊胜事业。于清净处。严以香花。先令自身作<a>观世音菩萨</a>。或住如来自性。依前方便。以真言密印加持。然后以法施心。读诵大乘方广经典。或以心诵。而请诸天神等。令听受之。如所说偈言</p>
<p style="text-align: center">　　金刚顶经说观世莲花眼</p>
<p style="text-align: center">　　即同一切佛无尽庄严身</p>
<p style="text-align: center">　　或以世导师诸法自在者</p>
<p style="text-align: center">　　随取一名号作本性加持</p>
<p>　　观自在种子心曰</p>
<p style="text-align: center">　　南么三曼多勃驮喃娑（急呼）</p>
<p style="text-align: center">　　字门真实义诸法无染着</p>
<p style="text-align: center">　　音声所流出当作如是观</p>
<p style="text-align: center">　　此中身密相所谓莲花印</p>
<p style="text-align: center">　　如前奉敷座我已分别说</p>
<p>　　次说观自在真言曰</p>
<p><strong>　　南么三曼多勃驮喃（一）萨婆怛他（引）蘖多嚩路吉多（二）羯噜拏么也（三）啰啰啰【合*牛】若（短声四）莎诃（五）</strong></p>
<p>　　前以法界心字。置之在顶。又用此真言密印。相加。随力所堪。读诵经法。或造制底漫荼罗等。所为已毕。次从座起。以和敬相。应接诸人事。又为身轮得支持故。次行乞食。或檀越请。或僧中所得。当离鱼肉薰菜。及供养本尊诸佛之余。乃至种种残宿不净。诸酒木果等浆。可以醉人者。皆不应饮啖。</p>
<p>　　次奉抟食。用献本尊。又作随意食法。若故有余。更出少分。为济饥乏乞求故。当生是心。我为任持身器。安隐行道。受是段食。如膏车辖。令不败伤。有所至到。不应以滋味故。增减其心。及生悦泽严身之相。然后观法界心字。遍净诸食。以事业金刚。加持自身。是中种子。如鑁字真言所说。</p>
<p>　　复诵施十力明八遍。方乃食之。说此明曰</p>
<p><strong>　　南么萨婆勃驮菩提萨埵喃（一）唵么兰捺泥（去）帝孺忙栗宁（二）莎诃（三）</strong></p>
<p>　　如是住先成就本尊瑜伽。饭食讫已。所余触食。以成办诸事真言心。供养所应食者。当用不空威怒增加圣不动真言。当诵一遍。受者欢喜。常随行人。而护念之。彼真言曰</p>
<p><strong>　　南么三曼多伐折啰（引二合）【赤*皮】（一）怛啰（二合）吒（轻）阿谟伽（二）战拏摩诃【口*路】洒儜（上三）娑破（二合）吒野【合*牛】（四）怛啰（二合）么野怛啰（二合）么野（五）【合*牛】怛啰（二合）吒（轻）悍漫（六）</strong></p>
<p>　　彼食竟。休息少时。复当<a>礼拜</a>诸佛。忏悔众罪。为净心故。如是循修常业。乃至依前读诵经典。恒依是住。于后日分亦复如是。初夜后夜思惟大乘。无得间绝。至中夜分。以事业金刚。如前被金刚甲。敬礼一切诸佛大菩萨等。次当运心如法供养。而作是念。我为一切众生。志求大事因缘故。应当爱护是身。少时安寝。非为贪着睡眠之乐。先当正身威仪。重累二足。右胁而卧。若支体疲懈者。随意转侧无咎。为令速寤常当系意在明。又复不应偃卧床上。次于余日亦如是行之。持真言者。以不亏法则。无间勤修故。得真言门修菩萨行之名号也。若于数时相现等持诵法中。作前方便。乃至具修胜业。犹不成就者。应自警悟。倍加精进。勿得生下劣想。而言是法非我所堪。如是展其志力。自利利他。常不空过。以行者勤诚不休息故。众圣玄照其心。则蒙威神建立。得离诸障。是中有二事。不应舍离。谓不舍诸佛菩萨。及饶益无尽众生心。恒于一切智愿。心不倾动。以此因缘。必定得成随类悉地也。</p>
<p style="text-align: center">　　常依内法而澡浴不应执着外净法</p>
<p style="text-align: center">　　于触食等怀疑悔如是皆所不应为</p>
<p style="text-align: center">　　若为任持是身故随时盥沐除诸垢</p>
<p style="text-align: center">　　于河流等如法教与真言印共相应</p>
<p style="text-align: center">　　以法界心净诸水随用不动降三世</p>
<p style="text-align: center">　　真言密印护方等住于本尊自性观</p>
<p style="text-align: center">　　复当三转持<a>净土</a>恒以一心正思惟</p>
<p style="text-align: center">　　念圣不动真言等智者默然应澡浴</p>
<p>　　净法界心。及不动尊种子。刀印。皆如前说降三世种子心曰</p>
<p style="text-align: center">　　南么三曼多伐折啰（引二合）【赤*皮】涸</p>
<p style="text-align: center">　　此中诃字门声理如前说</p>
<p style="text-align: center">　　少分差别者所谓净除相</p>
<p style="text-align: center">　　降伏三界尊身密之仪式</p>
<p style="text-align: center">　　当用成事业五智金刚印</p>
<p>　　次说降三世真言曰</p>
<p><strong>　　南么三曼多伐折啰（引二合）【赤*皮】（一）诃诃诃（二）微萨么（二合）曳（平三）萨婆怛他（引）蘖多微洒也三婆嚩（四）怛囇（二合）路枳也（二合）微若也（五）【合*牛】若（急呼六）莎诃（七）</strong></p>
<p style="text-align: center">　　如是澡浴洒净已具三昧耶护支分</p>
<p style="text-align: center">　　思惟无尽圣天众三奉掬水而献之</p>
<p style="text-align: center">　　为净身心利他故敬礼如来胜生子</p>
<p style="text-align: center">　　远离三毒分别等寂调诸根诣精室</p>
<p style="text-align: center">　　或依水室异方便心住如前所制仪</p>
<p style="text-align: center">　　自身三等为限量为求上中下法故</p>
<p style="text-align: center">　　行者如是作持诵所有罪流当永息</p>
<p style="text-align: center">　　必定成就摧诸障一切智句集其身</p>
<p style="text-align: center">　　彼依世间成就品或复余经之所说</p>
<p style="text-align: center">　　供养支分众方便如其次第所修行</p>
<p style="text-align: center">　　未离有为诸相故是谓世间之悉地</p>
<p style="text-align: center">　　次说无相最殊胜具信解者所观察</p>
<p style="text-align: center">　　若真言乘深慧人此生志求无上果</p>
<p style="text-align: center">　　随所信解修观照如前心供养之仪</p>
<p style="text-align: center">　　及依悉地流出品出世间品瑜伽法</p>
<p style="text-align: center">　　彼于真实缘生句内心支分离攀缘</p>
<p style="text-align: center">　　依此方便而证修常得出世间成就</p>
<p>　　如所说优陀那偈言</p>
<p style="text-align: center">　　甚深无相法劣慧所不堪</p>
<p style="text-align: center">　　为应彼等故兼存有相说</p>
<p>　　右阿阇梨所集。大毗卢遮那成佛神变加持经中。供养仪式具足竟。传度者颇存会意。又欲省文故。删其重复真言。旋转用之。修行者。当综括上下文义耳。</p>
<p><strong>　　【口*骠】（毗庾反）弊（毗也反）底（丁以反）【嗨-每+（臼/工）】（儞入声）【口*体】（他以反。凡真言中平声字皆稍上声呼之。若诸与下字相连。亦可逐便以入声呼之。如婆伽梵呼为薄伽梵之类是也）</strong></p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>