<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大毗卢遮那成佛神变加持经 第三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大毗卢遮那成佛神变加持经 第三卷</center></div><div class='fo'><center>经文出处:来自无量光明网</center><br/><br>
<p><strong>　　大唐<a>天竺</a><a>三藏</a>善<a>无畏</a>共<a>沙门</a>一行译</strong></p>
<h2><a>世间</a>成就品第五</h2>
<p>　　尔时<a>世尊</a>复告执金刚秘密主而说偈言</p>
<p style="text-align: center">　　如<a>真言</a>教法成就于彼果</p>
<p style="text-align: center">　　当字字相应句句亦如是</p>
<p style="text-align: center">　　作心想念诵善住一洛叉</p>
<p style="text-align: center">　　初字菩提心第二名为声</p>
<p style="text-align: center">　　句想为本尊而于自处作</p>
<p style="text-align: center">　　第二句当知即诸佛胜句</p>
<p style="text-align: center">　　<a>行者</a>观住彼极圆净月轮</p>
<p style="text-align: center">　　于中谛诚想诸字如次第</p>
<p style="text-align: center">　　中置字句等而想净其命</p>
<p style="text-align: center">　　命者所谓风念随出入息</p>
<p style="text-align: center">　　彼等净除已作先持诵法</p>
<p style="text-align: center">　　善住真言者次一月念诵</p>
<p style="text-align: center">　　行者前方便一一句通达</p>
<p style="text-align: center">　　诸佛大名称说此先受持</p>
<p style="text-align: center">　　次当随所有奉涂香花等</p>
<p style="text-align: center">　　为成正觉故回向自菩提</p>
<p style="text-align: center">　　如是于两月真言当无畏</p>
<p style="text-align: center">　　次满此月已行者入持诵</p>
<p style="text-align: center">　　山峰或牛栏及诸河潬等</p>
<p style="text-align: center">　　四衢道一室神室大天室</p>
<p style="text-align: center">　　彼漫茶罗处悉如金刚宫</p>
<p style="text-align: center">　　是处而结护行者作成就</p>
<p style="text-align: center">　　即以中夜分或于日出时</p>
<p style="text-align: center">　　智者应当知有如是相现</p>
<p style="text-align: center">　　【合*牛】声或鼓音若复地震动</p>
<p style="text-align: center">　　及闻<a>虚空</a>中有悦意言辞</p>
<p style="text-align: center">　　应知如是相悉地总如意</p>
<p style="text-align: center">　　诸佛两足尊宣说于彼果</p>
<p style="text-align: center">　　住是真言行必定当成佛</p>
<p style="text-align: center">　　应一切种类常念持真言</p>
<p style="text-align: center">　　古佛大仙说故应当忆念</p>
<h2>悉地出现品第六</h2>
<p>　　尔时世尊。复观诸大众会。为欲满足一切愿故。复说三世无量门决定智<a>圆满</a>法句</p>
<p style="text-align: center">　　虚空无垢无自性能授种种诸巧智</p>
<p style="text-align: center">　　由本自性常空故缘起甚深难可见</p>
<p style="text-align: center">　　于长恒时<a>殊胜</a>进<a>随念</a>施与无上果</p>
<p style="text-align: center">　　譬如一切趣宫室虽依虚空无著行</p>
<p style="text-align: center">　　此清净法亦如是三有无余清净生</p>
<p style="text-align: center">　　昔胜生严修此故得有一切如来行</p>
<p style="text-align: center">　　非他句有难可得作世遍明如世尊</p>
<p style="text-align: center">　　说极清净<a>修行</a>法深广无尽离分别</p>
<p>　　尔时毗卢遮那世尊说是偈已。观察金刚手等诸大众会。告执金刚言。善男子各各当现法界神力悉地流出句。若诸众生见如是法。<a>欢喜</a>踊跃得安乐住。如是说已诸执金刚。为毗卢遮那世尊。作礼。如是法主依所教敕复请佛言。惟愿世尊哀愍我等。示现悉地流出句何以故。于尊者薄伽梵前。而自宣示所通达法。非是所宜。善哉世尊。惟愿利益安乐未来众生故。时薄伽梵毗卢遮那。告一切诸执金刚言。善哉善哉善男子。如来所<a>说法</a>毗柰耶称赞一法所谓有羞。若有羞善男子善女人。见如是法。速生二事。谓不作所不应作。众所称赞。复有二事。谓所未至令至。得与佛<a>菩萨</a>同处。复有二事。谓住尸罗。生于人天。善哉谛听善思念之。我当宣说真言成就流出相应句。诸流出相应句。真言门修菩提诸菩萨。速于是中。当得真言悉地。若行者见漫茶罗。尊所印可。成就真语。发菩提心。深信慈悲。无有悭吝。住于调伏。能善分别从缘所生。受持禁戒。善住众学。具巧方便。勇健。知时非时。好行惠舍。心无怖畏。勤修真言行法。通达真言实义。常乐坐禅。乐作成就。秘密主譬如欲界。有<a>自在</a>悦满意明。乃至一切欲处天子。于此迷醉。出众妙杂类戏笑。及现种种杂类受用遍受用。授与自所变化他化自在天等。而亦自受用之。又善男子如摩醯首罗天。有胜意生明。能作三千<a>大千世界</a>众生利益。化一切受用遍受用。授与净居诸天。亦复自受用之。又如幻术真言能现种种园林人物。如阿修罗真言。现幻化事。如世咒术。摄毒及寒热等。摩怛哩神真言。能作众生疾疫灾厉。及世间咒术。摄除众毒及寒热等。能变炽火而生清凉。是故善男子。当信如是流出句真言威德。此真言威德。非从真言中出。亦不入众生。不于持诵者处而有可得。善男子真言加持力故。法尔而生。无所过越。以三时不越故。甚深不思议缘生理故。是故善男子。当随顺通达不思议法性。常不断绝真言道。</p>
<p>　　尔时世尊。复住三世无碍力依如来加持不思议力依。庄严清净藏三昧。即时世尊。从三摩钵底中。出无尽界无尽语表。依法界力无等力正等觉信解。以一音声四处流出。普遍一切法界。与虚空等。无所不至。真言曰</p>
<p><strong>　　南么萨婆怛他（引）蘖帝【口*骠】（毗庾反一）微湿嚩（二合）目契弊（毗也反二）萨婆他（三）阿阿（引）闇恶（四）</strong></p>
<p>　　正等觉心。从是普遍。即时一切法界诸声门从正等觉幖帜之音。而互出声。诸菩萨闻是已。得未曾有开敷眼。发微妙言音。于一切智离热者前。而说颂曰</p>
<p style="text-align: center">　　奇哉真言行能具广大智</p>
<p style="text-align: center">　　若遍布此者成佛两足尊</p>
<p style="text-align: center">　　是故勤精进于诸佛语心</p>
<p style="text-align: center">　　常作无间修净心离于我</p>
<p style="text-align: center">　　尔时薄伽梵复说此法句</p>
<p style="text-align: center">　　于正等觉心而作成就者</p>
<p style="text-align: center">　　于园苑僧坊若在岩窟中</p>
<p style="text-align: center">　　或意所乐处观彼菩提心</p>
<p style="text-align: center">　　乃至初安住不生疑虑意</p>
<p style="text-align: center">　　随取彼一心以心置于心</p>
<p style="text-align: center">　　证于极净句无垢安不动</p>
<p style="text-align: center">　　不分别如镜现前甚微细</p>
<p style="text-align: center">　　若彼常观察修习而相应</p>
<p style="text-align: center">　　乃至本所尊自身像皆现</p>
<p style="text-align: center">　　第二正觉句于镜漫茶罗</p>
<p style="text-align: center">　　大莲华王座深邃住三昧</p>
<p style="text-align: center">　　总持发髻冠围绕无量光</p>
<p style="text-align: center">　　离妄执分别本寂如虚空</p>
<p style="text-align: center">　　于彼中思惟作摄意念诵</p>
<p style="text-align: center">　　一月修等引持满一洛叉</p>
<p style="text-align: center">　　是为最初月持真言法则</p>
<p style="text-align: center">　　次于第二月奉涂香华等</p>
<p style="text-align: center">　　而以作<a>饶益</a>种种众生类</p>
<p style="text-align: center">　　又复于他月舍弃诸利养</p>
<p style="text-align: center">　　时彼于瑜伽思惟而自在</p>
<p style="text-align: center">　　愿一切无障安乐诸群生</p>
<p style="text-align: center">　　乐欲成如来所称赞圆果</p>
<p style="text-align: center">　　或满足一切有情众希愿</p>
<p style="text-align: center">　　应理无障盖而生是攀缘</p>
<p style="text-align: center">　　傍生相啖食所有苦永除</p>
<p style="text-align: center">　　常令诸鬼界饮食皆充满</p>
<p style="text-align: center">　　<a>地狱</a>中受苦种种诸楚毒</p>
<p style="text-align: center">　　当愿速除灭以我功德故</p>
<p style="text-align: center">　　及余无量门数数心思惟</p>
<p style="text-align: center">　　发广大悲愍三种加持句</p>
<p style="text-align: center">　　想念于一切心诵持真言</p>
<p style="text-align: center">　　以我功德力如来加持力</p>
<p style="text-align: center">　　及与法界力周遍众生界</p>
<p style="text-align: center">　　诸念求义利悉皆饶益之</p>
<p style="text-align: center">　　彼一切如理所念皆成就</p>
<p>　　于是薄伽梵。即于尔时说虚空等力虚空藏转明妃曰</p>
<p><strong>　　南么萨婆怛他（引）檗帝【口*骠】（毗庾反一）微湿嚩（二合）目契弊（毗也反二）萨婆他（三）欠（四）嗢弩蘖帝萨叵（二合）啰系门（五）伽伽娜剑（六）莎诃（七）</strong></p>
<p>　　持此三转。随彼所生。善愿皆亦成就。</p>
<p style="text-align: center">　　行人于满月次入作持诵</p>
<p style="text-align: center">　　山峰牛栏中寒林或河洲</p>
<p style="text-align: center">　　四衢独树下忙怛哩天室</p>
<p style="text-align: center">　　一切金刚色严净同金刚</p>
<p style="text-align: center">　　彼中诸障者摄伏心迷乱</p>
<p style="text-align: center">　　四方相周匝一门及通道</p>
<p style="text-align: center">　　金刚互连属<a>金刚结</a>相应</p>
<p style="text-align: center">　　门门二守护不可越相向</p>
<p style="text-align: center">　　拟手而上指朱目奋怒形</p>
<p style="text-align: center">　　殷勤画隅角输罗焰光印</p>
<p style="text-align: center">　　中妙金刚座方位正相直</p>
<p style="text-align: center">　　其上大莲华八叶须蕊敷</p>
<p style="text-align: center">　　当结金刚手金刚之慧印</p>
<p style="text-align: center">　　稽首一切佛数数坚誓愿</p>
<p style="text-align: center">　　应护持是处及净诸药物</p>
<p style="text-align: center">　　于此夜持诵清净无障碍</p>
<p style="text-align: center">　　或于中夜分或于日出时</p>
<p style="text-align: center">　　彼药物当转圆光普晖焰</p>
<p style="text-align: center">　　真言者自取游步于大空</p>
<p style="text-align: center">　　住寿大威德于<a>生死</a>自在</p>
<p style="text-align: center">　　行于世界顶现种种色身</p>
<p style="text-align: center">　　具德吉祥者展转而供养</p>
<p style="text-align: center">　　真言所成物是名为悉地</p>
<p style="text-align: center">　　以分别药物成就无分别		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　秘密主。一切世界诸现在等如来应正等觉。通达方便波罗蜜。彼如来知一分别本性空。以方便波罗蜜力故。而于无为以有为为表。展转相应。而为众生。示现遍于法界。令得见法安乐住。发欢喜心。或得长寿。五欲嬉戏而自娱乐。为佛世尊而作供养。证如是句一切世人所不能信。如来见此义利故。以欢喜心。说此菩萨真言行道次第法则。何以故。于无量劫勤求。修诸苦行所不能得。而真言门行道诸菩萨。即于此生而获得之。复次秘密主。真言门修菩萨行菩萨如是计都朅伽。伞盖。履屣。真陀摩尼。安膳那药。卢遮那等。持三洛叉而作成就。亦得悉地。秘密主若具方便。善男子善女人。随所乐求而有所作。彼<a>唯心</a>自在而得成就。秘密主诸乐欲因果者。秘密主非彼愚夫。能知真言诸真言相。何以故。</p>
<p style="text-align: center">　　说因非作者彼果则不生</p>
<p style="text-align: center">　　此因因尚空云何而有果</p>
<p style="text-align: center">　　当知真言果悉离于因业</p>
<p style="text-align: center">　　乃至身证触无相三摩地</p>
<p style="text-align: center">　　真言者当得悉地从心生</p>
<p>　　尔时金刚手白佛言。世尊惟愿复说此正等觉句悉地成就句。诸见此法。善男子善女人等。心得欢喜。受安乐住。不害法界。何以故。世尊法界者。一切如来应正等觉。说名即不思议界。是故世尊。真言门修菩萨行诸菩萨。得是通达法界不可分析破坏。如是说已。世尊告执金刚秘密主言。善哉善哉秘密主。汝复善哉。能问如来如是义。汝当谛听善思念之。吾今演说。秘密主言。如是世尊愿乐欲闻。佛告秘密主。以阿字门而作成就。若在僧所住处。若山窟中。或于净室。以阿字遍布一切支分时持三洛叉。次于满月。尽其所有而以供养。乃至<a>普贤菩萨</a>。文殊师利。执金刚等。或余圣天现前。摩顶唱言。善哉行者。应当稽首作礼。奉阏伽水。即时得不忘菩提心三昧。又以如是身心轻安。而诵习之。当得随生。心清净。身清净。置于耳上持之。当得耳根清净。以阿字门作出入息。三时思惟。行者尔时能持。<a>寿命</a>长劫住世。愿啰阇等之所爱敬。即以诃字门作所应度者。授与钵头摩华。自持商佉而互相观。即生欢喜。</p>
<p>　　尔时毗卢遮那世尊。复观一切大会。告执金刚秘密主言。金刚手有诸如来意生。作业戏行舞。广演品类。摄持四界安住心王。等同虚空。成就广大见非见果。出生一切声闻。及辟支佛。诸菩萨位。令真言门修行诸菩萨。一切希愿皆悉满足。具种种业。利益无量众生。汝当谛听善思念之。吾今演说。秘密主云何行舞。而作一切广大成坏果。持真言者一切亲证耶。尔时世尊而说偈言。</p>
<p style="text-align: center">　　行者如次第先作自真实</p>
<p style="text-align: center">　　如前依法住正思念如来</p>
<p style="text-align: center">　　阿字为自体并置大空点</p>
<p style="text-align: center">　　端严遍金色四角金刚标</p>
<p style="text-align: center">　　于彼中思念一切处尊佛</p>
<p style="text-align: center">　　是诸正等觉说自真实相</p>
<p style="text-align: center">　　修行不疑虑自真实相生</p>
<p style="text-align: center">　　当得为世间一切众利乐</p>
<p style="text-align: center">　　具广大希有住于如幻句</p>
<p style="text-align: center">　　无始时宿殖无智诸有迫</p>
<p style="text-align: center">　　行者成等引一切皆消除</p>
<p style="text-align: center">　　若观于彼心无上菩提心</p>
<p style="text-align: center">　　持真言业故于净非净果</p>
<p style="text-align: center">　　应理常无染如莲出淤泥</p>
<p style="text-align: center">　　何况于自体得成仁中尊</p>
<p>　　尔时毗卢遮那世尊。又复住于降伏四魔金刚戏三昧。说降伏四魔<a>解脱</a>六趣。满足一切智智金刚字句。</p>
<p><strong>　　南么三曼多勃驮喃（一）阿（去急呼）味啰【合*牛】欠		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</strong></p>
<p>　　时金刚手秘密主等诸执金刚。普贤等诸菩萨。及一切大众。得未曾有开敷眼。稽首一切萨婆若。而说偈言</p>
<p style="text-align: center">　　此诸佛菩萨救世诸库藏</p>
<p style="text-align: center">　　由是一切佛菩萨救世者</p>
<p style="text-align: center">　　及与因缘觉声闻害烦恼</p>
<p style="text-align: center">　　能遍所行地起种种<a>神通</a></p>
<p style="text-align: center">　　彼得无上智正觉无上智</p>
<p style="text-align: center">　　是故愿广说此教诸方便</p>
<p style="text-align: center">　　及与布想等种种众事业</p>
<p style="text-align: center">　　诸志求大众无上真言行</p>
<p style="text-align: center">　　见法安住者当得欢喜住</p>
<p style="text-align: center">　　说如是偈已大日世尊言</p>
<p style="text-align: center">　　普皆应谛听一心住等引</p>
<p style="text-align: center">　　大金刚地际时加持下身</p>
<p style="text-align: center">　　为说此法故而现菩提座</p>
<p style="text-align: center">　　最胜阿字同大因陀罗轮</p>
<p style="text-align: center">　　当知内外等金刚漫茶罗</p>
<p style="text-align: center">　　中思惟一切说名瑜伽座</p>
<p style="text-align: center">　　阿字第一命是为引摄句</p>
<p style="text-align: center">　　常安大空点能摄授诸果</p>
<p style="text-align: center">　　行者于一月结金刚慧印</p>
<p style="text-align: center">　　三时作持诵摧毁无智城</p>
<p style="text-align: center">　　得不动坚固天修罗莫坏</p>
<p style="text-align: center">　　乃至随自意增益事成就</p>
<p style="text-align: center">　　行者一切常漫茶罗中作</p>
<p style="text-align: center">　　金色光明身上持发髻冠</p>
<p style="text-align: center">　　正觉住三昧名大金刚句</p>
<p style="text-align: center">　　金刚莲华刀素鹅及金地</p>
<p style="text-align: center">　　真陀末尼宝是等众器物</p>
<p style="text-align: center">　　观大因陀罗而作诸悉地</p>
<p style="text-align: center">　　今说摄持法一切一心听</p>
<p style="text-align: center">　　行者一缘想八峰弥卢山</p>
<p style="text-align: center">　　上观妙莲华立金刚智印</p>
<p style="text-align: center">　　瑜伽者于上字门威焰光</p>
<p style="text-align: center">　　而用置其顶安住不倾动</p>
<p style="text-align: center">　　百转所持药行者应服之</p>
<p style="text-align: center">　　先世业生疾是等悉除愈</p>
<p style="text-align: center">　　佛子应复听第一嚩字门</p>
<p style="text-align: center">　　雪乳商佉色而自脐中起</p>
<p style="text-align: center">　　鲜白莲华台而于彼中住</p>
<p style="text-align: center">　　甚深寂然定秋夕素月光</p>
<p style="text-align: center">　　如是漫茶罗诸佛说希有</p>
<p style="text-align: center">　　思惟以纯白轮圆成九重</p>
<p style="text-align: center">　　住于霏雾中除一切热恼</p>
<p style="text-align: center">　　净乳犹珠鬘水精与月光</p>
<p style="text-align: center">　　普遍而流注一切处充满</p>
<p style="text-align: center">　　行者心思惟出离诸障毒</p>
<p style="text-align: center">　　如是于圆坛等引作成就</p>
<p style="text-align: center">　　乳酪生熟酥颇胝迦珠鬘</p>
<p style="text-align: center">　　藕水等众物次第成悉地</p>
<p style="text-align: center">　　当得无量寿应现殊特身</p>
<p style="text-align: center">　　一切患除息<a>天人</a>咸爱敬</p>
<p style="text-align: center">　　多闻成总持善慧净无垢</p>
<p style="text-align: center">　　由斯作成就速证悉地果</p>
<p style="text-align: center">　　是名寂灾者吉祥漫茶罗</p>
<p style="text-align: center">　　第一摄持相安以大空点</p>
<p style="text-align: center">　　啰字胜真实佛说火中上</p>
<p style="text-align: center">　　所有众罪业应受无择报</p>
<p style="text-align: center">　　瑜只善修者等引皆消除</p>
<p style="text-align: center">　　所住三角形悦意遍形赤</p>
<p style="text-align: center">　　寂然周焰鬘三角在其心</p>
<p style="text-align: center">　　相应观彼中啰字大空点</p>
<p style="text-align: center">　　智者如瑜伽以此成众事</p>
<p style="text-align: center">　　日曜诸眷属及作一切火</p>
<p style="text-align: center">　　摄取发怨对消枯众支分</p>
<p style="text-align: center">　　是等所应作皆于智火轮</p>
<p style="text-align: center">　　诃字第一实风轮之所生</p>
<p style="text-align: center">　　及与因业果诸种子增长</p>
<p style="text-align: center">　　彼一切摧坏并以大空点</p>
<p style="text-align: center">　　今说彼色像深玄大威德</p>
<p style="text-align: center">　　示现暴怒形焰鬘普周遍</p>
<p style="text-align: center">　　住漫茶罗位智者观眉间</p>
<p style="text-align: center">　　深青半月轮吹动幢幡相</p>
<p style="text-align: center">　　而于彼中想最胜诃字门</p>
<p style="text-align: center">　　住彼漫茶罗成就所应事</p>
<p style="text-align: center">　　作一切义利应现诸众生</p>
<p style="text-align: center">　　不舍于此身逮得神境通</p>
<p style="text-align: center">　　游步大空位而成身秘密</p>
<p style="text-align: center">　　天耳眼根净能开深密处</p>
<p style="text-align: center">　　住此一心坛而成众事业</p>
<p style="text-align: center">　　菩萨大名称初坐菩提场</p>
<p style="text-align: center">　　降伏魔军众诸因不可得</p>
<p style="text-align: center">　　因无性无果如是业不生</p>
<p style="text-align: center">　　彼三无性故而得空智慧</p>
<p style="text-align: center">　　大德正遍知宣说于彼色</p>
<p style="text-align: center">　　佉字及空点尊胜虚空空</p>
<p style="text-align: center">　　兼持慧刀印所作速成就</p>
<p style="text-align: center">　　法轮及罥索朅伽那刺遮</p>
<p style="text-align: center">　　并目竭岚等不久成斯句</p>
<p>　　尔时毗卢遮那世尊。观大众会。告执金刚秘密主。而说偈言</p>
<p style="text-align: center">　　若于真言门修行诸菩萨</p>
<p style="text-align: center">　　阿字为自身内外悉同等</p>
<p style="text-align: center">　　诸义利皆舍等砾石金宝</p>
<p style="text-align: center">　　远离众罪业及与贪嗔等</p>
<p style="text-align: center">　　当得俱清净同诸佛牟尼</p>
<p style="text-align: center">　　能作诸利益离一切诸过</p>
<p style="text-align: center">　　复次于嚩字行者依瑜伽</p>
<p style="text-align: center">　　解作业仪式利益众生故</p>
<p style="text-align: center">　　内身救世者一切皆如是</p>
<p style="text-align: center">　　心水湛盈满洁白犹雪乳</p>
<p style="text-align: center">　　当生决定意出于一切身</p>
<p style="text-align: center">　　悉遍诸毛孔流注极清净</p>
<p style="text-align: center">　　从此内充溢遍满于大地</p>
<p style="text-align: center">　　以是悲愍水观世苦众生</p>
<p style="text-align: center">　　诸有饮用者或复身所触</p>
<p style="text-align: center">　　一切皆决定得成就菩提</p>
<p style="text-align: center">　　思惟在等引一切啰字门</p>
<p style="text-align: center">　　周轮生焰光寂然而普照</p>
<p style="text-align: center">　　瑜只光外转而遍一切处</p>
<p style="text-align: center">　　利世随乐欲行者起神通</p>
<p style="text-align: center">　　上身啰字门嚩字脐轮中</p>
<p style="text-align: center">　　出火而降雨俱时而应现</p>
<p style="text-align: center">　　地狱极寒苦啰字能消除</p>
<p style="text-align: center">　　嚩字蠲炽然住真言法故</p>
<p style="text-align: center">　　啰字为下身诃字为幖帜</p>
<p style="text-align: center">　　作业速成就救重罪众生</p>
<p style="text-align: center">　　住大因陀罗作水龙事业</p>
<p style="text-align: center">　　一切摄除等真言者勿疑</p>
<p style="text-align: center">　　风遍一切处一切悉开坏</p>
<p style="text-align: center">　　此种种杂类各各众事业</p>
<p style="text-align: center">　　色漫茶罗中依法而作之</p>
<p style="text-align: center">　　触心而念持逮得意根净</p>
<p style="text-align: center">　　轻举习经行中诵获神足</p>
<p style="text-align: center">　　宴坐观阿字想在于耳根</p>
<p style="text-align: center">　　念持满一月当得耳清净</p>
<p>　　秘密主如是等意生悉地句。秘密主观此。无有形色。种种杂类众行生。于思念顷才转诵之。能作如是一切善业种子。复次秘密主。如来无所不作。于真言门修行诸菩萨。同于影像。随顺一切处随顺一切真言心。悉住其前。令诸有情咸得欢喜。皆由如来无分别意离诸境界。而说偈言。</p>
<p style="text-align: center">　　无时方造作离于法非法</p>
<p style="text-align: center">　　能授悉地句真言行发生</p>
<p style="text-align: center">　　是故一切智如来悉地果</p>
<p style="text-align: center">　　最为尊胜句应当作成就		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>成就悉地品第七</h2>
<p style="text-align: center">　　时吉祥金刚奇特开敷眼</p>
<p style="text-align: center">　　手转金刚印流散如火光</p>
<p style="text-align: center">　　其明普遍照一切诸佛刹</p>
<p style="text-align: center">　　微妙音称叹法自在牟尼</p>
<p style="text-align: center">　　说诸真言行彼行不可得</p>
<p style="text-align: center">　　真言从何来所去至何所</p>
<p style="text-align: center">　　诸佛说如是更无过上句</p>
<p style="text-align: center">　　一切法归趣如众流赴海</p>
<p>　　如是说已。世尊告执金刚秘密主言</p>
<p style="text-align: center">　　摩诃萨意处说名漫茶罗</p>
<p style="text-align: center">　　诸真言心位了知得成果</p>
<p style="text-align: center">　　诸有所分别悉皆从意生</p>
<p style="text-align: center">　　分辩白黄赤是等从心起</p>
<p style="text-align: center">　　决定心欢喜说名内心处</p>
<p style="text-align: center">　　真言住斯位能授广大果</p>
<p style="text-align: center">　　念彼莲华处八叶须蕊敷</p>
<p style="text-align: center">　　华台阿字门焰鬘皆妙好</p>
<p style="text-align: center">　　光晖普周遍照明众生故</p>
<p style="text-align: center">　　如合会千电持佛巧色形</p>
<p style="text-align: center">　　深居圆镜中应现诸方所</p>
<p style="text-align: center">　　犹如净水月普现众生前</p>
<p style="text-align: center">　　知心性如是得住真言行</p>
<p style="text-align: center">　　次于其首上顶会交际中</p>
<p style="text-align: center">　　标以大空点而思惟暗字</p>
<p style="text-align: center">　　妙好净无垢如水精月电</p>
<p style="text-align: center">　　说寂静法身一切所依持</p>
<p style="text-align: center">　　诸真言悉地能现殊类形</p>
<p style="text-align: center">　　得天乐解脱逮见如来句</p>
<p style="text-align: center">　　啰字为眼界辉烛犹明灯</p>
<p style="text-align: center">　　俯颈小低头舌近于齶间</p>
<p style="text-align: center">　　而以观心处当心现等引</p>
<p style="text-align: center">　　无垢妙净清圆镜常现前</p>
<p style="text-align: center">　　如是真实心古佛所宣说</p>
<p style="text-align: center">　　照了心明达诸色皆发光</p>
<p style="text-align: center">　　真言者当见正觉两足尊</p>
<p style="text-align: center">　　若见成悉地第一常恒体</p>
<p style="text-align: center">　　从此次思惟转此啰字门</p>
<p style="text-align: center">　　逻字大空点置之于眼位</p>
<p style="text-align: center">　　见一切空句得成不死句</p>
<p style="text-align: center">　　若欲广大智或起五神通</p>
<p style="text-align: center">　　长寿童子身成就持明等</p>
<p style="text-align: center">　　真言者未得由不随顺之</p>
<p style="text-align: center">　　真言发起智是最胜实知</p>
<p style="text-align: center">　　一切佛菩萨救世之库藏</p>
<p style="text-align: center">　　由是诸正觉菩萨救世者</p>
<p style="text-align: center">　　及诸声闻等游陟他方所</p>
<p style="text-align: center">　　一切佛刹中皆作如是说</p>
<p style="text-align: center">　　故得无上智佛无过上智</p>
<h2>转字轮漫茶罗行品第八</h2>
<p>　　尔时毗卢遮那世尊。观察一切大会。以修习大慈悲眼。观察众生界。住<a>甘露</a>王三昧。时佛由是定故。复说一切三世无碍力明妃曰</p>
<p><strong>　　怛侄他伽伽娜三迷（一）阿钵啰（二合）底（丁以反）三迷（二）萨婆怛他（引）檗多三么哆弩檗帝（三）伽伽那三摩（四）嚩啰落吃洒（二合）奶（平五）莎诃（六）</strong></p>
<p>　　善男子以此明妃如来身无二境界。而说偈言</p>
<p style="text-align: center">　　由是佛加持菩萨大名称</p>
<p style="text-align: center">　　于法无挂碍能灭除众苦</p>
<p>　　时毗卢遮那世尊。寻念诸佛本初不生。加持自身及与持金刚者。告金刚手等上首执金刚言。善男子谛听。转字轮漫茶罗行品。真言门修行诸菩萨。能作佛事普现其身。尔时执金刚。从金刚莲华座。旋转而下。顶礼世尊而赞叹言</p>
<p style="text-align: center">　　归命菩提心归命发菩提</p>
<p style="text-align: center">　　稽首于行体地波罗蜜等</p>
<p style="text-align: center">　　恭礼先造作归命证空者</p>
<p>　　秘密主如是叹已。而白佛言。惟愿法王。哀愍护念我等而演说之。为利益众生故。如所说。真言修圆满故。如是说已。毗卢遮那世尊。告执金刚秘密主言</p>
<p style="text-align: center">　　我一切本初号名世所依</p>
<p style="text-align: center">　　说法无等比本寂无有上</p>
<p>　　时佛说此伽他。如是而作加持。以加持故。执金刚者及诸菩萨。能见胜愿佛菩提座。世尊犹如虚空无戏论。无二行瑜伽相。是业成熟。即时世尊身诸支分。皆悉出现是字。于一切世出世间。声闻缘觉静虑思惟。勤修成就悉地。皆同寿命同种子。同依处同救世者。</p>
<p><strong>　　南么三曼多勃驮喃（一）阿</strong></p>
<p>　　善男子此阿字。一切如来之所加持。真言门修菩萨行诸菩萨。能作佛事普现色身。于阿字门。一切法转。是故秘密主。真言门修菩萨行诸菩萨。若欲见佛若欲供养。欲证发菩提心。欲与诸菩萨同会。欲利益众生。欲求悉地。欲求一切智智者。于此一切佛心。当勤修习。</p>
<p>　　尔时毗卢遮那世尊。复决定说大悲藏生漫茶罗王。敷置圣天之位。三昧神通真言行。不思议法。彼阿阇梨。先住阿字一切智门。持修多罗。稽首一切诸佛。东方申之旋转而南。以及西方。周于北方。次作金刚萨埵。以执金刚加持自身。或以彼印或以嚩字。入于内心。置漫茶罗。如是第二漫茶罗。亦本寂加持自身故。无二瑜伽形。如来形空性形。次舍所行道二分圣天处。远离三分住如来位。东方申修多罗。周匝旋转。所余二漫茶罗。亦当以是方便作诸事业。复以大日加持自身。念广法界而布众色。真言者应以洁白为先。说伽陀曰</p>
<p style="text-align: center">　　以此净法界净除诸众生</p>
<p style="text-align: center">　　自体如如来远离一切过</p>
<p style="text-align: center">　　如是而观想思惟啰字门</p>
<p style="text-align: center">　　寂然光焰鬘净月商佉色</p>
<p style="text-align: center">　　第二布赤色行者当忆持</p>
<p style="text-align: center">　　思惟字明照本无大空点</p>
<p style="text-align: center">　　焕炳初日辉最胜无能坏</p>
<p style="text-align: center">　　第三真言者次运布黄色</p>
<p style="text-align: center">　　定意迦字门当随于法教</p>
<p style="text-align: center">　　身相犹真金正受害诸毒</p>
<p style="text-align: center">　　光明遍一切金色同牟尼</p>
<p style="text-align: center">　　次当布青色<a>超度</a>于生死</p>
<p style="text-align: center">　　思惟么字门大寂菩提座</p>
<p style="text-align: center">　　身色如虹霓除一切怖畏</p>
<p style="text-align: center">　　最后布黑色其彩甚玄妙</p>
<p style="text-align: center">　　思惟诃字门周遍生圆光</p>
<p style="text-align: center">　　如劫灾猛焰宝冠举手印</p>
<p style="text-align: center">　　能怖一切恶降伏诸魔军</p>
<p>　　尔时世尊毗卢遮那。从三昧起。住于无量胜定佛于定中。显示遍一切无能害力明妃。于一切如来境界中生。其明曰</p>
<p><strong>　　南么萨婆怛他（引）蘖帝弊（毗也反一）萨婆目契弊（同上二）阿娑迷（三） 钵啰迷（四）阿者丽（五）伽伽泥萨么（二合）啰奶（平六）萨婆怛罗（引二合）弩蘖帝（七）莎诃（八）</strong></p>
<p>　　次调彩色。顶礼世尊及般若波罗蜜持此明妃八遍。从座而起。旋绕漫茶罗。入于内心。以大慈大悲力。念诸<a>弟子</a>。阿阇梨复以羯磨金刚萨埵。加持自身。以嚩字门及施愿金刚已。当画大悲藏生大漫茶罗。彼安祥在于内心而造大日世尊。坐白莲华首戴发髻。钵吒为裙。上被绡縠。身相金色周身焰鬘。或以如来顶印。或以字句。谓阿字门。东方一切诸佛。以阿字门及大空点。伊舍尼方一切如来母虚空眼。应书伽字。火天方一切诸菩萨。画真陀摩尼宝。或置迦字。夜叉方观世自在。莲华印并画一生补处菩萨眷属。或作娑字。焰摩方。越三分位置金刚慧印。持金刚秘密主并眷属。或书嚩字。彼复弃三分位。画一切诸执金刚印。或书字句。所谓【合*牛】字。次涅哩底方。于<a>大日如来</a>下。作不动尊。坐于石上。手持罥索慧刀。周匝焰鬘拟作障者。或置彼印。或书字句。所谓唅字。风天方。降三世尊。摧大障者。上有光焰。大势威怒犹如焰摩。其形黑色。于可怖中极令怖畏。手转金刚。或作彼印。或书字句。所谓诃字（长声）次于四方。画四大护。帝释方名无畏结护者。金色白衣。面现少忿怒相。手持檀茶或作彼印。或置字句。所谓作嚩字。夜叉方。名坏诸怖结护者。白色素衣。手持朅伽。并布光焰。能坏诸怖。或画。彼印。或置字句。所谓嚩字。龙方名难降伏结护者。亦如无忧华色。被朱衣面像微笑。在光焰中。而观一切众会。或置彼印。或置字句。所谓索字。焰摩方名金刚无胜结护者。黑色玄衣。毗俱胝形眉间浪文。上戴发冠。自身威光照众生界手持檀茶。能坏大为障者。或作彼印。或置字句。所谓吃谶（二合）字。及一切眷属使者。皆坐白莲华上。真言者如是敷置已。次当出外。于第二分画释迦种牟尼王。被<a>袈裟</a>衣。三十二导师相。为说最胜教施一切众生无畏故。或袈裟钵印。或以字句。所谓婆字。次于外漫茶罗。以法界性加持自身。发菩提心彼舍三分位。当三作礼。心念大日世尊。如前调色。于第三分。帝释方。作施愿金刚童子形。三昧手持青莲华。上置金刚慧杵。以诸璎珞而自庄严。上妙绡縠。为裙。极轻细者。用为上服。身郁金色。顶有五髻。或置密印。或置字句。真言曰</p>
<p><strong>　　南么三曼多勃驮喃（一）鑁</strong></p>
<p>　　于其右边。光网童子。一切身分皆悉圆满。三昧手执持宝网慧手持钩。或置彼印。或书字句。所谓染字。依焰摩方。除一切盖障菩萨。金色发冠。持如意宝。或画彼印。或置字句。所谓恶字（长声）夜叉方<a>地藏菩萨</a>。色如钵孕遇华。手持莲华。以诸璎珞庄严。或置彼印。或置字句。所谓伊字。龙方虚空藏。白色白衣。身有光焰。以诸璎珞庄严。手持朅伽。或置彼印。或置字句。所谓伊字（长声）。</p>
<p style="text-align: center">　　真言者宴坐安住于法界</p>
<p style="text-align: center">　　我即法界性而住菩提心</p>
<p style="text-align: center">　　向于帝释方结金刚慧印</p>
<p style="text-align: center">　　次作金刚事殷勤修供养</p>
<p style="text-align: center">　　现诸佛救世三昧耶印等</p>
<p style="text-align: center">　　念一切方所三转持真言</p>
<p style="text-align: center">　　依法召弟子向坛而作净</p>
<p style="text-align: center">　　授彼三自归住胜菩提心</p>
<p style="text-align: center">　　当为诸弟子结法界性印</p>
<p style="text-align: center">　　次结法轮印一心同彼体</p>
<p style="text-align: center">　　缯帛覆面门而起悲愍心</p>
<p style="text-align: center">　　令作不空手圆满菩提故</p>
<p style="text-align: center">　　耳语而告彼无上正等戒</p>
<p style="text-align: center">　　次当为彼结正等三昧印</p>
<p style="text-align: center">　　授彼开敷花令发菩提意</p>
<p style="text-align: center">　　随其所至处而教于学人</p>
<p style="text-align: center">　　作如是要誓一切应传授</p>
<p style="text-align: center">　　具德持金刚又请白世尊</p>
<p style="text-align: center">　　唯愿仁中胜演说灌顶法</p>
<p style="text-align: center">　　尔时薄伽梵安住于法界</p>
<p style="text-align: center">　　而告金刚手一心应谛听</p>
<p style="text-align: center">　　我说诸法教胜自在摄持</p>
<p style="text-align: center">　　师以如来性加持于自体</p>
<p style="text-align: center">　　或复以密印次应召弟子</p>
<p style="text-align: center">　　令住法界性大莲华王中</p>
<p style="text-align: center">　　以四大菩萨所加持宝瓶</p>
<p style="text-align: center">　　结支分生印而用灌其顶</p>
<p style="text-align: center">　　髻中应授与大空暗字门</p>
<p style="text-align: center">　　心置无生句胸表无垢字</p>
<p style="text-align: center">　　或一切阿字发髻金色光</p>
<p style="text-align: center">　　住白莲华台等同于仁者</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>