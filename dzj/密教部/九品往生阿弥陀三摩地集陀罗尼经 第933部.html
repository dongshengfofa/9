<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，九品往生阿弥陀三摩地集陀罗尼经 第933部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>九品往生阿弥陀三摩地集陀罗尼经 第933部</center></div><div class='fo'><center>经文出处:来自无量光明网</center><br/><br>
<p style="text-align: center"><strong><img alt="九品往生阿弥陀三摩地集陀罗尼经 第933部" src="./images/九品往生阿弥陀三摩地集陀罗尼经 第933部0.png" style="" title="九品往生阿弥陀三摩地集陀罗尼经 第933部"  class="lazy" /></strong></p>
<p style="text-align: left"><strong>　　特进试鸿胪卿大兴善寺<a>三藏</a><a>沙门</a>大广智不空奉诏译</strong></p>
<p style="text-align: left">　　尔时毗卢遮那如来。于大三摩地门大精舍。与大<a>比丘</a>众八万九千人俱。皆是大阿<a>罗汉</a>。慧善具足所作皆办。其名曰神力智辨<a>观世音菩萨</a>得大势<a>菩萨</a>。<a>神通</a><a>自在</a>王菩萨净光无垢陀罗尼菩萨。大力普闻菩萨大庄严力菩萨。无量光菩萨慧善慧普光王菩萨。如是等大菩萨声闻大众。往诣佛所白言<a>世尊</a>。无量寿国在九品净识三摩地。是即诸佛境界如来所居。三世诸佛从是成正觉。具足三明增长福慧。其九品境界。上品上生真色地。上品中生无垢地。上品下生离垢地。中品上生善觉地。中品中生明力地中品下生无漏地。下品上生真觉地。下品中生贤觉地。下品下生乐门地。是名曰九品净识真如境。是内坐十二大曼陀罗大圆镜智宝像。其名曰一切三达无量光佛。遍觉三明无边光佛。智道三明无碍光佛。六真理智三明无对光佛。色善三明光炎王光佛。一觉三明清净光佛。普门三明<a>欢喜</a>光佛。入慧三明智慧光佛。光色三明不断光佛。明达三明难思光佛。五德三明无称光佛。智力三明超日月光佛。如是诸佛如来是真色具足。一切三世如来悲相所依。若有众生欲往生如是九品<a>净土</a>。奉视十二圆妙。日夜三时称如是九品净土名。赞十二光佛号。即永出<a>三界</a>火宅。定生真如。离有漏永入无漏。若人欲入如是三摩地境。具足佛慧净心洁身。观念大三摩耶实相<a>真言</a>。咒曰</p>
<p style="text-align: left"><strong>　　唵阿密[口*栗]哆帝济伽蓝吽</strong></p>
<p style="text-align: left">　　善男子如是真言梵咒。此坐一切十方三世诸佛如来究竟理智。十二空愿根本。若我<a>弟子</a>欲利乐三界<a>饶益</a>人天。书写此经受持读诵者增长福乐。增益智慧辨才增长<a>寿命</a>色力。消除业障消灭万病。增长悲爱无不具足色善。何况至心书写读诵者。度三世无生变三界火宅。所诵得往生极乐界会九品净土。尔时大众闻佛所说。皆大欢喜信受奉行</p>
<h2 style="text-align: left">九品往生阿弥陀经</h2>
<p style="text-align: left">　　建久四年四月八日。于栂尾山。以劝修寺慈尊院阿阇梨御房御本书写校讫宽超之本享和改元秋八月。请求智山慈顺僧正御本令写。便校以印版。瑜师阿弥陀大心抄云。此大心咒。出无量寿轨并九品往生经。又云。轨说大心咒胜能云。乃至九品往生经说同之。住心论愚草云。九品往生阿弥陀经云。此是阿弥陀如来根本大咒真言。才诵一遍者。则身中十恶五无间罪。一切业障皆悉消灭云云。然此本唯有小咒。无大咒说。定知脱大咒文。有文中不隐畅。读者应知。更待全本。</p>
<p style="text-align: left">　　丰山长谷抖擞快道志</p>
<p style="text-align: left">　　一挍加笔毕慈顺&nbsp;</p>
				</div></div><hr><script charset='utf-8' src='../../js/footer.js'></script></body></html>