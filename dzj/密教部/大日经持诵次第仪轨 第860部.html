<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大日经持诵次第仪轨 第860部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大日经持诵次第仪轨 第860部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="大日经持诵次第仪轨 第860部" src="./images/大日经持诵次第仪轨 第860部0.png" style="" title="大日经持诵次第仪轨 第860部"  class="lazy" /></p>
<h2>净行护持品（亦云增益守护清净行品第二）</h2>
<p style="text-align: center">　　至诚恭敬一心住五轮投地而作礼</p>
<p style="text-align: center">　　归命十方正等觉三世一切具三身</p>
<p style="text-align: center">　　归命一切大乘法归命不退菩提众</p>
<p style="text-align: center">　　归命诸明真实言归命一切诸密契</p>
<p style="text-align: center">　　以身口意清净业殷勤无量恭敬礼</p>
<p>　　归命方便<a>真言</a>曰</p>
<p>　　<strong>【◇】唵曩么萨婆怛他（去）蘖哆（去）迦野【◇】嚩（去）枳质（二合）跢播那伴陀喃迦路◇弭</strong></p>
<p style="text-align: center">　　右膝着地合爪掌思惟说悔先罪业</p>
<p style="text-align: center">　　我由无明所积集身口意业造众罪</p>
<p style="text-align: center">　　贪欲恚痴覆心故于佛<a>正法</a>贤圣僧</p>
<p style="text-align: center">　　父母二师善知识及以无量众生所</p>
<p style="text-align: center">　　无始<a>生死</a><a>流转</a>中具造极重无尽罪</p>
<p style="text-align: center">　　亲对十方现在佛悉皆忏悔不复作</p>
<p>　　出罪方便真言曰</p>
<p>　　<strong>【◇】唵（一）萨婆播跛（二）萨叵（二合）吒（半音三）那【◇】诃曩（四）跋惹啰（二合）野（五）莎诃</strong></p>
<p style="text-align: center">　　南无十方三世佛三种常身正法藏</p>
<p style="text-align: center">　　胜愿菩提大心众我今皆悉正归依</p>
<p>　　归依方便真言曰</p>
<p>　　<strong>【◇】唵萨婆勃陀步地萨怛【口*梵】（二合）舍【◇】罗【哧*皮】蘖【口*车】（车夜）弭跋惹罗（二合）达么◇嘻唎（二合入）</strong></p>
<p style="text-align: center">　　我净此身离诸垢及与三世身口意</p>
<p style="text-align: center">　　过于大海刹尘数奉献一切诸如来</p>
<p>　　施身方便真言曰</p>
<p><strong>　　【◇】唵萨嚩怛他（去）蘖哆（去）补惹跋罗（二【◇】合）伐【口*栗】哆（二合）曩（去）夜怛么喃儞利夜【◇】哆夜弭萨婆哆他（去）蘖跢枳哆【◇】始柘（二合）地底瑟吒（二合）担萨婆跢他【◇】（去）蘖跢枳惹（二合）南谜阿尾舍睹</strong></p>
<p style="text-align: center">　　净菩提心胜愿宝我今起发济群生</p>
<p style="text-align: center">　　生苦等集所缠绕及与无知所害身</p>
<p style="text-align: center">　　救摄归依令<a>解脱</a>常当利益诸含识</p>
<p>　<strong>　【◇】唵步地质多姥怛播（二合）那夜弭</strong></p>
<p style="text-align: center">　　十方无量世界中诸正遍知大海众</p>
<p style="text-align: center">　　种种善巧方便力及诸佛子为群生</p>
<p style="text-align: center">　　诸有所修福业等我今一切皆<a>随喜</a></p>
<p>　　随喜方便真言曰</p>
<p>　　<strong>【◇】唵萨嚩怛他（去）蘖多补儜枳惹（二合）【◇】曩（去）弩慕那曩布惹谜伽三姥【◇】那罗（二合）娑叵（二合）啰拏三么曳吽</strong></p>
<p style="text-align: center">　　我今劝请诸如来菩提大心救世者</p>
<p style="text-align: center">　　唯愿普于十方界恒以大云降法雨</p>
<p>　　劝请方便真言曰</p>
<p>　　<strong>【◇】唵萨婆怛他（去）蘖跢悌曳（二合）沙拏【◇】布惹谜伽三姥那罗（二合）沙叵（二合）啰【◇】拏三么曳吽</strong></p>
<p style="text-align: center">　　愿令凡夫所住处速舍众苦所集身</p>
<p style="text-align: center">　　当得至于无垢地安住清净法界体</p>
<p>　　<strong>【◇】唵萨婆怛他（去）蘖多捺悌曳洒夜【◇】弭萨婆萨怛嚩（二合）呬哆【口*栗】他野达【◇】么驮睹悉【口*体】（他以反二合）【口*底】【口*栗】婆（二合）嚩睹</strong></p>
<p style="text-align: center">　　所修种种众善业利益一切诸有情</p>
<p style="text-align: center">　　我今尽皆正回向除生死苦至菩提</p>
<p>　　回向方便真言曰</p>
<p>　　<strong>【◇】唵萨婆怛他（去）蘖哆（去）嚩枳质多（二【◇】合）儞利夜哆曩补惹谜伽三姥【◇】那啰（二合）娑叵（二合）啰拏三摩曳吽</strong></p>
<p><strong>　　入佛三昧耶契</strong></p>
<p style="text-align: center">　　为净三业垢结三昧耶契</p>
<p style="text-align: center">　　先合定慧手并建二空轮</p>
<p style="text-align: center">　　遍触诸支分诵持真实语</p>
<p>　　入佛三昧耶明曰</p>
<p>　　<strong>【◇】曩么萨婆怛他（去）蘖帝频庾（二合）尾【◇】舍嚩（二合）穆契频也（二合）唵阿三谜【◇】底哩（二合）三谜三么曳娑嚩（二合）贺</strong></p>
<p><strong>　　法界生契</strong></p>
<p style="text-align: center">　　般若三昧手俱作金刚拳</p>
<p style="text-align: center">　　二空在掌中风幢皆正直</p>
<p style="text-align: center">　　以契置额上绕身向下散</p>
<p style="text-align: center">　　观身等法界无垢如<a>虚空</a></p>
<p>　　法界生真言曰</p>
<p>　　<strong>【◇】曩么三曼跢勃驮喃达磨驮睹【◇】娑嚩（二合）皤嚩句诃吽（二合）</strong></p>
<p style="text-align: center">　　金刚萨埵契结金刚智印</p>
<p style="text-align: center">　　止观手相背地水火风轮</p>
<p style="text-align: center">　　左右互相持二空各旋转</p>
<p style="text-align: center">　　合于慧掌中是名为法轮</p>
<p><strong>　　最胜吉祥契</strong></p>
<p>　　金刚萨埵真言曰</p>
<p>　<strong>　【◇】曩么三曼跢跋惹啰（二合）【哧*皮】唵跋【◇】惹啰怛么（二合）句诃吽</strong></p>
<p style="text-align: center">　　诵此真言已当住于等引</p>
<p style="text-align: center">　　谛观我此身即是执金刚</p>
<p style="text-align: center">　　甲胄金刚契先作三补吒</p>
<p style="text-align: center">　　止观二风轮纠持火轮上</p>
<p style="text-align: center">　　附中指上节二空自相并</p>
<p style="text-align: center">　　而在于掌中火轮想囕字</p>
<p style="text-align: center">　　囕字如明珠置之于顶上</p>
<p>　　甲胄真言曰</p>
<p>　　<strong>【◇】曩么三曼跢跋惹啰（二合）【哧*皮】唵跋【◇】惹啰（二合）迦嚩者吽</strong></p>
<p style="text-align: center">　　次念无堪忍能制诸大障</p>
<p style="text-align: center">　　囕字赫光焰环绕周严身</p>
<p>　　无堪忍真言曰</p>
<p>　　<strong>【◇】曩么萨婆怛他（去）蘖帝频庾（二合）萨【◇】婆播野尾蘖帝频也（二合）微湿嚩（二合）【◇】目契频也（二合）萨婆他（去）诃吽（二合）佉吽【◇】（二合）洛讫叉（二合）摩诃（去）嚩丽萨婆【◇】怛佗（去）蘖哆补儜也（二合）儞惹帝吽【◇】吽怛喇吒怛喇吒阿跛啰（二合）底诃【◇】帝娑嚩（二合）诃</strong>		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>供养仪式品第三</h2>
<p style="text-align: center">　　先结三昧耶次不动刀契</p>
<p style="text-align: center">　　乃奉阏伽水复献金刚座</p>
<p style="text-align: center">　　次奉香华等去垢无动尊</p>
<p style="text-align: center">　　现前观览字去而一肘间</p>
<p style="text-align: center">　　炽焰朝日晖念诵真实义</p>
<p style="text-align: center">　　能除一切障先自净心地</p>
<p style="text-align: center">　　复净道场地悉皆除过患</p>
<p style="text-align: center">　　其相如虚空下观诃风轮</p>
<p style="text-align: center">　　黑光焰流布次水轮嚩字</p>
<p style="text-align: center">　　其色如乳海次地观阿字</p>
<p style="text-align: center">　　四向黄金色上四字观门</p>
<p>　　皆先诵归命</p>
<p>　<strong>　【◇】曩莫三曼跢勃驮喃（下同）谓览诃【◇】嚩阿</strong></p>
<p style="text-align: center">　　自此金刚轮普现众<a>法相</a></p>
<p style="text-align: center">　　谛观牟尼主坐百宝莲华</p>
<p style="text-align: center">　　环涌众妙华亿亿莲华卫</p>
<p style="text-align: center">　　各于莲华上无量威德尊</p>
<p style="text-align: center">　　在天广殿中殿宝柱行列</p>
<p style="text-align: center">　　幢幡华鬘等贤瓶与遏伽</p>
<p style="text-align: center">　　普雨香华云周流珍宝聚</p>
<p style="text-align: center">　　光网垂轻盖互映诸妙像</p>
<p style="text-align: center">　　殿耸高广树明彻遍法界</p>
<p style="text-align: center">　　偃盖布琼【干-乞+余】华叶普芬馥</p>
<p style="text-align: center">　　菓实千般秀缤纷罗法筵</p>
<p style="text-align: center">　　巧色摩尼灯旁曳天衣降</p>
<p style="text-align: center">　　芳药含滋味香饍备珍味</p>
<p style="text-align: center">　　天乐奏妙音谐韵悦意响</p>
<p style="text-align: center">　　云台无齐限妙呈众供具</p>
<p style="text-align: center">　　自力佛加备及遍法界心</p>
<p style="text-align: center">　　但诵此真言充广大供养</p>
<p>　　虚空藏明妃真言曰</p>
<p><strong>　　【◇】曩么萨婆怛他（去）蘖帝频庾（二合）尾【◇】舍缚穆契频也（二合）唵萨婆他（去）欠【◇】揾（住没反）蘖帝萨叵啰呬【牟*含】誐誐曩【◇】剑婆嚩（二合）贺</strong></p>
<p style="text-align: center">　　一切法不生自性本寂故</p>
<p style="text-align: center">　　想念此真言阿字置其中</p>
<p style="text-align: center">　　转成大日尊普现尘沙众</p>
<p style="text-align: center">　　光焰遍法界随性令开悟</p>
<p style="text-align: center">　　大莲华王上谛想牟尼尊</p>
<p style="text-align: center">　　于尊白豪间复现于明主</p>
<p style="text-align: center">　　谛观明主已方作加持法</p>
<p>　　<a>大日如来</a>心真言曰</p>
<p>　　<strong>【◇】曩莫三曼多勃驮喃阿</strong></p>
<p>　　慧手金拳置于眉闲上</p>
<p>　　如来毫相真言曰</p>
<p>　　<strong>【◇】曩么三曼多勃驮喃阿（去声急呼）痕惹（急呼）</strong></p>
<p>　　次诸尊真言普通种子心曰</p>
<p>　<strong>　【◇】南么三曼多勃驮喃迦</strong></p>
<p style="text-align: center">　　契经所说迦字门一切诸法无造作</p>
<p style="text-align: center">　　真陀摩尼宝王印定慧五轮互相交</p>
<p style="text-align: center">　　金刚合掌之标式普遍一切<a>菩萨</a>法</p>
<p>　　一切诸菩萨真言曰</p>
<p>　　<strong>【◇】曩么三曼多勃驮喃（一）萨婆他（二）【◇】微沫底（三）微枳罗儜（上四）达摩驮睹【◇】【嗨-每+（臼/工）】阇多（五）参参诃（六）莎诃</strong></p>
<p style="text-align: center">　　不动尊去垢辟除使光显</p>
<p style="text-align: center">　　为息一切障住火生三昧</p>
<p>　　不动使者真言曰（用慧刀印诸供物名为去垢）</p>
<p><strong>　　【◇】曩么三曼哆跋惹罗（二合）【哧*皮】战荼【◇】摩诃（去）嚧沙拏沙叵（二合）吒野吽怛啰【◇】吒（半）诃吽（二合）摩吽（二合）</strong></p>
<p>　　方隅结界皆用慧刀</p>
<p style="text-align: center">　　次作召请法坚固金刚缚</p>
<p style="text-align: center">　　直舒二风轮俯屈其上节</p>
<p style="text-align: center">　　是名金刚钩能召一切众</p>
<p style="text-align: center">　　圣依愿而来不违本誓愿</p>
<p>　　召请圣众真言曰</p>
<p>　　<strong>【◇】曩么三曼多勃驮喃（一）阿（去急呼）萨婆【◇】怛啰（引二合）钵啰（二合）【口*底】诃谛（二）怛他（引）蘖【◇】党矩奢（三）菩提淅【口*履】耶（二合）钵【口*履】布【◇】啰迦（四）莎诃</strong></p>
<p style="text-align: center">　　次奉三昧耶具以真言契</p>
<p style="text-align: center">　　契相如前说诸三昧耶教</p>
<p>　　三昧耶真言曰</p>
<p>　　<strong>【◇】曩么三曼多勃驮喃（一）阿三迷（二）【◇】怛履三迷（三）三摩曳（四）莎诃</strong></p>
<p style="text-align: center">　　次献遏伽水奉诸善逝者</p>
<p style="text-align: center">　　用浴无垢身</p>
<p>　　阏伽真言曰</p>
<p>　<strong>　【◇】曩么三曼多勃驮喃哦哦曩三【◇】么三么莎嚩（二合）贺</strong></p>
<p style="text-align: center">　　次奉莲华座遍置一切处</p>
<p style="text-align: center">　　二空与地轮聚合以为台</p>
<p style="text-align: center">　　余轮各相远是即莲华印</p>
<p>　　如来座真言曰</p>
<p>　　<strong>【◇】曩么三曼哆勃驮喃阿（引声急呼）</strong></p>
<p style="text-align: center">　　复次当辟除以大慧刀印</p>
<p style="text-align: center">　　圣不动真言当观同于彼</p>
<p style="text-align: center">　　最胜金刚焰烧诸障无余</p>
<p style="text-align: center">　　次即当转作金刚萨埵身</p>
<p style="text-align: center">　　真言印相应遍布诸支分</p>
<p>　　金刚种子心曰</p>
<p>　　【◇】曩么三曼多勃驮喃鑁</p>
<p style="text-align: center">　　念此真实义诸法离言说</p>
<p style="text-align: center">　　以具印等故即同执金刚</p>
<p style="text-align: center">　　当知彼印相水轮内五股</p>
<p>　　金刚萨埵真言曰</p>
<p><strong>　　【◇】曩么三曼多伐折啰【赤*皮】（一）战拏么【◇】诃（引）【口*路】沙【赤*皮】（平二）吽（或用三昧手作半金刚印）</strong></p>
<p style="text-align: center">　　次当周遍身被服金刚铠</p>
<p style="text-align: center">　　身语之密印前已依法说</p>
<p style="text-align: center">　　次佉字具点以置于顶上</p>
<p style="text-align: center">　　思惟此真言诸法如虚空</p>
<p>　　彼真言曰</p>
<p>　　<strong>【◇】南么三曼多勃驮喃欠（先转此字作金刚萨埵身）</strong></p>
<p style="text-align: center">　　次应一心住摧伏诸魔印</p>
<p style="text-align: center">　　智者应普转真言共相应</p>
<p style="text-align: center">　　诸有恶心者当见遍此地</p>
<p style="text-align: center">　　金刚炽焰光当以智慧手</p>
<p style="text-align: center">　　而作金刚拳正直舒风轮</p>
<p style="text-align: center">　　加于白毫际如毗俱知形</p>
<p style="text-align: center">　　是则彼标帜此印名大印</p>
<p>　　念之除众魔</p>
<p>　　毗俱胝真言曰</p>
<p>　<strong>　【◇】曩莫三曼多勃驮南萨婆皤耶【◇】怛啰（二合）萨宁吽娑叵（二合）吒耶娑嚩（二◇合）诃</strong></p>
<p style="text-align: center">　　次用难堪忍密印及真言</p>
<p style="text-align: center">　　而用结周界威猛无能睹</p>
<p style="text-align: center">　　先以三补吒风轮在于掌</p>
<p style="text-align: center">　　二空及地轮内屈犹如钩</p>
<p style="text-align: center">　　火轮合为峰开散其水轮</p>
<p style="text-align: center">　　旋转指十方是名结大界</p>
<p>　　无能堪忍真言曰</p>
<p>　<strong>　【◇】南么三曼多勃驮喃（一）丽鲁补【口*履】【◇】微矩丽（二）莎诃</strong></p>
<p style="text-align: center">　　或以不动尊成办一切事</p>
<p style="text-align: center">　　护身处令净结诸方界等</p>
<p>　　不动尊种子心曰</p>
<p>　<strong>　【◇】南么三曼多伐折啰【赤*皮】悍</strong></p>
<p style="text-align: center">　　结彼慧刀印普皆遍洒之</p>
<p style="text-align: center">　　是诸香华等所办供养具</p>
<p style="text-align: center">　　复一切遍置清净法界心</p>
<p style="text-align: center">　　所谓览字门如前所开示</p>
<p>　　涂香真言曰</p>
<p>　<strong>　【◇】南么三曼多勃驮喃（一）微输（上）驮【◇】健杜（引）嗢婆（二合）嚩莎诃</strong></p>
<p>　　散华真言曰</p>
<p>　<strong>　【◇】南么三曼多勃驮南（一）摩诃（引）昧【◇】怛【口*履】也（三合二）毗庾（二合）嗢蘖帝（三）莎诃</strong></p>
<p>　　焚香真言曰</p>
<p>　　<strong>【◇】南么三曼多勃驮喃（一）达摩驮【◇】怛嚩（二合）拏蘖帝（二）莎诃</strong></p>
<p>　　燃灯真言曰</p>
<p>　<strong>　【◇】南么三曼多勃驮喃（一）怛他蘖多【◇】喇旨（二合二）萨叵（二合）啰儜缚婆（去）娑娜（三）【◇】伽伽猱陀里耶（二合）莎诃</strong></p>
<p>　　献食真言曰</p>
<p>　　<strong>【◇】南么三曼多勃驮喃（一）阿啰啰迦【◇】啰啰（二）末邻捺娜弭沫邻捺泥（三）【◇】摩诃（引）沫履（四）莎诃</strong></p>
<p style="text-align: center">　　诸余供养具所应奉献者</p>
<p style="text-align: center">　　依随此法则净以不动尊</p>
<p style="text-align: center">　　当合定慧掌五轮互相叉</p>
<p style="text-align: center">　　是则持众物普通供养印</p>
<p style="text-align: center">　　复作心仪式所献皆充满</p>
<p style="text-align: center">　　此方及余方大供庄严云</p>
<p style="text-align: center">　　各雨诸供物供养十方界</p>
<p style="text-align: center">　　诸佛及菩萨以空藏通印</p>
<p style="text-align: center">　　<a>如法</a>所修事积集诸功德</p>
<p style="text-align: center">　　回向成悉地为利诸众生</p>
<p style="text-align: center">　　若诸真言人此生求悉地</p>
<p style="text-align: center">　　先依法持诵所为既终竟</p>
<p style="text-align: center">　　又以持金刚<a>殊胜</a>之讽咏</p>
<p style="text-align: center">　　供养佛菩萨当得速成就</p>
<p>　　金刚歌咏偈曰</p>
<p style="text-align: center">　　金刚萨埵摄受故得为无上金刚宝</p>
<p style="text-align: center">　　金刚言词歌咏故愿成金刚胜事业</p>
<p>　　转明妃偈曰</p>
<p style="text-align: center">　　以我功德所庄严及净法界中出生</p>
<p style="text-align: center">　　如来神力加持故成就众生诸义利</p>
<p style="text-align: center">　　三诵虚空藏转明密印相如前说也		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>持诵法则品第四</h2>
<p style="text-align: center">　　如是具法供养已起利无尽众生心</p>
<p style="text-align: center">　　稽首诸佛圣天等住相应座入三昧</p>
<p style="text-align: center">　　四种静虑之轨仪能令内心生喜乐</p>
<p style="text-align: center">　　以真实义加持故当得真言成等引</p>
<p style="text-align: center">　　智者如先所开示现前而观本所尊</p>
<p style="text-align: center">　　于其心月圆明中悉皆照见真言字</p>
<p style="text-align: center">　　<a>行者</a>应生决定意先当一缘观本尊</p>
<p style="text-align: center">　　持彼真言秘密印自作瑜伽本尊像</p>
<p style="text-align: center">　　由住本地相应身虽少福者亦成就</p>
<p style="text-align: center">　　行者若持诵大毗卢遮那</p>
<p style="text-align: center">　　正觉真言印当依如是法</p>
<p>　　大日如来种子心曰</p>
<p>　　<strong>【◇】南么三曼多勃驮喃阿（所谓一切法本不生故已如前说）</strong></p>
<p style="text-align: center">　　是中身密印正觉白毫相</p>
<p style="text-align: center">　　慧手金刚拳而在于眉间</p>
<p>　　如来毫相真言曰</p>
<p><strong>　　【◇】南么三曼多勃驮喃（一）阿（去声急呼）痕◇惹（急呼）</strong></p>
<p style="text-align: center">　　如前转阿字而成大日尊</p>
<p style="text-align: center">　　法力所持故与自身无异</p>
<p style="text-align: center">　　住本尊瑜伽加以五支字</p>
<p style="text-align: center">　　下体及脐上心顶与眉间</p>
<p style="text-align: center">　　于三摩呬多运想而安立</p>
<p style="text-align: center">　　以依是法住即同牟尼尊</p>
<p style="text-align: center">　　阿字加下体金轮瑜伽座</p>
<p style="text-align: center">　　鑁字加脐上素光大悲水</p>
<p style="text-align: center">　　览字加心位赤角智火光</p>
<p style="text-align: center">　　唅字白毫际黑风<a>自在</a>力</p>
<p style="text-align: center">　　佉字在顶上五色名大空</p>
<p style="text-align: center">　　五字严身威德成就炽大慧光</p>
<p style="text-align: center">　　除众罪业见是人赫天魔军退</p>
<p>　　◇等◇大悲空顶。无边性空不障碍故。如虚空界离一切分别无分别。如是一切智智妙观平等。离一切分别无分别故。云无等等也。</p>
<p>　　◇因◇大悲风额。除障智风能开发故。如风能净除尘雾烟云。如是大智风。净除无明垢秽烦恼昏沉等也。</p>
<p>　　◇尘◇大悲火心。三昧慧炬所温育故。如火能烧一切薪。如是一切智火烧无智薪灭妄业垢令无遗余。于无明暗中为大明照也。</p>
<p>　　◇言◇大悲水脐。功德乳海所滋润故。如水能从高赴下。多有<a>饶益</a>滋润草木华菓本性清净。如是如来智水。从真言法界流趣世闲。润诸持生助道之法成大果实。常以洗濯菩提之心不令染污也。</p>
<p>　　◇座◇大悲地界。金刚座下金刚宝地所执持故如地能生万物。荷负一切世闲不可倾动。如是一切智地。从如来金刚性生。即此生者毕竟无生。能生菩提万善。执持一切贤圣心地。不可沮坏也。</p>
<p style="text-align: center">　　又于首中置百光遍照王</p>
<p style="text-align: center">　　眼安无垢字犹灯明显照</p>
<p style="text-align: center">　　智者观自体等同如来身</p>
<p style="text-align: center">　　心月圆明处声鬘与相应</p>
<p style="text-align: center">　　字字无闲断犹如韵铃铎</p>
<p style="text-align: center">　　正等觉真言随取而受持</p>
<p style="text-align: center">　　当知此方便速得成悉地</p>
<p style="text-align: center">　　或说异仪轨普通三密门</p>
<p style="text-align: center">　　若解旋转者所作皆成就</p>
<p>　　普通种子心真言曰</p>
<p>　　<strong>【◇】南么三曼多勃驮喃迦（所谓一切诸法无造作）</strong></p>
<p style="text-align: center">　　以是理光明观此声实义</p>
<p style="text-align: center">　　摩尼宝王印定慧互相交</p>
<p style="text-align: center">　　一切菩萨真言曰（真言如上）</p>
<p style="text-align: center">　　佉字含众色增加大空点</p>
<p style="text-align: center">　　置之于顶上当得等虚空</p>
<p style="text-align: center">　　复于其首内想念本初字</p>
<p style="text-align: center">　　纯白点严饰最胜百明心</p>
<p style="text-align: center">　　眼界犹明灯大空无垢字</p>
<p style="text-align: center">　　住于本尊位正觉当现前</p>
<p style="text-align: center">　　又观彼心处<a>圆满</a>净月轮</p>
<p style="text-align: center">　　炳现阿字门遍作金刚色</p>
<p style="text-align: center">　　其声真实义诸法本不生</p>
<p style="text-align: center">　　迦字以为首或所持真实</p>
<p style="text-align: center">　　环列有圆明单字与句因</p>
<p style="text-align: center">　　随意而出入方乃作持诵</p>
<p style="text-align: center">　　懈极然后已或以真言字</p>
<p style="text-align: center">　　运布心月中随其深密意</p>
<p style="text-align: center">　　思念声真实或奉香华等</p>
<p style="text-align: center">　　次第修供养</p>
<h2>真实事业品第五</h2>
<p style="text-align: center">　　当如前事业而自加持作</p>
<p style="text-align: center">　　金刚萨埵身思惟佛菩萨</p>
<p style="text-align: center">　　无量诸功德于无尽众生</p>
<p style="text-align: center">　　兴大慈悲心以金刚讽诵</p>
<p style="text-align: center">　　及余妙言辞称叹诸如来</p>
<p style="text-align: center">　　真实功德所造善回向</p>
<p style="text-align: center">　　作如是愿言如大觉<a>世尊</a></p>
<p style="text-align: center">　　以所证功德回向大菩提</p>
<p style="text-align: center">　　我今亦如是以所有福聚</p>
<p style="text-align: center">　　与法界众生共度生死海</p>
<p style="text-align: center">　　成正遍知道自利利他法</p>
<p style="text-align: center">　　住如来大住非独为己身</p>
<p style="text-align: center">　　乃至返生死剂度诸众生</p>
<p style="text-align: center">　　得一切种智到第一安乐</p>
<p style="text-align: center">　　当奉献阏伽作归命合掌</p>
<p style="text-align: center">　　置顶上思惟诸佛菩萨众</p>
<p style="text-align: center">　　真实大功德至诚作礼言</p>
<p>　　作礼偈言</p>
<p style="text-align: center">　　诸有永离一切过无量功德庄严身</p>
<p style="text-align: center">　　一向饶益众生者我今悉皆归命礼</p>
<p>　　次启白众圣说是偈言</p>
<p style="text-align: center">　　现前诸如来救世诸菩萨</p>
<p style="text-align: center">　　不断大乘教到殊胜位者</p>
<p style="text-align: center">　　唯愿圣天众决定证知我</p>
<p style="text-align: center">　　各当随所安后复垂哀赴</p>
<p>　　次当以三昧耶真言密印。于顶上解之而生是心。诸有结护加持皆令解脱。以此方便故。先所奉请诸尊各还所住。不为无碍大誓之所留止也。复用法界本性加持自体。思惟净菩提心。而住金刚萨埵身。是中明印前说。若念诵竟以此三印持身。所有真言行门终毕。法则皆悉圆满。又应如前方便观法界字以为顶相。被服金刚甲胄。由斯秘密庄严故。即得如金刚自性无能沮坏之者。诸有闻其音声或见或触。皆必定于阿耨多罗三藐三菩提。一切功德皆悉成就。与大日如来等无有异也。次复起增上心<a>修行</a>殊胜事业。于清净处严以香华。先令自身作<a>观世音菩萨</a>。或住如来自性。依前方便以真言密印加持。然后以法施心读诵大乘方广经典。或以心诵而请诸天神等令听受之。如所说偈言</p>
<p style="text-align: center">　　金刚顶经说观世莲华眼</p>
<p style="text-align: center">　　即同一切佛无尽庄严身</p>
<p style="text-align: center">　　或以世导师诸法自在者</p>
<p style="text-align: center">　　随取一名号作本性加持</p>
<p>　　观自在种子心曰</p>
<p>　　<strong>【◇】南么三曼多勃驮喃娑（急呼）</strong></p>
<p style="text-align: center">　　字门真实义诸法无染着</p>
<p style="text-align: center">　　音声所流出当作如是观</p>
<p style="text-align: center">　　此中身密相所谓莲华印</p>
<p style="text-align: center">　　如前奉敷座我已分别说</p>
<p>　　次说观自在真言曰</p>
<p><strong>　　【◇】南么三曼多勃驮喃（一）萨嚩怛佗【◇】（引）蘖多嚩路吉多（二）羯噜拏么也【◇】（三）啰啰啰吽惹（四入）莎呵</strong></p>
<p>　　前以法界心字置之在顶。又用此真言密印相加。随力所堪读诵经法。或造制底<a>曼荼罗</a>等。所为已毕。次从座起。以和敬相应接诸人事。又为身轮得支持故。次行乞食或檀越请。或僧中所得。当离鱼肉薰菜。及供养本尊诸佛之余。乃至种种残宿不净。诸酒木菓等浆可以醉人者。皆不应饮啖。次奉抟食用献本尊。又作随意食法。若由有余更出一分。为济饥乏乞求故当生是心。我为任持身器安稳行道受是段食。如膏车辖令不败伤有所至到。不应以滋味故。增减其心及生悦泽严身之想。然后观法界心字遍净诸食。以事业金刚加持自身。是中种子如鑁字真言所说。复诵施十力明八遍。方乃食之说此明曰</p>
<p>　　<strong>【◇】南么萨婆勃驮菩提萨埵南（一）唵【◇】么兰捺泥（去）帝孺忙栗【宓/冉】（二）莎诃</strong></p>
<p>　　如是住先成就本尊瑜伽。饭食讫已。所余触食以成办诸事真言心。供养所应食者。当用不空威怒增加圣不动真言。当诵一遍。受者<a>欢喜</a>常随行人。与护念之。彼真言曰</p>
<p>　　<strong>【◇】南么三曼多伐折啰（引二合）【赤*皮】（一）怛啰（二【◇】合）吒（轻）阿谟伽（二）战荼摩诃路沙【◇】儜（上三）娑破（二合）吒野吽（四）怛啰（二合）么【◇】野（五）怛啰（二合）么野（六）吽（七）怛啰（二合）吒（轻【◇】八）悍漫（九）</strong></p>
<p>　　彼食竟休息少时。复当<a>礼拜</a>诸佛忏悔众罪。为净心故如是修常业。乃至依前诵<a>读经</a>典。恒依是住。于后日分亦复如是。初夜后夜思惟大乘无得间绝。至中夜分以事业金刚。如前被金刚甲。敬礼一切诸佛大菩萨等。次当运心如法供养而作是念。我为一切众生志求大事因缘故。应当覆护是身少时安寝。非为贪着睡眠之乐。先当正身威仪重累二足右胁而卧。若支体疲懈者。随意转侧无咎。为令速寤常当系意在明。又复不应偃卧床上。次于余日亦如是行之。持真言者以不亏法则无间勤修故。得真言门修菩萨行之名号也。若于数时相现等持诵法中作前方便。乃至具修胜业。犹不成就者。应自警悟倍加精进。勿得生下劣相。而言是法非我所堪。如是展其志力。自利利他常不空过。以行者勤诚不休息故。众圣玄照其心。则蒙威神建立。得离诸障。是中有二事不应舍离。谓不舍诸佛菩萨。及饶益无尽众生心。恒于一切智愿心不倾动。此因缘必定得成随类悉地也。</p>
<p style="text-align: center">　　常依内法而澡浴不应执着外净法</p>
<p style="text-align: center">　　于触食等怀疑悔如是皆所不应为</p>
<p style="text-align: center">　　若为任持是身故随时盥沐除诸垢</p>
<p style="text-align: center">　　于河流等如法教与真言印共相应</p>
<p style="text-align: center">　　以法界心净诸水随用不动降三世</p>
<p style="text-align: center">　　真言密印护方等住于本尊自性观</p>
<p style="text-align: center">　　复当三转持<a>净土</a>恒以一心正思惟</p>
<p style="text-align: center">　　念圣不动真言等智者默然应澡浴</p>
<p>　　净法界心。不动尊种子。刀印皆如前说降三世种子心曰</p>
<p>　<strong>　【◇】南么三曼多伐折啰【赤*皮】南涸</strong></p>
<p style="text-align: center">　　此中诃字门声理如前说</p>
<p style="text-align: center">　　少分差别者所谓净除相</p>
<p style="text-align: center">　　降伏<a>三界</a>尊身密之仪式</p>
<p style="text-align: center">　　当用成事业五智金刚印</p>
<p>　　次说降三世真言曰</p>
<p>　<strong>　【◇】南么三曼多伐日啰【赤*皮】（一）诃诃诃（二）【◇】微萨么（二合）曳（平三）萨婆怛他（引）蘖多【◇】微洒也三婆嚩（四）怛囇（二合）路枳也【◇】（二合）微惹也（五）吽惹（急呼二合）莎诃</strong></p>
<p style="text-align: center">　　如是澡浴洒净已具三昧耶护支分</p>
<p style="text-align: center">　　思惟无量圣天众三奉掬水而献之</p>
<p style="text-align: center">　　为净身心利他故敬礼如来胜生子</p>
<p style="text-align: center">　　远离三毒分别等寂调诸根诣精室</p>
<p style="text-align: center">　　或依水室异方便心住如前所制仪</p>
<p style="text-align: center">　　自身三等为限量为求上中下法故</p>
<p style="text-align: center">　　行者如是作持诵所有罪流当永息</p>
<p style="text-align: center">　　必定成就推诸障一切智句集其身</p>
<p style="text-align: center">　　彼依<a>世间</a>成就品或复余经之所说</p>
<p style="text-align: center">　　供养支分众方便如其次第所修行</p>
<p style="text-align: center">　　未离有为诸相故是谓世间之悉地</p>
<p style="text-align: center">　　次说无相最殊胜具信解者所观察</p>
<p style="text-align: center">　　若真言乘深慧人此生志求无上果</p>
<p style="text-align: center">　　随所信解修观照如前心供养之仪</p>
<p style="text-align: center">　　及依悉地流出品出世间品瑜伽法</p>
<p style="text-align: center">　　彼于真实缘生句内心支分离攀缘</p>
<p style="text-align: center">　　依此方便而修证当得出世间成就</p>
<p>　　如所说优陀那偈言</p>
<p style="text-align: center">　　甚深无相法劣慧所不堪</p>
<p style="text-align: center">　　为应彼等故兼存有相说</p>
<p>　　大毗卢遮那神变加持经供养次第法</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>