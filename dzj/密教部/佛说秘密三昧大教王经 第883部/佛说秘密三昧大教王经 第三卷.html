<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说秘密三昧大教王经 第三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说秘密三昧大教王经 第三卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说秘密三昧大教王经 第三卷</strong></p>
<p style="text-align: left">
	　　西天译经<a>三藏</a>朝奉大夫试光禄卿传法大师赐紫臣施护等奉诏译</p>
<p style="text-align: left">
	　　尔时圣观<a>自在</a><a>菩萨</a>摩诃萨。白金刚手菩萨摩诃萨言。我今于汝大仪轨中。我亦授与三摩地法。何以故由能观想此三摩地故。即能获得一切如来大自在法。而为一切<a>三界</a>法王。所有我得观自在名。亦从如是法中所建立故</p>
<p style="text-align: left">
	　　时观自在菩萨摩诃萨。即现高举势。左手执莲华右手结开敷印。说此入三摩地法门大明曰</p>
<p style="text-align: left">
	　　唵(引)野他(引)啰讫多(二合)弥曩讷[牟*含](二合一句)啰(引)誐弩(引)[日*杀]哩那(二合)里波野(三合)帝(引二)嚩(引)萨弩(引)[日*杀]室左(二合)尾尾擡(三)萨怛(二合)他(引)戍度(引)婆嚩萨捺(引四)</p>
<p style="text-align: left">
	　　今此大明三摩地法门。若能依法谛观想者。是人速得一切成就</p>
<p style="text-align: left">
	　　复次说此曼拏罗仪轨。依法当画外曼拏罗。中心应画八叶莲华。中安金刚眼菩萨。于八叶位安八持莲华菩萨。如金刚手菩萨色相庄严。于外四隅当安梵王那罗延天大自在天十一面贤圣。如是安布曼拏罗已。然后金刚阿阇梨。结大莲华印入曼拏罗。入已复结请召印诵此请召大明曰</p>
<p style="text-align: left">
	　　唵(引)嚩日啰(二合)泥(引)怛啰(二合引)嚩路枳帝说啰(一句)尾说噜(引)播(引)野(引)系(二)嚩日啰(二合)达哩摩(二合)三摩(引)地(三)萨哩嚩(二合)惹誐提那焬酤噜(四)摩贺(引)钵讷摩(二合)贺娑多(二合引)嚩路(引)迦野[牟*含](引五)莎婆嚩戍[亭*夜](引六)尾戍[亭*夜]尾戍[亭*夜](七)娑(引)驮野(八)萨哩鑁(二合)娑(引)驮野钵讷[牟*含](二合)呼(引九)</p>
<p style="text-align: left">
	　　诵是大明已。然后本尊来降。随其福德为现一切成就事等。然后<a>弟子</a>先作莲华三昧拳。复持莲华入曼拏罗。入已授此三昧颂曰</p>
<p style="text-align: left">
	　　一切自性皆清净<a>世间</a>若情若非情</p>
<p style="text-align: left">
	　　于一切处心常离染净二种分别相</p>
<p style="text-align: left">
	　　复授此大明曰</p>
<p style="text-align: left">
	　　唵(引)阿戍提贺那发吒(半音一句)</p>
<p style="text-align: left">
	　　授是大明已。然后令弟子除去面帛。内心敬礼贤圣。以所持华安置坛中。后结莲华三昧拳印而为供养</p>
<p style="text-align: left">
	　　此名普遍曼拏罗</p>
<p style="text-align: left">
	　　复次宣说成就之法。行人当造[巾*(穴/登)]像。依本法仪画观自在菩萨。于其左右画八如来等。如是画已。行人于[巾*(穴/登)]像前结大莲华印。心想三摩地王。持诵一年后功行成已。即于一切世界中而得自在。与观自在菩萨等无有异</p>
<p style="text-align: left">
	　　如上所说设有未成就者。但能入此曼拏罗中。及持诵本部大明一遍。亦得一切成就一切富乐了知一切法能作一切事</p>
<p style="text-align: left">
	　　此名一切世间自在仪轨</p>
<p style="text-align: left">
	　　尔时金刚轮菩萨摩诃萨。白金刚手菩萨摩诃萨言。我今于汝大仪轨中。我亦授与入一切法门。若有能诵本部大明一遍者。是人即能入一切曼拏罗。得一切法不空成就。即说大明曰</p>
<p style="text-align: left">
	　　唵(引)嚩目啰(二合)作讫啰(二合)吽(引)[口*弱](一句)</p>
<p style="text-align: left">
	　　复次说此曼拏罗仪轨。应当依前曼拏罗法。复画金刚界金刚轮金刚宝。于其轮中画才发心转法轮菩萨。四大菩萨一名大勇猛二名一切印主。三名大三昧四名大成就主。四隅复安戏鬘歌舞四供养菩萨。如是安布曼拏罗已。然后金刚阿阇梨。结金刚转轮印犹如电转。入曼拏罗入已右旋。即以前印于顶上转。顶礼贤圣已。次以二手头指如钩。作金刚转轮请召印。诵此请召大明曰</p>
<p style="text-align: left">
	　　唵(引)嚩日啰(二合)作讫啰(二合引)迦哩沙(二合)野(一句)萨哩嚩(二合)摩贺(引)萨怛鑁(三合引)[口*弱]吽(引二)钵啰(二合)吠舍野萨哩嚩(二合)母捺啰(二合引)誐[赤*皮](引)吽(引)吽(引三)末特嚩(二合)那野萨哩嚩(二合)三摩焬&nbsp;(引)鑁(引)吽(引四)娑(引)驮野萨哩嚩(二合)悉提孕(二合)呼(引五)吽(引)吽(引)吽(引)吽(引六)</p>
<p style="text-align: left">
	　　诵是大明已。然后本尊来降。彼阿阇梨即得大金刚阿阇梨加持而住。由先得入此仪轨中后乃得成大金刚阿阇梨。然后令弟子亦结金刚转轮印。复以二手捧持妙华入曼拏罗。入已授此三昧颂曰</p>
<p style="text-align: left">
	　　若能日日或一月或复满足于一年</p>
<p style="text-align: left">
	　　以胜供养随力能供养曼拏罗最胜</p>
<p style="text-align: left">
	　　复授此大明曰</p>
<p style="text-align: left">
	　　阿钵啰(二合)吠(引)舍那吽(引一句)</p>
<p style="text-align: left">
	　　授是大明已。然后令弟子除去面帛。顶礼贤圣授与金刚轮印。即用此印而作供养</p>
<p style="text-align: left">
	　　此名金刚轮曼拏罗</p>
<p style="text-align: left">
	　　复次宣说成就之法。行人应当作金刚轮曼拏罗。随其所乐分量大小。依法安布已。当入曼拏罗中。于尊像前旋绕而住。持诵本部大明一洛叉数。功行满已。获得一切最上曼拏罗<a>圆满</a>集会。然后得成执金刚尊。或复得成才发心转法轮菩萨。又若行人能于此本部大明持诵一遍者。是人即于一切大士诸秘密印。一切三昧一切成就。一切事业悉得圆满</p>
<p style="text-align: left">
	　　此名大成就入供养仪轨</p>
<p style="text-align: left">
	　　尔时金刚法菩萨摩诃萨。白金刚手菩萨摩诃萨言。我今于汝大仪轨中。我亦宣说<a>正法</a>密句。若有行人修是法者。彼人能成一切事业。复能息除一切罪累所作成就。速得圆满离诸魔障。乃至得成阿耨多罗三藐三菩提果。即说大明曰</p>
<p style="text-align: left">
	　　唵(引)莎婆(引)嚩戍驮(引)萨哩嚩(二合)达哩摩(二合引一句)</p>
<p style="text-align: left">
	　　复次说此曼拏罗仪轨。依法当画外曼拏罗。中心应画大莲华轮。轮中独安正法轮菩萨。如是安布曼拏罗已。然后金刚阿阇梨。结转正法轮印安于顶上。入曼拏罗全身委地顶礼贤圣。以二手头指。头节微屈如钩成请召印。诵此请召大明曰</p>
<p style="text-align: left">
	　　唵(引)莎婆(引)嚩戍驮多(引)誐啰(二合一句)萨达哩摩(二合)作讫啰(二合)[口*弱]吽(引二)伊沙钵啰(二合)嚩哩多(二合)野(引)弥(三)帝(引)萨哩嚩(二合)达哩[牟*含](二合引)输(引)驮野(四)萨哩嚩(二合)播(引)播(引)嚩啰拏(引)那(引)舍野恶(五)</p>
<p style="text-align: left">
	　　诵是大明已。然后本尊来降。能令阿阇梨觉了诸法自性本来清净。然后依法令弟子。如阿阇梨相入曼拏罗。入已授此三昧颂曰</p>
<p style="text-align: left">
	　　彼一切种常现前斯大法句为最上</p>
<p style="text-align: left">
	　　如佛<a>世尊</a>常所说此法即是不空声</p>
<p style="text-align: left">
	　　复授此大明曰</p>
<p style="text-align: left">
	　　唵(引)摩罗(引)讫啰(二合)摩(一句)</p>
<p style="text-align: left">
	　　授是大明已。然后令弟子除去面帛。顶礼贤圣。次当授与正法密句。然后乃结正法密印而为供养</p>
<p style="text-align: left">
	　　此名正法轮曼拏罗</p>
<p style="text-align: left">
	　　复次宣说成就之法。行人依法随应粉画正法轮曼拏罗于其中间独安本尊正法轮菩萨。如是安布曼拏罗已。行人依法入坛持诵不限遍数。乃至功行成已。现生得与转正法轮菩萨等无有异</p>
<p style="text-align: left">
	　　如上所说设有未成就者。若能于此本部大明持诵一遍。是人若有一切业障。恶梦恶相诸恶怖畏病苦忧恼。贪爱悭嫉忿恚轻慢。疟疾缠绕鬼魅执持。印法禁制惊怖迷乱。斗战诤讼诸恶娆恼。乃至贪嗔痴等一切恶法皆得销灭</p>
<p style="text-align: left">
	　　此名金刚正法轮仪轨</p>
<p style="text-align: left">
	　　尔时金刚无言菩萨摩诃萨。白金刚手菩萨摩诃萨言。我今于汝大仪轨中。我亦授与持诵法门。若有行人于此法中持诵一遍者。是人即得一切成就。圆满一切<a>殊胜</a>事业。即说大明曰</p>
<p style="text-align: left">
	　　嚩嚩嚩嚩(一句)</p>
<p style="text-align: left">
	　　复次说此曼拏罗仪轨。依法当画外曼拏罗。内画四方曼拏罗相。中心独安金刚语菩萨。手持数珠。如是安布曼拏罗已。然后金刚阿阇梨。结数珠印入曼拏罗。膝轮着地敬礼贤圣。以左手头指微屈如钩。右手作拳安于腰侧成请召印。诵此请召大明曰</p>
<p style="text-align: left">
	　　唵(引)嚩日啰(二合)嚩(引)左(引)野(引)系(一句)悉[亭*夜](二)嚩&nbsp;嚩嚩嚩[口*弱](三)</p>
<p style="text-align: left">
	　　诵是大明已。然后本尊来降。为施金刚语成就法。然后依法令弟子。亦如前结印入曼拏罗。入已授此三昧颂曰</p>
<p style="text-align: left">
	　　日月清旦常持诵大明数满一百八</p>
<p style="text-align: left">
	　　诵已无取亦无舍心住最胜真实理</p>
<p style="text-align: left">
	　　复授此大明曰</p>
<p style="text-align: left">
	　　唵(引)母(引)迦没啰(二合)多嚩(一句)</p>
<p style="text-align: left">
	　　授是大明已。然后令弟子除去面帛。顶礼贤圣授与数珠。亦复如前而作供养</p>
<p style="text-align: left">
	　　此名真实持诵曼拏罗</p>
<p style="text-align: left">
	　　复次宣说成就之法。行人依法于本尊像前。结金刚语印持诵一年。功行成已即得金刚手菩萨。为施一切最上成就</p>
<p style="text-align: left">
	　　如上所说设有未成就者。若能于此本部大明持诵一遍。一切所作亦得如意</p>
<p style="text-align: left">
	　　此名大三昧邪无言仪轨</p>
<p style="text-align: left">
	　　尔时金刚巧业菩萨摩诃萨。白金刚手菩萨摩诃萨言。我今于汝大仪轨中。我亦授与自羯磨法。若有行人修此法者。是人所作一切事业速得成就。即说大明曰</p>
<p style="text-align: left">
	　　唵(引)摩贺(引)啰多(引)毗尸(引)迦(一句)窣睹帝儞哩(二合)爹布(引)惹玉呬也(二合二)尾湿嚩(二合)嚩日啰(二合)娑(引)驮野(三)萨哩鑁(二合)钵啰(二合)娑(引)捺野(四)嚩日囕(二合)儞哩(二合)爹儞哩(二合)爹尾酤哩嚩(二合)呼(引五)婆誐鑁嚩日啰(二合)葛哩摩(二合)阿(引六)</p>
<p style="text-align: left">
	　　复次说此曼拏罗仪轨。依法当画外曼拏罗。内画金刚八曼拏罗。中安金刚巧业菩萨。于其八位安八供养贤圣。一名妙乐二名金刚灌顶。三名称赞四名旋舞。五名嬉戏六名戏笑。七名妙味八名时分供养。如是安布曼拏罗已。然后金刚阿阇梨结嬉戏金刚印。复持妙华入曼拏罗。以身上分作金刚旋舞相而为供养。次当依法结请召印。诵此请召大明曰</p>
<p style="text-align: left">
	　　唵(引)嚩日啰(二合)尾湿嚩(二合引)谟(引)伽(引)钵啰(二合)帝贺多(引)戍(一句)葛哩摩(二合)野(引)系[口*弱](二)&nbsp;钵啰(二合)吠(引)舍吽(引三)满驮嚩尸(引)酤噜(四)摩贺(引)嚩日啰(二合)驮啰(引)祢(引五)尸(引)伽囕(二合)呼(引)摩迦哩摩(二合)尼弥(引六)劳枳迦路(引)姑多啰(引)尼阿(引)戍(七)酤噜酤噜(八)娑(引)驮野娑(引)驮野阿(引九)</p>
<p style="text-align: left">
	　　诵是大明已。然后本尊来降。如前大曼拏罗中所现祥瑞。后依法令弟子。亦如前相入曼拏罗。入已授此三昧颂曰</p>
<p style="text-align: left">
	　　金刚手等诸圣尊随其力能伸孝敬</p>
<p style="text-align: left">
	　　自利利他事悉成日日常献诸供养</p>
<p style="text-align: left">
	　　复授此大明曰</p>
<p style="text-align: left">
	　　唵(引)贺那嚩日啰(二合)布(引)惹迦(引)哩野(二合引)祢泥(引)祢泥(引一句)唵(引)贺那嚩日啰(二合)布(引)惹(引)迦(引)[牟*含](二)</p>
<p style="text-align: left">
	　　授是大明已。然后令弟子除去面帛。教授供养等法</p>
<p style="text-align: left">
	　　此名金刚巧业曼拏罗</p>
<p style="text-align: left">
	　　复次宣说成就之法。行人应当依法。于本尊像前随力献诸供养。供养本尊及诸如来。行人复作金刚旋舞秘密供养法。随应持诵一年。功行成已。得与金刚巧业菩萨等无有异。复得一切如来施诸巧业成就</p>
<p style="text-align: left">
	　　如上所说设有未成就者。若能于此本部大明持诵一遍。一切所作亦速成就。此名无上一切羯摩三昧仪轨</p>
<p style="text-align: left">
	　　尔时金刚护菩萨摩诃萨。白金刚手菩萨摩诃萨言。我今于汝大仪轨中。我亦为说作拥<a>护法</a>。若有行人修是拥护法者。即于一切金刚部中而得隐身。何况能有诸恶魔等敢来侵娆。即说大明曰</p>
<p style="text-align: left">
	　　唵(引)摩贺(引)嚩日啰(二合)迦嚩左(一句)嚩日哩(二合引)酤噜(二)萨哩鑁(二合)嚩日啰(二合)[亢*欠](三)</p>
<p style="text-align: left">
	　　复次说此曼拏罗仪轨。依法当画外曼拏罗。内画四方曼拏罗相。周匝复画金刚甲胄。甲有光相映密而现。中心安置金刚护菩萨。四面复安四大菩萨。一名金刚顶二名金刚毫相。三名金刚法四名金刚拳。如是安布曼拏罗已。然后金刚阿阇梨。结金刚甲胄印入曼拏罗。入已顶轮着地敬礼贤圣。次以二手头指微屈如钩。成金刚甲胄请召印。诵此请召大明曰</p>
<p style="text-align: left">
	　　唵(引)萨哩嚩(二合)怛哩(二合)驮(引)睹迦多哩誐(二合)多(一句)萨哩嚩(二合)萨埵(引)荦叉拏(引)毗踰(二合)[宁*也]多(二)摩贺(引)末罗嚩日啰(二合)迦嚩左野(引)系(三)萨哩嚩(二合)怛他誐多(引)荦叉迦尸竭啰(二合)摩(引)野(引)系(四)摩贺(引)嚩日啰(二合)驮啰三摩曳(引)那(五)荦叉荦叉[牟*含](六)儞爹嚩日啰(二合)荦叉吽(引)[口*弱](七)</p>
<p style="text-align: left">
	　　诵是大明已。然后本尊来降。随其福德即得一切身命坚固犹如金刚。后依法令弟子结金刚甲胄印。复持妙华入曼拏罗入已授此三昧颂曰</p>
<p style="text-align: left">
	　　当于怨亲二分中常行平等坚固慈</p>
<p style="text-align: left">
	　　一切拥护此善护汝应常作拥护事</p>
<p style="text-align: left">
	　　复授此大明曰</p>
<p style="text-align: left">
	　　唵(引)萨哩嚩(二合)怛啰(二合引)萨野(一句)</p>
<p style="text-align: left">
	　　授是大明已。然后令弟子除去面帛。复授此金刚被甲护身大明曰</p>
<p style="text-align: left">
	　　唵(引)陟林(二合一句)</p>
<p style="text-align: left">
	　　今此大明能尽三界悉作拥护及得一切敬爱。所有一切曼拏罗。皆用此甲胄大明而为供养</p>
<p style="text-align: left">
	　　复次宣说成就之法。行人依法持诵甲胄大明满百千遍。即于现生中身得坚固不老不死</p>
<p style="text-align: left">
	　　如上所说设有未成就者。若能于此本部大明持诵一遍。是人能作一切金刚拥护金刚三业。而为结界及结曼拏罗界。获得一切最胜甲胄法</p>
<p style="text-align: left">
	　　此名一切最上拥护仪轨</p>
<p style="text-align: left">
	　　尔时降诸魔菩萨。以一切如来方便摄化金刚药叉法。谓金刚手菩萨摩诃萨言。我今于汝大仪轨中。我亦授与胜调伏法。若有行人修是法者。善能调伏诸恶魔等。所作降伏速得成就。即说大明曰</p>
<p style="text-align: left">
	　　唵(引)嚩日啰(二合)药叉(一句)嚩日啰(二合)能瑟吒啰(三合引)羯啰(引)罗(二)入嚩(二合)里多毗(引)沙拏(引)底唠捺囕(二合三)羯罗(二合引)波屹儞(二合)塞建(二合)驮散儞傍(四)入嚩(二合引)罗(引)摩(引)罗(引)酤罗嚩怛啰(二合)系(引)毗踰(二合引)吽(引五)嚩日啰(二合)郝郝郝郝(六)</p>
<p style="text-align: left">
	　　复次说此曼拏罗仪轨。依法当画外曼拏罗。于其周匝画金刚杵。焰光炽盛。内画日轮曼拏罗。中安金刚牙菩萨。右手轮掷炽焰金刚杵。左手竖立头指作期克印。所有色相及庄严等如本法说。如是安布曼拏罗已。然后金刚阿阇梨。以虎皮为衣顶发竖立。二手结金刚牙印。作大恶忿怒视。如打掷相。复结大笑印入曼拏罗。入已作警悟相顶礼贤圣。复以二手头指如钩成请召印。诵此请召大明曰</p>
<p style="text-align: left">
	　　唵(引)萨哩嚩(二合)怛他(引)誐多摩贺(引)迦噜努(引)播(引)野(一句)骨噜(二合引)驮嚩日啰(二合)药叉郝郝郝郝(二)曳(引)那萨帝(引)那(引)颠多扇(引)帝(引)毗药(二合三)萨哩嚩(二合)怛他(引)誐多噜卑(引)毗药(二合四)萨哩嚩(二合)萨埵尾那野那(引)哩他(二合)怛网(二合五)阿底唠捺啰(二合)室赞(二合)努(引)跛野(引)诺迦(六)三步(引)多悉底(二合)那萨帝那(引)野(引)呬(七)伊呬嚩日啰(二合)药叉(八)伊呬嚩日啰(二合)赞拏(九)伊呬嚩日啰(二合)荦(引)叉娑(十)伊呬摩贺(引)嚩日啰(二合)驮啰讷瑟吒(二合引)怛迦母(引)栗帝(二合引十一)伊呬曳(二合引)呬怛啰(二合引)萨野(十二)贺那(十三)捺贺(十四)钵左(十五)尾那曳(引)钵啰(二合)底瑟姹(二合引)波野(十六)萨哩啰(二合)讷瑟啖(二合引)吽(引十七)系系系系毗踰(二合引十八)</p>
<p style="text-align: left">
	　　诵是大明已。然后本尊来降为施成就。时阿阇梨先生怖畏。后即离怖身毛喜竖。得与执金刚尊等无有异。然后依法令弟子。结金刚药叉印。复持妙华入曼拏罗。入已授此三昧颂曰</p>
<p style="text-align: left">
	　　应善护持诸<a>佛教</a>救护众生义亦然</p>
<p style="text-align: left">
	　　复常警觉诸有情清净一切魔怨境</p>
<p style="text-align: left">
	　　复授此大明曰</p>
<p style="text-align: left">
	　　唵(引)嚩日啰(二合)药叉毗(引)沙野毗踰(二合引一句)授</p>
<p style="text-align: left">
	　　是大明已。然后令弟子。除去面帛置所持华。结大笑印顶礼贤圣。复结金刚利牙印而为供养</p>
<p style="text-align: left">
	　　此名摄伏诸恶曼拏罗</p>
<p style="text-align: left">
	　　复次宣说成就之法。行人依法于金刚手菩萨像前。如前结印持诵大明。一洛叉数功行成已。得成金刚手菩萨。善调诸恶者</p>
<p style="text-align: left">
	　　如上所说设有未成就者。于此本部大明持诵一遍。亦能警觉调伏一切邪教学者。能使一切作阿吠舍。及令旋转动摇发语言等。又令一切鬼魅执持者。悉得<a>解脱</a>。复为作护。亦能发起疟毒等病。持诸恶者或令止息。及能息诸邪恶所怖。又于一切魔怨及诸恶有情中。或令生惊怖或印法摄持。或作钩召或解或缚。或遣调伏或使爱敬或令适悦。乃至尽有情界悉使调伏普尽。一切事业皆得成就</p>
<p style="text-align: left">
	　　此名金刚喜恚大仪轨</p>
<p style="text-align: left">
	　　尔时一切如来金刚拳菩萨摩诃萨。白金刚手菩萨摩诃萨言。我今于汝大仪轨中。我亦授与一切印法。若有行人修是法者。不久当得一切最上成就法门。复得身命坚固犹如金刚。即说大明曰</p>
<p style="text-align: left">
	　　唵(引)摩贺(引)苏珂嚩日啰(二合)三摩曳(引四)[口*弱]吽(引)鑁(引)呼(引二)</p>
<p style="text-align: left">
	　　复次说此曼拏罗仪轨。如大曼拏罗相。当画此曼拏罗。中心安置金刚拳菩萨。周匝复画诸曼拏罗中。一切大士各各标帜。有炽焰聚普遍照耀。如是安布曼拏罗已。所有阿阇梨及弟子。皆用金刚三昧拳而为印契。余诸所作一切法用。悉如大曼拏罗广仪轨说。此中所作随其力能</p>
<p style="text-align: left">
	　　此名一切印曼拏罗</p>
<p style="text-align: left">
	　　复次宣说成就之法。行人依法于本尊像前。结金刚大三昧拳印。持诵本部大明百千遍已。然后结前印亦为请召。即时一切如来等诸大士皆悉来降。是时行人自得见诸如来。他亦得见。如是功行成已。行人自身于现生中。得成金刚手菩萨。成就金刚三业。复得身命坚固</p>
<p style="text-align: left">
	　　如上所说设有未成就者。如金刚手菩萨所说。若能于此本部大明持诵一遍。及入此曼拏罗中间。亦能善作一切事业。及得不空无能胜一切成就</p>
<p style="text-align: left">
	　　复次颂曰</p>
<p style="text-align: left">
	　　金刚萨埵大<a>无畏</a>具足如是大乐法</p>
<p style="text-align: left">
	　　于彼一切如来中一切处为大主宰</p>
<p style="text-align: left">
	　　若求成就若供养一称金刚萨埵名</p>
<p style="text-align: left">
	　　即同称彼诸佛名及同供养彼诸佛</p>
<p style="text-align: left">
	　　若人得此大仪轨及得秘密真实门</p>
<p style="text-align: left">
	　　彼人得成执金刚即与诸佛同成就</p>
<p style="text-align: left">
	　　此名一切如来不空三昧大仪轨</p>
<p style="text-align: left">
	　　尔时金刚手菩萨摩诃萨。闻诸菩萨如前。广说一切如来不空无能胜三昧降伏大乐法门已。复说此颂曰</p>
<p style="text-align: left">
	　　菩萨最胜悲愿力乃能久处轮回中</p>
<p style="text-align: left">
	　　不入<a>涅槃</a>善所行救度众生无等比</p>
<p style="text-align: left">
	　　如是菩萨真大士处轮回中常不怖</p>
<p style="text-align: left">
	　　广利众生无懈心一切精进善所作</p>
<p style="text-align: left">
	　　<a>虚空</a>无住复无边而彼轮回亦如是</p>
<p style="text-align: left">
	　　勇发利益众生心菩萨愿力能清净</p>
<p style="text-align: left">
	　　今此天中天子众常生贪爱放逸心</p>
<p style="text-align: left">
	　　及余所起贪爱者一切皆令得清净</p>
<p style="text-align: left">
	　　真实仪轨我所授秘密大乐善成就</p>
<p style="text-align: left">
	　　根本无性最初门诸仪轨中首先说</p>
<p style="text-align: left">
	　　当知往昔前前世最初仪轨名大乐</p>
<p style="text-align: left">
	　　而彼往昔贤圣尊即我金刚萨埵是</p>
<p style="text-align: left">
	　　以彼一切众生生及诸世界最初立</p>
<p style="text-align: left">
	　　乃发金刚妙歌音后为一切世界主</p>
<p style="text-align: left">
	　　我得具足妙乐性一切众生从是生</p>
<p style="text-align: left">
	　　众生由彼所生故一切欲贪皆远离</p>
<p style="text-align: left">
	　　彼众生法了知已若生若灭皆远离</p>
<p style="text-align: left">
	　　普观世间悉清净犹如虚空<a>无我</a>相</p>
<p style="text-align: left">
	　　无众生相无所度无佛果求无所证</p>
<p style="text-align: left">
	　　主宰造作寂静已然起利乐众生事</p>
<p style="text-align: left">
	　　虽复利乐诸世间常观空性而寂然</p>
<p style="text-align: left">
	　　若不利乐诸众生有所著因堕<a>地狱</a></p>
<p style="text-align: left">
	　　所有十方世界中现住一切诸如来</p>
<p style="text-align: left">
	　　我说大明秘密句警觉诸佛皆云集</p>
<p style="text-align: left">
	　　大明曰</p>
<p style="text-align: left">
	　　唵(引)摩贺(引)苏珂嚩日啰(二合)萨埵(一句)[口*弱]吽(引)&nbsp;鑁(引)呼(引二)苏啰多萨怛鑁(三合三)</p>
<p style="text-align: left">
	　　随说如是大明时普得一切妙乐法</p>
<p style="text-align: left">
	　　清净诸欲善成就一切世间得大乐</p>
<p style="text-align: left">
	　　我以诸佛加持力从佛最上化中生</p>
<p style="text-align: left">
	　　而彼诸佛加持力从我最上法身出</p>
<p style="text-align: left">
	　　所有诸佛大爱法及彼诸佛大乐法</p>
<p style="text-align: left">
	　　即是诸佛贤善性故说此劫为贤劫</p>
<p style="text-align: left">
	　　于彼贤劫中出世其佛名号拘留孙</p>
<p style="text-align: left">
	　　我从彼佛所传授秘密法仪于今说</p>
<p style="text-align: left">
	　　所说名大三昧邪即显诸佛大高胜</p>
<p style="text-align: left">
	　　彼大三昧真实理能施金刚大乐法</p>
<p style="text-align: left">
	　　尔时金刚手菩萨。欲令一切诸佛菩萨大会等众。悉表示故。左手作金刚拳。右手戏掷胜初妙乐大金刚杵。作勇进势安自心间熙怡微笑。重复说此大三昧邪真实大明曰</p>
<p style="text-align: left">
	　　唵(引)摩贺(引)苏珂嚩日啰(二合)萨埵(一句)[口*弱]吽(引)&nbsp;鑁(引)呼(引二)苏啰多萨怛鑁(三合三)</p>
<p style="text-align: left">
	　　说是大明时。一切诸佛心皆警动。以离贪金刚轮。摧破一切外道邪教</p>
<p style="text-align: left">
	　　是时彼天<a>帝释天</a>主等诸天众。咸皆<a>欢喜</a>心生适悦。合掌顶礼金刚手菩萨。作是赞言快哉希有吉祥胜尊。快哉清净诸<a>佛法</a>中最上大士</p>
				</div></div><hr><script charset='utf-8' src='../../js/footer.js'></script></body></html>