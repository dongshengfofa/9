<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修菩提场所说一字顶轮王经 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>菩提场所说一字顶轮王经 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>菩提场所说一字顶轮王经 第四卷</strong></p>
<p style="text-align: left">
	　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a>三藏</a><a>沙门</a>不空奉诏译</p>
<p style="text-align: left">
	　　密印品之余</p>
<p style="text-align: left">
	　　以右手握大指作拳。加持五处。名如来甲印</p>
<p style="text-align: left">
	　　一切佛顶中是印大威德</p>
<p style="text-align: left">
	　　若离于甲印<a>行者</a>不坚固</p>
<p style="text-align: left">
	　　如人而裸体亦如舍无人</p>
<p style="text-align: left">
	　　如国无帝王如林无青草</p>
<p style="text-align: left">
	　　如食无酥盐如池无有水</p>
<p style="text-align: left">
	　　梵志无韦陀如火祭无苏</p>
<p style="text-align: left">
	　　如车无御者如是<a>修行</a>者</p>
<p style="text-align: left">
	　　若阙甲胄印为诸魔得便</p>
<p style="text-align: left">
	　　悉皆不成就谨慎结甲胄</p>
<p style="text-align: left">
	　　诸魔不陵逼速疾得悉地</p>
<p style="text-align: left">
	　　<a>真言</a>曰</p>
<p style="text-align: left">
	　　曩谟三满多没驮南唵部(引入)入嚩(二合)攞吽</p>
<p style="text-align: left">
	　　修行者以此常加持自身</p>
<p style="text-align: left">
	　　譬如王在阵被甲而骁勇</p>
<p style="text-align: left">
	　　如是修行者被甲犹如王</p>
<p style="text-align: left">
	　　三时应护身能成一切事</p>
<p style="text-align: left">
	　　如前甲印。舒中指。则名如来顶髻大印。能作一切事真言曰</p>
<p style="text-align: left">
	　　曩谟三满多没驮南阿俱噜(二合)吒(半音呼之)</p>
<p style="text-align: left">
	　　准前顶髻印。中指却合。直竖头指。置于左右耳。是如来耳印</p>
<p style="text-align: left">
	　　若常加于耳印真言相应</p>
<p style="text-align: left">
	　　彼人无耳病乃至一百劫</p>
<p style="text-align: left">
	　　真言曰</p>
<p style="text-align: left">
	　　曩谟三满多没驮南斛(引)迦(半音呼之)</p>
<p style="text-align: left">
	　　若有修行者具仪修轮王</p>
<p style="text-align: left">
	　　彼人获天耳言音得最胜</p>
<p style="text-align: left">
	　　以左手如前甲印。竖臂向身。是如来牙大印。安于自口傍牙处</p>
<p style="text-align: left">
	　　佛牙大威德印真言相应</p>
<p style="text-align: left">
	　　修行者成就</p>
<p style="text-align: left">
	　　真言曰</p>
<p style="text-align: left">
	　　唵怛他[廿/(阿-可+辛)/木]多能瑟吒[口*梨](三合)吽泮娑嚩(二合)诃(引)</p>
<p style="text-align: left">
	　　准前甲胄印。虚中指。屈臂垂拳向下。名为授记印</p>
<p style="text-align: left">
	　　成办一切事由结此印故</p>
<p style="text-align: left">
	　　所有过去佛未来诸如来</p>
<p style="text-align: left">
	　　皆悉与授记是故修行者</p>
<p style="text-align: left">
	　　常结如是印获得大威力</p>
<p style="text-align: left">
	　　于彼佛菩提常获于授记</p>
<p style="text-align: left">
	　　彼常修行者当应不放逸</p>
<p style="text-align: left">
	　　结此授记印</p>
<p style="text-align: left">
	　　真言曰</p>
<p style="text-align: left">
	　　曩谟三满多没驮南唵吽(引)特鑁(二合)</p>
<p style="text-align: left">
	　　大威成就故恶人不沮坏</p>
<p style="text-align: left">
	　　具一切吉祥戒轨则精进</p>
<p style="text-align: left">
	　　具念大勤勇一切所生处</p>
<p style="text-align: left">
	　　坚禁具尸罗</p>
<p style="text-align: left">
	　　准前甲胄印。微缩头指。在掌竖臂向上。是如来膊印有大威力。真言曰</p>
<p style="text-align: left">
	　　曩谟三满多没驮南畔惹阿呬泮吒娑嚩&nbsp;(二合)诃(引)</p>
<p style="text-align: left">
	　　即前印安于二乳间。名如来奶印。真言曰</p>
<p style="text-align: left">
	　　曩谟三满多没驮南蓬(补笼反)誐枳礼(二合)朴</p>
<p style="text-align: left">
	　　右手以大指。押中无名小指甲上。直竖头指。引臂高竖。是如来幢印。真言曰</p>
<p style="text-align: left">
	　　曩谟三满多没驮南羯吒(半音呼)</p>
<p style="text-align: left">
	　　即以前幢印。垂臂向下。是如来卧印。真言曰</p>
<p style="text-align: left">
	　　曩谟三满多没驮南阿俱噜(二合)吒(半音)</p>
<p style="text-align: left">
	　　准前印以臂横于胸。是如来行印。真言曰</p>
<p style="text-align: left">
	　　曩谟三满多没驮南吽(引)誐梦(上)唵</p>
<p style="text-align: left">
	　　以此印安于头中。是如来头钩印。真言曰</p>
<p style="text-align: left">
	　　唵母啰驮(二合)曩儞娑嚩(二合)诃</p>
<p style="text-align: left">
	　　以右手大指。捻无名小指甲上。直竖中指头指。是如来胁印。真言曰</p>
<p style="text-align: left">
	　　曩谟三满多没驮南唵吽却</p>
<p style="text-align: left">
	　　以右手大指。押头指小指甲上。中指无名指直竖。是如来眼印。真言曰</p>
<p style="text-align: left">
	　　曩谟三满多没驮南唵钵啰(二合)悉地羯[口*梨]娑嚩(二合)诃(引)</p>
<p style="text-align: left">
	　　即前眼印微屈中指无名指。是如来光网印。真言曰</p>
<p style="text-align: left">
	　　曩谟三满多没驮南唵入嚩(二合)里尼娑嚩&nbsp;(二合引)诃</p>
<p style="text-align: left">
	　　以右手大指。押头指甲。余三指竖微屈。是如来光焰印。真言曰</p>
<p style="text-align: left">
	　　曩谟三满多没驮南唵吽吽么么泮吒娑嚩(二合引)诃</p>
<p style="text-align: left">
	　　准前光爓印。申中指令微屈。小指无名准前。是如来唇印。真言曰</p>
<p style="text-align: left">
	　　曩谟三满多没驮南阿阿嚩嚩撼</p>
<p style="text-align: left">
	　　以右手大母指。屈入掌中。余四指并展。仰掌向前。名为如来舌相印。真言曰</p>
<p style="text-align: left">
	　　曩谟三满多没驮南唵曩啰尼畔惹吽泮吒娑嚩(二合)诃</p>
<p style="text-align: left">
	　　以左右二手仰掌。以右手押左手上。安脐下。是如来三摩地印。真言曰</p>
<p style="text-align: left">
	　　曩谟三满多没驮南唵阿底舍也尾羯啰(二合)弥娑嚩(二合)诃</p>
<p style="text-align: left">
	　　准前定印。安于当心。是一切如来过去未来现在金刚爓心印。真言曰</p>
<p style="text-align: left">
	　　曩谟三满多没驮南吽入嚩(二合)攞嚩日啰(二合)紧吒邻(二合)祖</p>
<p style="text-align: left">
	　　金刚手此名金刚爓一切如来三摩地明王。无能违越。一切天龙药叉乾闼婆。得地位<a>菩萨</a>。亦无能违越。何况余有情大威德者。以左手展覆于脐下。展一右手。仰押左手背。名如来马阴藏密印。真言曰</p>
<p style="text-align: left">
	　　曩谟三满多没驮南唵努吒努吒娑普(二合)吒娑普(二合)吒尾捺罗(三合)跛儞钵罗(二合)末娜儞亲娜儞频娜儞吽泮吒娑嚩(二合)诃(引)</p>
<p style="text-align: left">
	　　以右手作拳。令甲不现。唯出中指甲令现。名如来坐处印。真言曰</p>
<p style="text-align: left">
	　　曩谟三满多没驮南缢迦[口*梨]曩迦[口*梨]巘驮枳怛嚧(二合)娜啰么尼睹尼娑嚩(二合)诃(引)</p>
<p style="text-align: left">
	　　准此前印露出头指甲。藏中指甲。是名如来髀印。真言曰</p>
<p style="text-align: left">
	　　曩谟三满多没驮南唵都他左娑嚩(二合)诃(引)</p>
<p style="text-align: left">
	　　准此前印藏头指甲。露出无名指甲。是名佛慈三摩地印</p>
<p style="text-align: left">
	　　能生大慈心住慈定行者</p>
<p style="text-align: left">
	　　护持彼人故是故如来说</p>
<p style="text-align: left">
	　　此大真言王愍念诸有情</p>
<p style="text-align: left">
	　　师子贼怖等斗诤逼迫中</p>
<p style="text-align: left">
	　　斗战于大怖应诵佛慈明</p>
<p style="text-align: left">
	　　真言曰</p>
<p style="text-align: left">
	　　曩谟三满多没驮南摩诃每底哩耶(三合)尾贺哩喃(一)没驮每底[口*临](二合引)曩么写铭(二)三母怛波(二合)宁婆耶曩鸡(三)迦攞奚尾[廿/(阿-可+辛)/木]啰(二合)奚制嚩(四)舍咄噜(二合)难者波啰惹曳(五)也耶么啰末蓝(二合)婆[廿/(阿-可+辛)/木]喃(六)娑赛儞也(二合)么啰嚩贺南(七)多娜含枳啰带多(二合)以使也(二合)铭(八)尾淰萨嚩啰他(二合)娑地剑(九)也娜么(二合)末蓝(二合)萨嚩没驮喃(十)啰曷(二合)单(引)者比也娜么末蓝(二合十一)萨达么写者谛逝曩(十二)萨鑁那势铭播(引)波剑(十三)怛儞也(二合)他(十四)俱蒸儗儞(十五)俱蒸儗儞(十六)盎俱哩(十七)莽俱哩(十八)摩唎制波啰曩(十九)舍嚩哩(二十)啰乞洒(二合)啰乞洒(二合)[牟*含](二十一)俱摩哩(二十二)室哩(二合)摩哩宁(二十三)娑嚩(二合引)诃(二十四)</p>
<p style="text-align: left">
	　　此是佛慈印是诸佛自体</p>
<p style="text-align: left">
	　　若能常忆念行者作善业</p>
<p style="text-align: left">
	　　一切难调者欲害作障难</p>
<p style="text-align: left">
	　　疾起于慈心由此明威力</p>
<p style="text-align: left">
	　　即用前印。隐头中名三指甲。露出小指甲。是如来无垢印。真言曰</p>
<p style="text-align: left">
	　　曩谟三满多没驮南吽母(引)啰驮宁户鲁吽泮吒娑嚩(二合)诃(引)</p>
<p style="text-align: left">
	　　行者吃食时以此明加持</p>
<p style="text-align: left">
	　　先诵然后食身净火力盛</p>
<p style="text-align: left">
	　　诸罪悉皆净获得而无碍</p>
<p style="text-align: left">
	　　于食时所有所起诸障难</p>
<p style="text-align: left">
	　　悉皆而遣除以佛无垢印</p>
<p style="text-align: left">
	　　准此前印隐其小指甲。露出大指甲。名为如来<a>甘露</a>印</p>
<p style="text-align: left">
	　　由结此印故。能获明<a>解脱</a>。如来甘露真言曰</p>
<p style="text-align: left">
	　　曩谟三满多没驮南唵印儗宁部多宁娑嚩(二合引)诃</p>
<p style="text-align: left">
	　　以二手各以大拇指入掌。紧握作拳。以二拳相合。名如来师子吼印</p>
<p style="text-align: left">
	　　种种奇特事意求而皆作</p>
<p style="text-align: left">
	　　由持顶轮王能成办一切</p>
<p style="text-align: left">
	　　真言曰</p>
<p style="text-align: left">
	　　曩谟三满多没驮南唵劫比罗惹置罗吽泮吒娑嚩(二合引)诃(引)</p>
<p style="text-align: left">
	　　以二手虚心合掌。十指右押左。互相交。名为吉祥印</p>
<p style="text-align: left">
	　　名娑嚩(二合)娑底(二合)迦如来吉祥印。能成大人相。真言曰</p>
<p style="text-align: left">
	　　曩谟三满多没驮南慈(稍上声重呼)</p>
<p style="text-align: left">
	　　即以此前印悉开于十指</p>
<p style="text-align: left">
	　　小指大指合余指皆微屈</p>
<p style="text-align: left">
	　　是印如莲华名为莲华印</p>
<p style="text-align: left">
	　　如来吉庆印获福德义利</p>
<p style="text-align: left">
	　　获王福及余地居有情福</p>
<p style="text-align: left">
	　　成得大吉祥行者不应疑</p>
<p style="text-align: left">
	　　真言曰</p>
<p style="text-align: left">
	　　曩谟三满多没驮南唵苏末[口*路](二合)憾弥(二合)攞乞瑟铭(三合)娑嚩(二合引)诃(引)</p>
<p style="text-align: left">
	　　成就福不虚获大王福德</p>
<p style="text-align: left">
	　　准前印如未敷莲华应结于当心。名般若波罗蜜印</p>
<p style="text-align: left">
	　　此明大威德是一切佛母</p>
<p style="text-align: left">
	　　常说诸佛道过现及未来</p>
<p style="text-align: left">
	　　一切诸佛母是印大威力</p>
<p style="text-align: left">
	　　真言曰</p>
<p style="text-align: left">
	　　曩谟三满多没驮南唵输噜底娑蜜哩(二合)底尾惹曳娑嚩(二合)诃</p>
<p style="text-align: left">
	　　金刚手此般若波罗蜜明。过去未来现在一切佛菩萨辟支声闻。一切悉皆修般若波罗蜜。得成佛<a>世尊</a>。皆从般若波罗蜜生。皆修习般若波罗蜜。悉皆证得大菩提</p>
<p style="text-align: left">
	　　准此前印双屈大指入掌。是如来大悲印。真言曰</p>
<p style="text-align: left">
	　　曩谟三满多没驮南唵怛[口*楞](二合)儗宁娑嚩(二合引)诃(引)</p>
<p style="text-align: left">
	　　即以前印各屈大指入掌。各令柱着小指根下。是名如来膝印。真言曰</p>
<p style="text-align: left">
	　　曩谟三满多没驮南唵娜部(二合引)儗宁钵啰(二合)捻跛跢(二合)娑嚩(二合)诃(引)</p>
<p style="text-align: left">
	　　准前膝印。以二大指各柱无名指根。是名如来踝印。真言曰</p>
<p style="text-align: left">
	　　曩谟三满多没驮南阿怛嚟(二合)怛嚟(二合)嗢怛嚟(二合)嚩日啰(二合)母乞史(二合)尼娑嚩(二合)诃(引)</p>
<p style="text-align: left">
	　　准前踝印。以二大指跓中指根下。名如来足印。真言曰</p>
<p style="text-align: left">
	　　曩谟三满多没驮南唵嚩日啰(二合)商俱攞部史帝娜啰入嚩(二合)攞吽娑嚩(二合)诃(引)</p>
<p style="text-align: left">
	　　尔时世尊告金刚手秘密主言。金刚手此等大印。一切如来从身分流出。大丈夫相庄严。善男子是印等。一切如来所说。一一印。百千俱胝印以为眷属。皆从如来支分生。于后末法劣慧小有情。不能尽知其福利说伽他曰</p>
<p style="text-align: left">
	　　若成此明王为彼利益故</p>
<p style="text-align: left">
	　　我今而略说汝当应受持</p>
<p style="text-align: left">
	　　令得广流布是印名大印</p>
<p style="text-align: left">
	　　有大威神力令末法有情</p>
<p style="text-align: left">
	　　修持善品故若善男女等</p>
<p style="text-align: left">
	　　常能结此印加持于自身</p>
<p style="text-align: left">
	　　成就大真言轮王佛顶等</p>
<p style="text-align: left">
	　　彼获无量福而得百千种</p>
<p style="text-align: left">
	　　一切罪皆灭一切佛菩萨</p>
<p style="text-align: left">
	　　怜愍皆爱念常得<a>宿命</a>智</p>
<p style="text-align: left">
	　　诸根皆圆具心亦不误失</p>
<p style="text-align: left">
	　　一切诸佛等悉皆而摄受</p>
<p style="text-align: left">
	　　<a>寿命</a>得长远远离诸疾病</p>
<p style="text-align: left">
	　　令作众生明拔济诸恶趣</p>
<p style="text-align: left">
	　　聪慧具精进威德常勤勇</p>
<p style="text-align: left">
	　　当生于胜族具诸巧技艺</p>
<p style="text-align: left">
	　　能疗诸疾病我今而略说</p>
<p style="text-align: left">
	　　一切佛加持即成大丈夫</p>
<p style="text-align: left">
	　　若常持大印常当于自身</p>
<p style="text-align: left">
	　　称名而受持远离诸障难</p>
<p style="text-align: left">
	　　诸罪皆消灭诸佛顶皆成</p>
<p style="text-align: left">
	　　证得如来身</p>
<p style="text-align: left">
	　　金刚手此一切如来族真实大印结印相法。利益佛顶部有情。我今释迦牟尼宣说</p>
<p style="text-align: left">
	　　菩提场所说一字顶轮王经诸成就法品第九</p>
<p style="text-align: left">
	　　尔时<a>释迦牟尼佛</a>。观察大众。为未来世有情。诰金刚手秘密主言。秘密主当来后世懒堕<a>懈怠</a>。不精进于善法。无余暇有情。贪爱染着。不能于广大愿而求成就。愍念利益彼有情故。或<a>婆罗门</a>生于胜族。或刹利族姓者。有清信及发菩提心者。爱乐修真言行者。利益如是等有情。我为略说真言明王佛顶转轮王功德。能摧一切天龙药叉阿苏罗。调伏有情。亦能令死令枯。令驱摈令憎恶。令禁止令坏令摧。一切佛菩萨之所称赞。大威德神力。令作无比等三摩地修行。令超越一切魔道示现天中天佛色形像。于无量劫不能说此大教王无量百俱胝劫不能尽其功德边际。我今少分而说。金刚手听善听极善听极善作意。尔时如来说伽他曰</p>
<p style="text-align: left">
	　　我说异方便一切佛所说</p>
<p style="text-align: left">
	　　利益诸有情于百多无量</p>
<p style="text-align: left">
	　　是诸如来所亦作如是说</p>
<p style="text-align: left">
	　　若有人才诵此真言王。离一切怖畏。若能常持诵。一切诸魔悉皆远离。一切罪一切恶作皆得消灭。如上所说画像。随于一像前。三时澡浴三时换衣。三时以仪轨相应。诵二十五落叉遍。遍数终后。从白月一日起首。日诵一千八遍。乃至月<a>圆满</a>。取苏摩那花。结以为帐。以<a>檀香</a>涂三肘<a>曼荼罗</a>。以种种涂香华<a>烧香</a>饮食。用酥以为灯。然一千八盏。当毗舍佉白分月圆满日。结金刚跏念诵。乃至现四种相。所谓云雷声。道场中幡华动。佛像出光明。佛像动摇。见如是相。于中所成就物则得成就。若诵俱胝遍则成先行。诵二俱胝遍成大先行。诵三俱胝遍能成办一切事。诵四俱胝遍一切龙药叉乾闼婆阿苏罗[廿/(阿-可+辛)/木]路荼紧那罗摩呼啰伽等。皆得摄伏成大悉地</p>
<p style="text-align: left">
	　　于恒河侧或于海岸。作如来一搩量窣堵波。于一一窣堵波前。以香华而供养。诵七俱胝遍。则末后塔放光。放光已。其光入行者身隐没。即于<a>刹那</a>顷。于一切世界。无有一有情药叉等与彼等者</p>
<p style="text-align: left">
	　　帝释尚速来梵天与眷属</p>
<p style="text-align: left">
	　　及乐变化天及余化<a>自在</a></p>
<p style="text-align: left">
	　　净居究竟天并大威德者</p>
<p style="text-align: left">
	　　刹那而集来于彼成就人</p>
<p style="text-align: left">
	　　所有诸天龙化彼令调伏</p>
<p style="text-align: left">
	　　彼天刹那顷悉雨种种华</p>
<p style="text-align: left">
	　　乃至无间狱悉皆得清凉</p>
<p style="text-align: left">
	　　尔时修行者刹那顷。如来制底放光。后自身成大威德。成大<a>神通</a>。于天中威德光明。如融金色。颜貌二八童子相。一切如来之所摄授。得大智慧。随意身通如意。迅疾如风。身光映夺诸余天众。若有见彼成就者。或成就者见彼人。悉皆共彼腾空。作大持明仙王。以无量百千持明为眷属。游历无量世界。以身光照曜一切成就者。才思惟一切悉皆成办。所至帝释处帝释分与半座。无有与彼等。颜貌勇健智慧威德。无有等同者。以此因缘获得菩萨善巧方便。调伏有情获得善巧。住于无量大劫。见无量佛出现于世</p>
<p style="text-align: left">
	　　于中佛出现彼大不思议</p>
<p style="text-align: left">
	　　人天皆供养获得身精进</p>
<p style="text-align: left">
	　　智慧亦复然神通救有情</p>
<p style="text-align: left">
	　　等同佛轮王修持胜真言</p>
<p style="text-align: left">
	　　诸贪悉除灭获得人中尊</p>
<p style="text-align: left">
	　　秘密主此修行方便。有如来名宝火。曾为人身时。及宝幢如来。光明自在王如来。如是等无量如来。皆得成就。观自在菩萨。不动步超越菩萨。曼殊室利菩萨。如是等无量大菩萨为人身时。获得成就求大菩提者。秘密主如汝为人身。时曾修此佛眼大明。以难行苦行。以大精进获得成就。愍念<a>世间</a>故。金刚幢如来出兴于世。<a>正法</a>末时大怖畏时。如是此真言王于无上菩提。坚固决定者得成就</p>
<p style="text-align: left">
	　　我今又说余成就事业。随取一像。前诵十洛叉遍。念诵终时。于满月一日一夜不食。以白芥子置于水中。诵一千八遍散洒十方。则成结曼荼罗界。于像前种种食饮广大供养。于<a>荷叶</a>上置牛黄或雄黄。结跏趺坐。护身加持药念诵。乃至三相成就。若暖相现。一切众生皆得调伏归敬。烟相现。安怛那成就。若光相现。取身上涂。身如初日晖。年二八相。发拳旋如螺绀青色。无量持明仙围绕。即成大持明仙住寿一大劫</p>
<p style="text-align: left">
	　　神通月白分。三时澡洗三时换衣。依仪轨三时。发露忏悔<a>随喜</a>劝请发愿回向。时别诵一千八遍。乃至月圆满夜。一日一夜不食。则取苾刍毗柰耶所说应量。修造钵<a>袈裟</a>锡杖。随取一事。一千三波多护摩。于像前广大种种供养。取所成就物置于坛中。护其物念诵乃至出光。若是袈裟及<a>僧伽</a>梨衣。即披。钵及锡杖即手持。便即飞腾<a>虚空</a>。成持明仙。游往余佛刹土。能作大变化住寿一大劫</p>
<p style="text-align: left">
	　　又以如来搩量。造窣堵波十万。取一剑无瑕翳者。随取一像。前于神通月白分。于八日或十四日。作三波多护摩。加持剑于像前广大供养。坐于茅荐。其剑以右手而持念诵。乃至空中出声。作是言成就矣。然后其像放光。其光照曜行者然后鼓明。即阿苏罗女来围绕修行者。以为眷属。即飞腾虚空成大持明王仙。能现种种形状。往来自在。能观余世界无碍住寿大劫</p>
<p style="text-align: left">
	　　又于高山顶上安佛像。吃根茎果诵二十一万遍。然后以补沙铁。为轮或钵置娑。应使诸根圆具匠造。造已则往于阿苏罗宫。于宫门安置佛像。并助伴对像前。之时烧佉陀罗木以然火。坐茅荐上。以右手持轮。芥子油和木槵叶。护摩十万遍。一切阿苏罗关键破坏。又诵十万遍护摩。即阿苏罗宫中火然炽盛。第三诵十万遍。一切阿苏罗女出窟外。祈求修行者。勤勇丈夫使我等何为。入此宫中受用微妙欲乐。并诸助伴同入。余不入三昧耶坛者。莫令入。忽然辄入。彼此损害而死。是故彼人不知三昧耶。入于宫中求成就剑成就轮或余成就物。彼得是物为大阿苏罗持明仙王。所有阿苏罗宫中成就物为主。其持明仙无量阿苏罗女以为眷属。游历此世界成大阿苏罗身。管属一切阿苏罗。得大阿苏罗王礼敬。彼能化大阿苏罗种种身。住寿一大劫。所随入者皆寿一劫。其成就人才忆念诵轮王真言。其那罗延轮破坏。欲得其轮如故。随意得成</p>
<p style="text-align: left">
	　　于迦叶波佛等觉教法时。名持轮明王。得轮成就。持轮而出。以此因缘名持轮明王。令现在于世间。深生净信为佛优婆塞迦。尔时世尊说伽他曰</p>
<p style="text-align: left">
	　　又说余成就先佛之所说</p>
<p style="text-align: left">
	　　我于往昔时曾作于商估</p>
<p style="text-align: left">
	　　勤苦大精进作微妙成就</p>
<p style="text-align: left">
	　　我今而宣说我名为路摩</p>
<p style="text-align: left">
	　　成就中为王我昔本生时</p>
<p style="text-align: left">
	　　为诸苾刍说愍念有情故</p>
<p style="text-align: left">
	　　又如前轨仪。于大河岸侧或于大海边。作一千八窣堵波。如来一搩量大。对此塔前。于一一塔前。以香华供养。诵真言十万三千遍</p>
<p style="text-align: left">
	　　当作塔之时吉相而得现</p>
<p style="text-align: left">
	　　补沙铁作轮令端严匠造</p>
<p style="text-align: left">
	　　缘利无瑕秽六辐短搩量</p>
<p style="text-align: left">
	　　置于五净中三波多护摩</p>
<p style="text-align: left">
	　　神通月白分善伴戒行者</p>
<p style="text-align: left">
	　　应修如剑法乃至出光爓</p>
<p style="text-align: left">
	　　吉祥持明者即成诸严具</p>
<p style="text-align: left">
	　　大身游自在威德具神通</p>
<p style="text-align: left">
	　　善伴大丈夫游历诸世界</p>
<p style="text-align: left">
	　　大力住一劫作众生导师</p>
<p style="text-align: left">
	　　又说大成就法。应作先行法。于大河侧或海岸。置佛像对前诵俱胝遍。然后作十万六千窣堵波。则入成就复说伽他曰</p>
<p style="text-align: left">
	　　不择日及宿亦不限斋戒</p>
<p style="text-align: left">
	　　取不坏摄嚩成就迷怛啰</p>
<p style="text-align: left">
	　　净洗而严饰华冠及衣服</p>
<p style="text-align: left">
	　　依仪求悉地彼摄嚩即起</p>
<p style="text-align: left">
	　　无怖依仪轨善伴极作意</p>
<p style="text-align: left">
	　　应问善不善长年伏水银</p>
<p style="text-align: left">
	　　贵位隐形法一切诸方便</p>
<p style="text-align: left">
	　　所问皆指示念诵极功夫</p>
<p style="text-align: left">
	　　轮王大力明则为奉教使</p>
<p style="text-align: left">
	　　能与诸悉地奉教既成已</p>
<p style="text-align: left">
	　　获得诸悉地常在于左右</p>
<p style="text-align: left">
	　　大力而游行或于彼口中</p>
<p style="text-align: left">
	　　当置细铁末则便吐其舌</p>
<p style="text-align: left">
	　　渐长如青莲以利刀而割</p>
<p style="text-align: left">
	　　修行者殷勤则成剑持明</p>
<p style="text-align: left">
	　　身色初日晖则往须弥峰</p>
<p style="text-align: left">
	　　并伴大力者天众悉皆怖</p>
<p style="text-align: left">
	　　惊惧心忙然围绕作眷属</p>
<p style="text-align: left">
	　　帝释与半座如来威德耳</p>
<p style="text-align: left">
	　　六十千俱胝而为作眷属</p>
<p style="text-align: left">
	　　于彼众为主彼皆大骁勇</p>
<p style="text-align: left">
	　　大威大炽盛大眷属奇特</p>
<p style="text-align: left">
	　　如是等之类威德诸天子</p>
<p style="text-align: left">
	　　行处常围绕威力如大王</p>
<p style="text-align: left">
	　　则往于千刹以大神通力</p>
<p style="text-align: left">
	　　则动千弥卢及动俱胝山</p>
<p style="text-align: left">
	　　并千赡部洲及动百天宫</p>
<p style="text-align: left">
	　　一切令动摇以光悉照曜</p>
<p style="text-align: left">
	　　于诸<a>地狱</a>中以大神通力</p>
<p style="text-align: left">
	　　施与诸饮食获得微妙智</p>
<p style="text-align: left">
	　　威德如天王严身具吉祥</p>
<p style="text-align: left">
	　　天女皆围绕微妙身大威</p>
<p style="text-align: left">
	　　身色如青莲刹那悉游历</p>
<p style="text-align: left">
	　　无量诸世界当住一千劫</p>
<p style="text-align: left">
	　　常供养诸佛劫火不能烧</p>
<p style="text-align: left">
	　　并诸大眷属则往余世界</p>
<p style="text-align: left">
	　　如是等种种以功德庄严</p>
<p style="text-align: left">
	　　彼则成菩萨救济诸有情</p>
<p style="text-align: left">
	　　又持诵之人倍加而念诵</p>
<p style="text-align: left">
	　　应作窣堵波十万有六千</p>
<p style="text-align: left">
	　　准如来肘量于摄嚩口中</p>
<p style="text-align: left">
	　　应置细宝末无间而念诵</p>
<p style="text-align: left">
	　　当即于舌上现真多摩尼</p>
<p style="text-align: left">
	　　炽盛大威德殷勤作加护</p>
<p style="text-align: left">
	　　则取奇特宝由得此宝故</p>
<p style="text-align: left">
	　　则成宝持明自在为大王</p>
<p style="text-align: left">
	　　执剑持明仙常卫护彼人</p>
<p style="text-align: left">
	　　又于口中置乳糜应和酥</p>
<p style="text-align: left">
	　　欲起而吐出行者不杂乱</p>
<p style="text-align: left">
	　　受取置瓦器或银熟铜器</p>
<p style="text-align: left">
	　　共伴而加持与伴而食之</p>
<p style="text-align: left">
	　　则成大威德住寿一大劫</p>
<p style="text-align: left">
	　　则成持明仙或手安于口</p>
<p style="text-align: left">
	　　行者而念诵从口出香篆</p>
<p style="text-align: left">
	　　行者应作拳如前求成就</p>
<p style="text-align: left">
	　　若得暖相现以拳拟诸人</p>
<p style="text-align: left">
	　　有情及无情悉皆得爱敬</p>
<p style="text-align: left">
	　　以拳不应拟或应是口中</p>
<p style="text-align: left">
	　　若得见于火是彼修行者</p>
<p style="text-align: left">
	　　名为拳持明次说大成就</p>
<p style="text-align: left">
	　　则往莲华池应作先行法</p>
<p style="text-align: left">
	　　佛像[巾*(穴/登)]于壁行者不乱心</p>
<p style="text-align: left">
	　　为大福故修心怀常舍施</p>
<p style="text-align: left">
	　　莲华揾酪蜜及与揾苏等</p>
<p style="text-align: left">
	　　护摩五落叉是像眼手动</p>
<p style="text-align: left">
	　　当知得成就即作为邑主</p>
<p style="text-align: left">
	　　远离一切事护摩十万遍</p>
<p style="text-align: left">
	　　则为大福人护二十一万</p>
<p style="text-align: left">
	　　为诸地啰惹说正法度人</p>
<p style="text-align: left">
	　　常乐而舍施倍加而持诵</p>
<p style="text-align: left">
	　　轮王大威德成办一切业</p>
<p style="text-align: left">
	　　决定勿生疑我今而略说</p>
<p style="text-align: left">
	　　轮王成就法古往已成就</p>
<p style="text-align: left">
	　　一切诸佛子圣曼殊室利</p>
<p style="text-align: left">
	　　得大势菩萨虚空库菩萨</p>
<p style="text-align: left">
	　　我亦持此明得离<a>生死</a>怖</p>
<p style="text-align: left">
	　　得遇于善友获得诸成就</p>
<p style="text-align: left">
	　　此中作是说佛顶胜真言</p>
<p style="text-align: left">
	　　当来成就者所有<a>三界</a>中</p>
<p style="text-align: left">
	　　无有与彼等过色相威力</p>
<p style="text-align: left">
	　　如佛于世间成就顶真言</p>
<p style="text-align: left">
	　　无有得过者先说成就法</p>
<p style="text-align: left">
	　　如来胜经中所有诸印契</p>
<p style="text-align: left">
	　　授与于世尊为成真言王</p>
<p style="text-align: left">
	　　是印无与等大力大威德</p>
<p style="text-align: left">
	　　所说成就法希有大奇特</p>
<p style="text-align: left">
	　　所有十自在十力子所说</p>
<p style="text-align: left">
	　　若与此相应能坏于帝释</p>
<p style="text-align: left">
	　　何况余有情为彼难调伏</p>
<p style="text-align: left">
	　　而作种种法如是等种类</p>
<p style="text-align: left">
	　　如来况成就以此教王仪</p>
<p style="text-align: left">
	　　修习求悉地不成者令成</p>
<p style="text-align: left">
	　　何况求成就以此教王中</p>
<p style="text-align: left">
	　　摄入一切法诸佛<a>法眼</a>中</p>
<p style="text-align: left">
	　　说为最<a>殊胜</a></p>
<p style="text-align: left">
	　　尔时世尊释迦牟尼如来。复观一切大众。以伽他句诰金刚手言</p>
<p style="text-align: left">
	　　先佛诸仙宝髻说于是契经尽警觉</p>
<p style="text-align: left">
	　　娜啰弥拏摄嚩罗冻誐摩蹬伽之明</p>
<p style="text-align: left">
	　　少分尽彼境界教此非正教三昧耶</p>
<p style="text-align: left">
	　　我为染衣而宣说于彼愚昧及多闻</p>
<p style="text-align: left">
	　　悭吝嗔恚种种类于诸真言诸教法</p>
<p style="text-align: left">
	　　邪见不平诸有情世间出世之人故</p>
<p style="text-align: left">
	　　多分于此世间者聪哲匮财之人类</p>
<p style="text-align: left">
	　　末法作障求觉道是故相应三昧耶</p>
<p style="text-align: left">
	　　加行修习求成就尚于梦中无爱染</p>
<p style="text-align: left">
	　　先知真言三昧耶曼茶罗法等差别</p>
<p style="text-align: left">
	　　然后真言律仪中身口意因而相应</p>
<p style="text-align: left">
	　　设说秘密真言教仍假瑜伽观行成</p>
<p style="text-align: left">
	　　应是佛顶常修习真言教法成就中</p>
<p style="text-align: left">
	　　真言诸矿地中财所有诸地之方所</p>
<p style="text-align: left">
	　　诸余所有占算论王法理论及书画</p>
<p style="text-align: left">
	　　医方工巧如是等一切皆是世尊说</p>
<p style="text-align: left">
	　　调伏有情而示现诸佛此中作是说</p>
<p style="text-align: left">
	　　悉地三种而分别本来清净真言法</p>
<p style="text-align: left">
	　　获得仪轨与印契谁于一切起憎嫉</p>
<p style="text-align: left">
	　　真言句义悉皆无憎嫉感招诸障难</p>
<p style="text-align: left">
	　　着于文字心犹豫彼作真言多分别</p>
<p style="text-align: left">
	　　着于真言缘枝叶不应与彼恶律仪</p>
<p style="text-align: left">
	　　于旃陀罗不应说彼等之人不成就</p>
<p style="text-align: left">
	　　受与恶人恶律仪法则不成坏己身</p>
<p style="text-align: left">
	　　是故于彼慎莫说缠染贪欲必不成</p>
<p style="text-align: left">
	　　彼常匆遽不得成于事匆速无审虑</p>
<p style="text-align: left">
	　　云何成就救有情住阿兰若及山薮</p>
<p style="text-align: left">
	　　五尘交杂必不成当住净念心流散</p>
<p style="text-align: left">
	　　彼等行者必不成是故心应而制伏</p>
<p style="text-align: left">
	　　三种谤毁如来说求法他世之有情</p>
<p style="text-align: left">
	　　住法之人理相应心作三种谤毁者</p>
<p style="text-align: left">
	　　世间悉无作是说自性而去亦不去</p>
<p style="text-align: left">
	　　自性若成真言王一切悉皆何不成</p>
<p style="text-align: left">
	　　是故世间有二论精进共同由福因</p>
<p style="text-align: left">
	　　是故不应而诽谤世间有无作是思</p>
<p style="text-align: left">
	　　圣天种种设轨则住世愍念有情故</p>
<p style="text-align: left">
	　　无知性劣过所染我说获得下悉地</p>
<p style="text-align: left">
	　　一切诸天应供养不应致礼我先说</p>
<p style="text-align: left">
	　　是故不应而毁谤亦不应起于讥嫌</p>
<p style="text-align: left">
	　　无量劫中不能说真言最胜无比行</p>
<p style="text-align: left">
	　　我说三部仪次第所说教中多种类</p>
<p style="text-align: left">
	　　应作次第而修行真言教心轮王法◎</p>
<p style="text-align: left">
	　　菩提场所说一字顶轮王经世成就品第十</p>
<p style="text-align: left">
	　　◎尔时释迦牟尼如来。入一切真言教照曜入不思议佛境界力游戏三摩地。由入是三摩地。恒河沙数佛世界诸佛菩萨。亦入是三摩地。尔时金刚手。见释迦牟尼如来应等正觉入是三摩地。绕佛七匝。于佛前持金刚杵。不瞬目观佛世尊。尔时世尊从三摩地而起。及彼一切佛亦从定出。尔时释迦牟尼佛从定起已。诰金刚手秘密主言。汝秘密主汝听。此大教一切如来之所宣说。五佛顶王普通而说。能作大奇特微妙。略说不广。并真言若有成就修行者。彼人次第如教而得成就。世尊作是。说金刚手先应一切佛顶王普通真言句殊胜三摩地说真言身</p>
<p style="text-align: left">
	　　我说奉请真言曰</p>
<p style="text-align: left">
	　　曩谟薄誐嚩睹瑟尼(二合)沙也(一)翳醯呬薄誐挽(二)达磨啰惹钵啰(二合三)底掣么么啰伽(二合四)巘驮(五)补涩波(二合六)度波(七)末鳞左[牟*含]者毗(八)啰乞洒(二合引九)钵啰(二合)底贺多(十)么罗波啰(二合)讫啰(二合)么也(十一)娑嚩(二合引)诃(引)</p>
<p style="text-align: left">
	　　此是普通迎请真言。于阏伽中应置白花而迎请</p>
<p style="text-align: left">
	　　次香等真言曰</p>
<p style="text-align: left">
	　　曩谟薄誐嚩睹瑟尼(二合)沙也(一)伊[牟*含](二)巘淡(三)蒲涩(二合)甘(补甘反四)度甘(准上五)末临(六)儞半者(七)钵啰(二合)底车(八)贺啰贺啰(九)萨嚩没驮(十)地瑟耻(二合)谛(十一)达么啰(引)惹(十二)钵啰(二合)底贺多也(十三)娑嚩(二合)诃(引)</p>
<p style="text-align: left">
	　　迎请火天真言曰</p>
<p style="text-align: left">
	　　曩谟婆誐嚩(引)睹瑟尼(二合)沙也翳醯呬帝儒摩里宁(引)银曩(二合)曳娑嚩(二合引)诃(引)</p>
<p style="text-align: left">
	　　若发遣火天。加也呬也呬句</p>
<p style="text-align: left">
	　　办事真言曰</p>
<p style="text-align: left">
	　　曩谟薄誐嚩睹瑟尼(二合)沙也唵吒噜(二合)满驮娑嚩(二合引)诃(引)</p>
<p style="text-align: left">
	　　此真言作一切事业时。应用护身。是大真言作大义利。亦名一切佛顶心真言</p>
<p style="text-align: left">
	　　摧坏真言曰</p>
<p style="text-align: left">
	　　曩谟薄誐嚩睹瑟尼(二合)沙也唵微枳啰拏度曩度曩度</p>
<p style="text-align: left">
	　　此名摧坏大明王佛顶真言。为除一切毗那也迦。若被侵恼时。以此真言加持水灌顶。亦用护身结方隅界。一切事业处应用</p>
<p style="text-align: left">
	　　摧毁佛顶真言曰</p>
<p style="text-align: left">
	　　曩谟薄誐嚩睹瑟尼(二合)沙也萨嚩尾近曩(二合)尾特网(二合)娑曩迦啰也吒噜(二合)吒也娑嚩(二合引)诃(引)</p>
<p style="text-align: left">
	　　以此真言。难调恶人能作治罚。兼护助伴守方隅者。以如是等大真言。于轮王曼茶罗修真言行大威德者。作一切事业。修行者先应作是思惟。我今净此念诵室。白芥子和护摩灰。以摧碎佛顶加持一百八遍。或以办事佛顶应加持。念诵室散灰及芥子。即成净室。即以此真言。于净瓶中盛水加持。一百八遍散洒四方。或以自真言心。或以随心加持。即成摄授处所。以摧坏佛顶真言。加持四枚佉陀罗木橛一百八遍。于净室中四方钉之。即成结曼茶罗界</p>
<p style="text-align: left">
	　　无能胜佛顶真言</p>
<p style="text-align: left">
	　　曩谟薄誐嚩睹瑟尼(二合)沙也萨嚩怛啰(二合)波啰(引)尔多也唵奢么也奢么也扇(引)谛难(引)谛达么啰惹婆史谛摩诃尾儞也(二合)萨嚩啰他(二合)娑驮宁娑嚩(二合)诃(引)</p>
<p style="text-align: left">
	　　以贤瓶盛香水。加持一百八遍。持诵者用自灌顶离一切毗那也迦障</p>
<p style="text-align: left">
	　　此是无能胜佛顶大真言</p>
<p style="text-align: left">
	　　能息诸障碍常作于息灾</p>
<p style="text-align: left">
	　　能除诸恶梦</p>
<p style="text-align: left">
	　　我今说一切顶王普通功德修行法。少分而说。若才忆念成自身护持。诵三遍结顶髻。以灰或白芥子。加持七遍置于头上成大加护。加持缕二十一遍。结二十一结。系于臂上一切灾祸寒热病等悉皆消灭。若住奢么那诵一百八遍。于一切怖畏处得加护。随意应作贸易摩诃莽娑</p>
<p style="text-align: left">
	　　又以酥护摩。一切处一切灾悉得消灭。取伏藏时。以酥护摩一百八遍。离一切障难能护助伴。或取白芥子护摩一百八遍。一切诸障悉皆息除。定知有伏藏处。以乳护摩一百八遍。恣意取用无有障难。又于阿苏罗窟门诵三十万遍。一切关键悉皆破坏。或芥子和噜地啰盐粖。诵一千八遍。护摩二十一日日三时。窟中一切宫殿悉炽然火烧。阿苏罗女被烧出窟门。请行者入窟。授与啰娑药长年药诸成就等物。或结轮王佛顶印掷于彼前。即彼倒地</p>
<p style="text-align: left">
	　　又吃穬麦饮乳。诵三十万遍得长年药。又月蚀时勿观月。加持乳一百八遍。成大长年药</p>
<p style="text-align: left">
	　　又于山顶乞食。诵三十万遍。遍数满已三日三夜不食。烧油麻。酪苏蜜相和然阿湿嚩(二合)他木。以为护摩。从晨朝起首乃至昼夜作护摩。则得啰惹</p>
<p style="text-align: left">
	　　又于山顶作缘生法身塔。或作<a>舍利塔</a>。于<a>舍利</a>塔前取百千莲华。每一华诵一遍一献塔。则得摩诃满孥里主。若不成就得大邑主或乡党主</p>
<p style="text-align: left">
	　　又法取莲华涂白檀香。入大河水至脐。每诵一遍加持莲华献。献已掷于水中。乃至百千数。获得大伏藏。若舍施无有尽竭</p>
<p style="text-align: left">
	　　又欲得敬爱成就者。白芥子和油麻油。三时护摩满一七日。则得啰惹。及次小王皆得敬爱</p>
<p style="text-align: left">
	　　又欲令婆罗门敬爱。取白华护摩。赤华刹利。黄花毗舍。黑花输陀罗。以盐寡妇人。以么沙(婆罗门小豆)或油麻一切童女</p>
<p style="text-align: left">
	　　取羯啰尾啰未敷花。七日日三时护摩。一切人得敬爱</p>
<p style="text-align: left">
	　　又糠和尾沙。和苦练叶作护摩。成驱逐设咄噜</p>
<p style="text-align: left">
	　　又以芥子护摩。摧设咄噜</p>
<p style="text-align: left">
	　　又以尸林灰护摩令殒</p>
<p style="text-align: left">
	　　又以芥子油护摩。一切部多鬼敬爱</p>
<p style="text-align: left">
	　　又以郁金护摩一切必舍支敬爱</p>
<p style="text-align: left">
	　　又结印诵真言加泮字能除鬼魅</p>
<p style="text-align: left">
	　　又以睹罗斯叶烧。鬼魅现下语</p>
<p style="text-align: left">
	　　又真言中加弱字。令中毒者迷闷却得稣</p>
<p style="text-align: left">
	　　又真言句中加匿(儞翼反)字。毒不行</p>
<p style="text-align: left">
	　　又真言句中加莫字。制毒蛇</p>
<p style="text-align: left">
	　　又尸么舍那炭。画作圆坛。召毒蛇及鬼魅来能禁止</p>
<p style="text-align: left">
	　　又真言句中加摩字。能禁口</p>
<p style="text-align: left">
	　　又真言句中加息字。禁恶星</p>
<p style="text-align: left">
	　　又真言句中加吒字。摧利牙者。加速字令损支分。加底瑟姹(二合)底瑟姹(二合)缚鬼魅。加羯吒羯吒。即被缚。加[口*洛]乞沙(二合)路乞沙(二合)即令护持。加满驮满驮。或加[口*论]驮[口*论]驮禁喉</p>
<p style="text-align: left">
	　　又日蚀时或月蚀时孔雀尾对于像前。供养诵真言。加持孔雀尾。念诵乃至日月复。此孔雀尾以手把挥曜。能现种种幻化。被毒中者令苏。能成办种种事业</p>
<p style="text-align: left">
	　　又盐和油麻护摩。令设咄噜患鬼魅及虐又以瞿摩夷揑彼人形。以刀断其支。彼即随所断处便损</p>
<p style="text-align: left">
	　　又烧一切种柴一切花一切果一切种树胶。令所求种种财宝皆得</p>
<p style="text-align: left">
	　　又烧油麻护摩。所求财宝皆得</p>
<p style="text-align: left">
	　　又烧屈屡草护摩。令得增寿</p>
<p style="text-align: left">
	　　又护摩<a>粳米</a>则得儿</p>
<p style="text-align: left">
	　　又烧蜜一切人皆得敬爱</p>
<p style="text-align: left">
	　　又护摩酥得威德</p>
<p style="text-align: left">
	　　又护摩乳得息灾</p>
<p style="text-align: left">
	　　又护摩酪得增益</p>
<p style="text-align: left">
	　　又七日三时和酥护摩一切物。获大悉地。我说大成就法。如前先行法。于山顶有舍利塔前。诵三十万遍。然后对像前。以稻谷花和酪酥蜜。护摩一千遍。则成先行法。此先行法通一切求成就用</p>
<p style="text-align: left">
	　　又入于大林不食。诵百千遍。遍数满已则结其头髻。即隐形。解其髻即现</p>
<p style="text-align: left">
	　　又上于山顶面向日。常食乳穬麦诵十万遍。满已则得隐形</p>
<p style="text-align: left">
	　　又法以左手作拳诵十万遍。末后则得安怛但那</p>
<p style="text-align: left">
	　　又当日蚀时。取劫波罗。以摩努沙发作算。揾摩劣沙脂烧。以薰劫波罗中。刮取黑粖。加持一百八遍。取点眼得安怛但那</p>
<p style="text-align: left">
	　　又取摩努沙心。和牛黄作丸。以三金裹。或黑月分或白分加持念诵。药有声置于口中。安怛但那</p>
<p style="text-align: left">
	　　又取牛黄加持涂身。得持明成就。亦得最上成就</p>
<p style="text-align: left">
	　　又日月蚀时。取黄牛酥。置于熟铜器中。以熟铜筋。搅念诵。取三相现。若沸眼。得闻持不忘。烟得安怛但那。爓飞腾虚空。如是雄黄黄丹成就余物等。皆现三种相成就</p>
<p style="text-align: left">
	　　又苏路丹惹那一千三波多护摩。或于黑白分求成就。若烟安怛但那</p>
<p style="text-align: left">
	　　又剑轮像杖黑鹿皮一切成就物。皆三波多护摩。依教画像前。或无像或有舍利塔前。离无益谈话处。于河山寂静处。应修三种成就。于一切成就中得为最胜成就</p>
<p style="text-align: left">
	　　又取不坏摄嚩。先与澡浴严饰。以佉罗橛钉系。于白黑二月。随取一分。应用。黑月吉日并有助伴善作护身。坐彼胸上。迷怛罗口中泻乳糜。不间断念诵。即其迷怛罗欲起即吐。以熟铜器承取便食。自身得成就</p>
<p style="text-align: left">
	　　又取金粖置迷怛啰口中。即吐出严具即得持明仙若以铁粖置彼口中。即吐出剑</p>
<p style="text-align: left">
	　　若置白芥子彼口中。即吐出严具</p>
<p style="text-align: left">
	　　若置油麻彼口中。吐出本真言教经夹。皆得持明成就飞腾虚空</p>
<p style="text-align: left">
	　　又以手按彼迷怛罗口。念诵加持乃至三相现。动即诸意所求事皆说。授与长年药。若起即成使者。其持明者欲所去处乘彼肩上随意而往得持明仙。尔时世尊复告金刚手菩萨秘密主言</p>
<p style="text-align: left">
	　　秘密主汝听不广而略说</p>
<p style="text-align: left">
	　　普通修一切佛顶等成就</p>
<p style="text-align: left">
	　　资少获大利诸佛之所说</p>
<p style="text-align: left">
	　　此中作是言羯儞迦啰花</p>
<p style="text-align: left">
	　　及取莲华蕊苏噜丹惹那</p>
<p style="text-align: left">
	　　三金而裹之应作此丸药</p>
<p style="text-align: left">
	　　当于日月蚀得三种成就</p>
<p style="text-align: left">
	　　暖烟焰次第暖必获敬爱</p>
<p style="text-align: left">
	　　烟当而隐形爓相成腾空</p>
<p style="text-align: left">
	　　吉祥大持明如雷振作声</p>
<p style="text-align: left">
	　　旛华而动摇应知成就相</p>
<p style="text-align: left">
	　　及佛像动摇若见不吉祥</p>
<p style="text-align: left">
	　　不应求成就献涂香花等</p>
<p style="text-align: left">
	　　数数应当作息灾护摩法</p>
<p style="text-align: left">
	　　乃至于七返然后作胜法</p>
<p style="text-align: left">
	　　应作窣睹波福加求成就</p>
<p style="text-align: left">
	　　蝪蜥及乌鸣应观成不成</p>
<p style="text-align: left">
	　　然后求成就念诵以为先</p>
<p style="text-align: left">
	　　并归命获果作福为有情</p>
<p style="text-align: left">
	　　真言必成就为少福愚夫</p>
<p style="text-align: left">
	　　多分为是人为此增加福</p>
<p style="text-align: left">
	　　成佛悲为本利益诸世间</p>
<p style="text-align: left">
	　　故说真言教天王帝释等</p>
<p style="text-align: left">
	　　及余大威德才诵于彼胜</p>
<p style="text-align: left">
	　　及居在王宫由信获应验</p>
<p style="text-align: left">
	　　成就者当获端严而常作</p>
<p style="text-align: left">
	　　清净修行者不应强多事</p>
<p style="text-align: left">
	　　由此心杂乱如世间之人</p>
<p style="text-align: left">
	　　劣慧无方便于诸合练道</p>
<p style="text-align: left">
	　　阙缘不和合诸药及水银</p>
<p style="text-align: left">
	　　由倒坏不成三种微细故</p>
<p style="text-align: left">
	　　施功不获益若取于伏藏</p>
<p style="text-align: left">
	　　必有王怖畏占相必生疑</p>
<p style="text-align: left">
	　　微细生犹豫医术果增长</p>
<p style="text-align: left">
	　　摄授长年药由持真言故</p>
<p style="text-align: left">
	　　悉皆而获得长年等果报</p>
<p style="text-align: left">
	　　如是诸技术过患有无量</p>
<p style="text-align: left">
	　　以此无所获不获最胜福</p>
<p style="text-align: left">
	　　彼亦不获福犹此心住着</p>
<p style="text-align: left">
	　　真言以为首必获大福德</p>
<p style="text-align: left">
	　　菩提最胜果闻思及修行</p>
<p style="text-align: left">
	　　获得最胜果是处诸贤圣</p>
<p style="text-align: left">
	　　恒常而往来是故与瑜伽</p>
<p style="text-align: left">
	　　成就本所尊仍于最胜集</p>
<p style="text-align: left">
	　　我以曾广说见今所说者</p>
<p style="text-align: left">
	　　亦广亦复略</p>
				</div></div><hr><script charset='utf-8' src='../../js/footer.js'></script></body></html>