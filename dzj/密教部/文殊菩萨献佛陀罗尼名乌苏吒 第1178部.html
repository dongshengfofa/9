<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，文殊菩萨献佛陀罗尼名乌苏吒 第1178部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>文殊菩萨献佛陀罗尼名乌苏吒 第1178部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="文殊菩萨献佛陀罗尼名乌苏吒 第1178部" src="./images/文殊菩萨献佛陀罗尼名乌苏吒 第1178部0.png" style="" title="文殊菩萨献佛陀罗尼名乌苏吒 第1178部"  class="lazy" /></p>
<p>　　<a>文殊菩萨</a>献<a>佛陀</a>罗尼名乌苏吒 （此云灭淫欲却我慢）</p>
<p>　　时佛敕阿难。为未来没苦众生。广宣流布。时文殊<a>菩萨</a>先说偈言</p>
<p style="text-align: center">　　一切众生类回没淫鬼界</p>
<p style="text-align: center">　　无能觉之者唯我能救拔</p>
<p style="text-align: center">　　永断<a>生死</a>本普处寂灭乐</p>
<p>　　即说陀罗尼曰</p>
<p>　　<strong>句利句利帝那忧拙忧拙帝那度呼度呼帝那究吒究吒帝那若蜜都若蜜都帝那究吒呼究吒呼帝那忧守忧守帝那耶蜜若耶蜜若帝那度呼吒究吒多萨嚩（二合）诃</strong></p>
<p>　　右诵咒三遍。结缕作七结系脚。是咒能令诸失心者。还得<a>正念</a>。灭淫欲火除我慢结。三毒垢尽自然清凉。若有精神。沉在无明重渊之下。久溺生死不得出要。呜呼深可伤。若人心得醒悟极自厌污。此是凡夫愚下鬼神畜生之所行处。非梵行所宜。非<a>圣人</a>所愿。如此之人方可受与此陀罗尼。勿传矫俗疑谤少信。纵持无验即转退堕。若至诚诵者欲火渐尽。结使灭已心得<a>解脱</a>。心解脱已则得<a>道果</a>。是则神力功用诚谛不虚。行此法者断酒五辛血食。男子唯用九九八十一日。女子唯用七七四十九日。昼夜六时勤心读诵。烧沉水白<a>檀香</a>散花。供养十方诸佛。昼三夜三慎勿废忘。日数未满余时之中。独处山窟精舍。若聚落（即净室）四向远人。当深生欣跃自发庆幸。今我遭遇大圣神力。此身宜至佛身。不惧沦溺。如是净心念念信向。断诸恶作转杂言论离间之语。不念名利。如是日数足已。决定解脱其心泰然无复欲慢</p>
				</div></div><hr><script charset='utf-8' src='../../js/footer.js'></script></body></html>