<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说大悲空智金刚大教王仪轨经 第一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大悲空智金刚大教王仪轨经 第一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说大悲空智金刚大教王仪轨经 第一卷</strong> (大幻化普通仪轨三十一分中略出二<a>无我</a>法)</p>
<p style="text-align: left">
	　　宋西天<a>三藏</a>银青光禄大夫试光禄卿普明慈觉传梵大师法护奉诏译</p>
<p style="text-align: left">
	　　金刚部序品第一</p>
<p style="text-align: left">
	　　如是我闻。一时薄伽梵。住一切如来身语心金刚喻施婆倪数秘密中秘密出生妙三摩地。时彼<a>世尊</a>从是三摩地起。赞言善哉善哉金刚藏<a>菩萨</a>摩诃萨。奇哉金刚萨埵大萨埵三昧耶萨埵。悉从大悲空智金刚大菩提心之所开示</p>
<p style="text-align: left">
	　　尔时金刚藏菩萨。闻是语已即白佛言。世尊云何金刚萨埵。云何大萨埵。云何三昧耶萨埵。唯愿世尊为我解说。佛告金刚藏菩萨。金刚者谓不可破坏。萨埵者谓三有一性。胜慧相应是名金刚萨埵。谓于大智胜味充满。是名大萨埵。谓常行三昧。是名三昧耶萨埵。时金刚藏菩萨重白佛言。世尊空智金刚者。于如是名云何摄受。云何名空智。何等名金刚。佛告金刚藏菩萨。空智者谓即大悲空智。金刚者体即胜慧。以胜慧方便成就仪轨。于彼见闻有大力。能种种成办。谓降伏禁止。或却他军及瑜儗尼。如其正理生住因缘。以识智成办如其出现诸佛圣贤。是为空智最初出生行相。又复于大悲性如是<a>解脱</a>。则于缚性缚。遍能了知悉皆解脱。所以者何。彼胜慧性及所知性悉非性故。彼空智性亦非性故。以本然智决诸疑网。照解诸法本然不起。时金刚藏菩萨重白佛言。世尊如是空智云何而有血脉之相。佛告金刚藏菩萨。彼血脉相有三十二种。是名三十二菩提之心。又此漏法于大乐处总有三种。谓罗罗拏辣娑摩阿嚩底。罗罗拏者即胜慧自性。辣娑拏者谓善方便。阿嚩底者是中说。离能取所取。又此三种即是住持不动清净智月。彼三十二种血脉者。谓一者不可破坏。二者微妙色相。三者天。四者左边际。五者短。六者酤摩惹。七者性。八者施迦。九者过失。十者阿尾吒。十一者本母。十二者设哩嚩梨。十三者清凉。十四者焰炽。十五者罗罗拏。十六者辣娑拏。十七者阿嚩底。十八者量。十九者青色。二十者平等。二十一者因。二十二者相应。二十三者喜。二十四者成就。二十五者煗。二十六者苏末他。二十七者转。二十八者欲。二十九者忿怒。三十者迦多演尼。三十一者童子。三十二者施设。是名三十二种血脉之相</p>
<p style="text-align: left">
	　　复次金刚藏菩萨白佛言。世尊此何因缘有如是相。佛告金刚藏菩萨。谓欲成熟三有。远离一切能取所取。以诸方便了别性相。为持戒者分别解说。诸佛贤圣智慧方便。三身三业及伊鑁摩野。谓伊者佛眼母菩萨鑁者摩摩枳菩萨。摩者白衣菩萨。野者多罗菩萨。又复法身轮者具八辐相。报身轮者具十六辐。<a>化身</a>轮者具莲华相六十四叶。大药轮者具三十二幅。建此轮者如是次第有四<a>刹那</a>。谓庄严果报作观离相。依四圣谛谓苦集灭道依四真实谓身真实智真实持明真实圣贤真实。有四<a>欢喜</a>谓喜胜喜离喜俱生喜等。依四种律谓上座部大众部正量部一切有部。日月时分昼夜增减。谓于八时有十六分三十二点六十四刻。如是一切四种最初赞拏梨明妃。从彼脐轮发大智火焚弃<a>五蕴</a>。以佛眼母焚烬诸漏除妄因缘故</p>
<p style="text-align: left">
	　　拏吉尼炽盛威仪<a>真言</a>品第二</p>
<p style="text-align: left">
	　　施一切地上饮食真言曰</p>
<p style="text-align: left">
	　　唵(引一)阿吽(引三)发吒(半音)莎(引)贺(引下同四)</p>
<p style="text-align: left">
	　　佛言唵阿者作一切法出生门故</p>
<p style="text-align: left">
	　　五如来种子者所谓</p>
<p style="text-align: left">
	　　扪(一)盎(二)[口*尔]陵(二合引三)龛(四)吽(五引)</p>
<p style="text-align: left">
	　　空智金刚心真言曰</p>
<p style="text-align: left">
	　　唵(引一)祢嚩毕祖(二)嚩惹啰(二合)吽(引三)吽(引四)吽(引五)发吒(半音)莎贺(六)</p>
<p style="text-align: left">
	　　佛言一切真言句首。当安唵字。次置吽发吒字。后用莎贺字</p>
<p style="text-align: left">
	　　阿閦如来真言曰</p>
<p style="text-align: left">
	　　唵(引一)遏(二)葛(三)拶(四)吒(五)多(六)波(七)野设莎贺(八)</p>
<p style="text-align: left">
	　　佛言一切瑜儗尼种子字</p>
<p style="text-align: left">
	　　遏(一)阿(引二)壹(三)翳(引四)嗢(五)污(引六)哩(七)梨(八)噜(九)卢(十)伊(十一)爱(引十二)邬(十三)奥(引十四)暗(十五)恶(十六)</p>
<p style="text-align: left">
	　　二臂明王真言曰</p>
<p style="text-align: left">
	　　唵(引一)怛懒(二合)路(引)歌(引二)叱波各(引三)吽(引四)吽(引五)吽(引六)发吒(半音)莎贺(七)</p>
<p style="text-align: left">
	　　四臂明王真言曰</p>
<p style="text-align: left">
	　　唵(引)入嚩(二合)啰(二)入嚩(二合)啰毗喻(二合引三)吽(引四)吽(引五)吽(引六)发吒(半音)莎贺(七)</p>
<p style="text-align: left">
	　　六臂明王真言曰</p>
<p style="text-align: left">
	　　唵(引一)吉胝吉胝(二)嚩惹啰(二合)吽(引三)吽(引四)吽(引五)发吒(半音)莎贺(六)</p>
<p style="text-align: left">
	　　加持真言曰</p>
<p style="text-align: left">
	　　唵(引一)阿(引二)吽(引三)</p>
<p style="text-align: left">
	　　净地真言曰</p>
<p style="text-align: left">
	　　唵(引一)荦叉(上吕角切下同)荦叉(二)荦叉吽(引三)吽(引四)吽(引五)发吒(半音)莎贺(六)</p>
<p style="text-align: left">
	　　禁止真言曰</p>
<p style="text-align: left">
	　　唵(引一)吽(引二)莎贺(三)</p>
<p style="text-align: left">
	　　发遣真言曰</p>
<p style="text-align: left">
	　　唵(引一)龛(二)莎贺(三)</p>
<p style="text-align: left">
	　　忿怒真言曰</p>
<p style="text-align: left">
	　　唵(引一)纥陵(二合引二)莎贺(三)</p>
<p style="text-align: left">
	　　降伏真言曰</p>
<p style="text-align: left">
	　　唵(引一)吽(引二)莎贺(三)</p>
<p style="text-align: left">
	　　钩召真言曰</p>
<p style="text-align: left">
	　　唵(引一)枯(二)莎贺(三)</p>
<p style="text-align: left">
	　　又降伏真言曰</p>
<p style="text-align: left">
	　　唵(引一)扪(二)莎贺(三)</p>
<p style="text-align: left">
	　　信爱真言曰</p>
<p style="text-align: left">
	　　唵(引一)酤噜梨(引二)纥哩(二合引三)莎贺(四)</p>
<p style="text-align: left">
	　　佛言若天旱时欲请雨者。先建<a>曼荼罗</a>。用寒林线。絣量界道。于坛中心。以寒林中五色粉。骨作白粉。炭作黑粉。甎作赤粉。雄黄作黄粉。陬罗叶作缘粉(以石碌代之)粉画空智金刚大明王。八面四足一十六臂。面各三目作忿怒相。踏阿难陀龙王。复以香泥捏造阿难陀龙王像。其龙王及妃种子字并用朴垩。以五<a>甘露</a>沐浴散黑色花。次以龙华树汁涂之(或以白蒿汁代之)复以象眵涂龙王顶上。于黑月十四日。取黑牛乳盛满器中。令黑色童女合青色线。于坛西北隅开一小池。以阿难陀龙王安彼池中。然后阿阇梨依法厉声。无间诵此请雨真言曰</p>
<p style="text-align: left">
	　　唵(引一)苦噜苦噜(二)渴痆(女辖切下同)渴痆(三)末娑末娑(四)渴吒渴吒(五)枯吒野枯吒野(六)阿难多(七)閦婆葛啰(引)野(八)那(引)誐(引)提钵多曳(九)呬呬噜噜绀(十)萨钵多(二合)播(引)多(引)罗誐耽(引十一)那(引)誐(引)那(引)歌(引)哩沙(二合)野(十二)末哩沙(二合)野(十三)誐哩惹(二合)野(十四)扑(十五)扑(十六)扑(十七)扑(十八)扑(十九)扑(二十)扑(二十一)扑(二十二)吽(引二十三)吽(引二十四)吽(二十五)莎贺(二十六)</p>
<p style="text-align: left">
	　　诵此真言。若时不雨。即当倒诵此咒。降霔大雨。又若不雨。令彼龙王头破七分如兰香梢若欲止雨。取寒林衣置于坐下。诵此真言即能止雨。止雨真言曰</p>
<p style="text-align: left">
	　　唵(引一)阿哩也(二合二)设摩(二合)舍(引)那毕哩(二合)夜(引)野(三)吽(引四)吽(引五)吽(引六)发吒(半音七)</p>
<p style="text-align: left">
	　　复次成就法。谓降伏他军速令破坏。当用画石为末入五甘露。以断铁草和合为丸。加持诵此真言曰</p>
<p style="text-align: left">
	　　唵(引一)嚩惹啰(二合)葛哩多(二合)哩(二)呬嚩惹啰(二合引)野(三)吽(引四)吽(引五)吽(引六)发吒(半音七)</p>
<p style="text-align: left">
	　　应先诵此真言一十万遍。或一百万遍。得成就已。即用前药丸画瓶器顶。悉令周匝无使断绝。即得他军速皆破坏</p>
<p style="text-align: left">
	　　若欲成就底罗绀法当用末罗摩子。白色曼度迦华。及断铁草。阿閦毗药。于日蚀时和合作钺斧形。踏两足下诵此真言曰</p>
<p style="text-align: left">
	　　唵(引一)嚩惹啰(二合)酤吒(引)啰(二)播(引)吒野播(引)吒野(三)吒吒(四)吽(引五)吽(引六)吽(引七)发吒莎贺(八)</p>
<p style="text-align: left">
	　　诵此真言一百万遍。即得成就一切圣贤。尚不违越何况破坏焰摩罗界</p>
<p style="text-align: left">
	　　复次成就法。若欲作诸疟病。于阿哩迦树叶上。用唧多迦毒辣药。书彼设睹噜名字。弃掷稻糠火中。诵此真言曰</p>
<p style="text-align: left">
	　　唵(引一)呬(引)嚩惹啰(二合二)入嚩(二合)啰入嚩(二合)啰(三)设咄笼(二合四)勃笼(二合五)吽(引六)吽(引七)吽(引八)发吒莎贺</p>
<p style="text-align: left">
	　　诵此真言一阿庾多即得成就</p>
<p style="text-align: left">
	　　若欲成就开摩黏法。于自脐轮作是观想。或于腹上观想成办。然后乃见摩黏自开。若欲作信爱法。于月八日分诣无忧树下。着赤色衣食未捺那果。以肝摩唧歌乐汁涂于额上。诵此真言曰</p>
<p style="text-align: left">
	　　唵(引一)阿目计(引)弭(二)纥哩(二合引)嚩施(引三)婆鑁&nbsp;睹(四)娑(引)贺(引五)</p>
<p style="text-align: left">
	　　诵此真言一阿庾多。无令间断即得成就</p>
<p style="text-align: left">
	　　若欲制止日月。当用阿阇梨饭作日月状。置金刚水中诵此真言曰</p>
<p style="text-align: left">
	　　唵(引一)嚩惹啰(二合)哩葛(二合引二)摩(引)左罗(三)摩(引)左罗(四)底瑟吒(二合五)底瑟吒(二合六)呬嚩惹啰(二合引七)野吽(引八)吽(引九)吽(引十)发吒(十一)莎贺(十二)</p>
<p style="text-align: left">
	　　诵此真言七百万遍。即得日月制止。于彼昼夜无能分别。又金刚喻沙多成就法。于日后分。令一具相童女。以诸香华供养。念此真言一百八遍。然后用油沐浴。取多罗树汁。涂于童女大拇指上。及用此真言加持。即时应现乃问三世之事。时彼童女随问为说。诵真言</p>
<p style="text-align: left">
	　　唵(引一)那誐啰(二合引)那誐啰(二合引)</p>
<p style="text-align: left">
	　　又成就法</p>
<p style="text-align: left">
	　　尾卢野(引)尾卢野(引)</p>
<p style="text-align: left">
	　　诵此真言时象即犇走</p>
<p style="text-align: left">
	　　曼摩(引)曼摩(引)</p>
<p style="text-align: left">
	　　诵此咒时虎即犇走</p>
<p style="text-align: left">
	　　底梨野(引)底梨野(引)</p>
<p style="text-align: left">
	　　诵此咒时熊即犇走</p>
<p style="text-align: left">
	　　伊梨弭梨扑扑</p>
<p style="text-align: left">
	　　诵此咒时蛇即犇走</p>
<p style="text-align: left">
	　　佛告金刚藏菩萨。如我往昔亦以是法。调伏护藏醉象悉令犇走。此遨哩明妃。设嚩哩明妃。金刚拏吉尼即无我义。彼地行空行钩召发遣。悉相应故</p>
<p style="text-align: left">
	　　一切如来身语心圣贤品第三</p>
<p style="text-align: left">
	　　最初观于慈次即观于悲</p>
<p style="text-align: left">
	　　第三当观喜一切处学舍</p>
<p style="text-align: left">
	　　初空性菩提第二集种子</p>
<p style="text-align: left">
	　　三成办形像后当观字义</p>
<p style="text-align: left">
	　　现前观啰字成炽盛日轮</p>
<p style="text-align: left">
	　　于彼日轮中吽字金刚业</p>
<p style="text-align: left">
	　　又复观杵形墙网悉周遍</p>
<p style="text-align: left">
	　　先观没哩多成法界智者</p>
<p style="text-align: left">
	　　行人坐其上自体即空智</p>
<p style="text-align: left">
	　　自心想啰字成辉曜日轮</p>
<p style="text-align: left">
	　　于中观吽字惠方便自性</p>
<p style="text-align: left">
	　　青色大忿怒金刚吽歌啰</p>
<p style="text-align: left">
	　　以内心真实犹若金刚杵</p>
<p style="text-align: left">
	　　又复观吽字出生忿怒相</p>
<p style="text-align: left">
	　　谓大悲金刚犹如青莲色</p>
<p style="text-align: left">
	　　此大悲金刚或如日晖色</p>
<p style="text-align: left">
	　　见彼若<a>虚空</a>当如是信解</p>
<p style="text-align: left">
	　　持诸庄严具供养八明妃</p>
<p style="text-align: left">
	　　遨哩鹿郎蹉陬哩摩痆器</p>
<p style="text-align: left">
	　　尾多梨者水渴三摩哩药</p>
<p style="text-align: left">
	　　卜葛西献杵设嚩哩六味</p>
<p style="text-align: left">
	　　赞拏哩音乐供养于本尊</p>
<p style="text-align: left">
	　　努弭哩歌舞彼妙乐大乐</p>
<p style="text-align: left">
	　　随日月昼夜住是种子中</p>
<p style="text-align: left">
	　　说如是有情胜欢喜自性</p>
<p style="text-align: left">
	　　转现大<a>神通</a>广覆虚空坛</p>
<p style="text-align: left">
	　　渐略一心中悉成忿怒相</p>
<p style="text-align: left">
	　　青色日轮中眼红曼度迦</p>
<p style="text-align: left">
	　　发缠金色髻用五印庄严</p>
<p style="text-align: left">
	　　轮环及璎珞手钏金色带</p>
<p style="text-align: left">
	　　表五佛清净说此名印契</p>
<p style="text-align: left">
	　　见彼忿怒相十六童女形</p>
<p style="text-align: left">
	　　左手持金刚及彼葛波罗</p>
<p style="text-align: left">
	　　朅椿誐亦然右手青色杵</p>
<p style="text-align: left">
	　　应诣寒林中成就本所尊</p>
<p style="text-align: left">
	　　口诵吽迦啰八明妃围绕</p>
<p style="text-align: left">
	　　随其方便说自身即寒林</p>
<p style="text-align: left">
	　　四臂谓四魔令降伏清净</p>
<p style="text-align: left">
	　　应诵于吽字色相如前说</p>
<p style="text-align: left">
	　　彼左第一臂手执葛波罗</p>
<p style="text-align: left">
	　　以天阿修罗盛甘露充满</p>
<p style="text-align: left">
	　　次右第一臂手执金刚杵</p>
<p style="text-align: left">
	　　次左第二臂及右第二手</p>
<p style="text-align: left">
	　　般若蜜多教或即佛形像</p>
<p style="text-align: left">
	　　次三面六臂左手持甘露</p>
<p style="text-align: left">
	　　右手或日月彼最初青色</p>
<p style="text-align: left">
	　　臂相如前说都无有是相</p>
<p style="text-align: left">
	　　清净波罗蜜彼左第一臂</p>
<p style="text-align: left">
	　　手执三戟叉次右第一臂</p>
<p style="text-align: left">
	　　手执金刚杵左第二臂铃</p>
<p style="text-align: left">
	　　右第二执刀余左右二臂</p>
<p style="text-align: left">
	　　金刚星伽罗以二种和合</p>
<p style="text-align: left">
	　　佛像般若教或复左右手</p>
<p style="text-align: left">
	　　刀及葛波罗应于空寂处</p>
<p style="text-align: left">
	　　成办<a>三界</a>事</p>
<p style="text-align: left">
	　　贤圣灌顶部品第四</p>
<p style="text-align: left">
	　　先于自心及自种子。出生黑色炽然光焰。左手执钩右手期克。如佛住三界中。钩召八大明妃。随其供养本尊。先以唵字得一切如来灌顶。即以彼佛成空智明王相。持五甘露成办五如来贤瓶。作五种灌顶。当灌顶时。散众名华及郁金香。击鼓歌咏。供养金刚部佛眼母等。而能成办空智三界。加持于四威仪。如彼圣贤当如是知</p>
<p style="text-align: left">
	　　大真实品第五</p>
<p style="text-align: left">
	　　一切法自性于此悉皆无</p>
<p style="text-align: left">
	　　谓非色非声即无闻无见</p>
<p style="text-align: left">
	　　及非香味触亦无能触等</p>
<p style="text-align: left">
	　　善解瑜伽者非心非所缘</p>
<p style="text-align: left">
	　　于诸母姊妹亦应常供养</p>
<p style="text-align: left">
	　　彼努弭明妃如那胝染师</p>
<p style="text-align: left">
	　　赞拏哩明妃犹若净行女</p>
<p style="text-align: left">
	　　胜慧方便中依供养仪轨</p>
<p style="text-align: left">
	　　如其不分别当觐策亲近</p>
<p style="text-align: left">
	　　若非秘密者当获如是苦</p>
<p style="text-align: left">
	　　堕咩拏贼中履猛火地上</p>
<p style="text-align: left">
	　　此五部印咒说为解脱因</p>
<p style="text-align: left">
	　　而复说此印名金刚秘密</p>
<p style="text-align: left">
	　　谓金刚莲华事业如来宝</p>
<p style="text-align: left">
	　　说如是五部为最上大悲</p>
<p style="text-align: left">
	　　金刚努弥印莲华舞亦然</p>
<p style="text-align: left">
	　　事业为染师如来清净女</p>
<p style="text-align: left">
	　　宝部赞拏哩此五印决定</p>
<p style="text-align: left">
	　　如来部亦然总略而分别</p>
<p style="text-align: left">
	　　去即如来行来即吉祥座</p>
<p style="text-align: left">
	　　以胜慧相应是如来所说</p>
<p style="text-align: left">
	　　开说为六种总略唯五部</p>
<p style="text-align: left">
	　　后复有三事谓身语意业</p>
<p style="text-align: left">
	　　又说此五部即五蕴自性</p>
<p style="text-align: left">
	　　如是出生身是说为此部</p>
<p style="text-align: left">
	　　无所观圣像亦无能观者</p>
<p style="text-align: left">
	　　无真言住处成五种自性</p>
<p style="text-align: left">
	　　大毗卢遮那及阿閦如来</p>
<p style="text-align: left">
	　　不空成就佛宝生无量寿</p>
<p style="text-align: left">
	　　梵王尾瑟拏及与大<a>自在</a></p>
<p style="text-align: left">
	　　一切眷属等故真实开示</p>
<p style="text-align: left">
	　　梵王成正觉尾瑟努信爱</p>
<p style="text-align: left">
	　　大自在吉祥一切常安住</p>
<p style="text-align: left">
	　　广大真常乐开悟令爱乐</p>
<p style="text-align: left">
	　　如是自身中出生诸贤圣</p>
<p style="text-align: left">
	　　是人有福智犹如薄伽梵</p>
<p style="text-align: left">
	　　自在炽盛等具足六种德</p>
<p style="text-align: left">
	　　又如佛世尊破诸烦恼魔</p>
<p style="text-align: left">
	　　亦如大智母出生诸有性</p>
<p style="text-align: left">
	　　胜慧诸姊妹能分别显现</p>
<p style="text-align: left">
	　　复如染师女作歌咏舞戏</p>
<p style="text-align: left">
	　　念彼如染师亲近诸众生</p>
<p style="text-align: left">
	　　说彼如女人出生诸功德</p>
<p style="text-align: left">
	　　歌咏如胜慧旋转成大悲</p>
<p style="text-align: left">
	　　说努弭明妃故不受诸触</p>
<p style="text-align: left">
	　　于彼诸圣贤说多种称赞</p>
<p style="text-align: left">
	　　当画曼拏罗行相如前说</p>
<p style="text-align: left">
	　　如其以指缚或作掣开印</p>
<p style="text-align: left">
	　　于彼静思惟随应成观行</p>
<p style="text-align: left">
	　　获如是妙乐于自常受用</p>
<p style="text-align: left">
	　　净尽生老门说名安乐定</p>
				</div></div><hr><script charset='utf-8' src='../../js/footer.js'></script></body></html>