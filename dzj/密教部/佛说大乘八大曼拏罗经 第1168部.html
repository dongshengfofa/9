<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说大乘八大曼拏罗经 第1168部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大乘八大曼拏罗经 第1168部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>佛说大乘八大曼拏罗经</strong></p>
<p style="text-align: left">　　西天译经<a>三藏</a>朝散大夫试光禄卿明教大师臣法贤奉诏译</p>
<p style="text-align: left">　　如是我闻。一时佛在补陀落迦山圣观<a>自在</a><a>菩萨</a>宫中。有无数百千俱胝那由他菩萨恭敬围绕。尔时会中有一菩萨名宝藏月光。即从座起偏袒右肩。右膝着地合掌向佛。而白佛言<a>世尊</a>如来应供正等觉。今有所问愿佛慈愍断我疑惑</p>
<p style="text-align: left">　　尔时世尊告宝藏月光菩萨摩诃萨言。汝今问我乐闻之法。是义云何当为汝说。时宝藏月光菩萨摩诃萨。闻佛语已而白佛言。世尊若有善男子善女人。欲作八大曼拏罗。云何受持恭敬供养。佛言善哉善哉。若有善男子善女人。于此八大曼拏罗。依法受持恭敬供养。有大功德出生智慧利益无量。乃至三际众生。皆得成就无等正智。善男子汝今谛听。当为汝说此八大曼拏罗。具八大菩萨根本心大明。若常持诵恭敬供养。所有五逆重罪。一切诸恶悉皆除灭。而能成就无上胜义。大明曰</p>
<p style="text-align: left">　　唵(引)摩贺(引)尾啰娑嚩(二合引)贺(引一)</p>
<p style="text-align: left">　　此是佛心大明。安曼拏罗中心。诵此大明献佛供养</p>
<p style="text-align: left">　　复次圣观自在菩萨心大明曰</p>
<p style="text-align: left">　　唵(引)纥哩(二合)贺钵捺摩(二合)室哩(二合)曳娑嚩&nbsp;(二合引)贺(引一)</p>
<p style="text-align: left">　　慈氏菩萨心大明曰</p>
<p style="text-align: left">　　昧贺(引)啰尼娑嚩(二合引)贺(引一)</p>
<p style="text-align: left">　　<a>虚空藏菩萨</a>心大明曰</p>
<p style="text-align: left">　　阿誐哩婆(二合引)野娑嚩(二合引)贺(引一)</p>
<p style="text-align: left">　　<a>普贤菩萨</a>心大明曰</p>
<p style="text-align: left">　　莎纥哩(二合)惹野娑嚩(二合引)贺(引一)</p>
<p style="text-align: left">　　金刚手菩萨心大明曰</p>
<p style="text-align: left">　　俱尾啰娑嚩(二合引)贺(引一)</p>
<p style="text-align: left">　　曼殊室哩菩萨心大明曰</p>
<p style="text-align: left">　　室哩(二合引)暗啰伽娑嚩(二合引)贺(引一)</p>
<p style="text-align: left">　　除盖障菩萨心大明曰</p>
<p style="text-align: left">　　儞娑啰嚩娑嚩(二合引)贺(引一)</p>
<p style="text-align: left">　　<a>地藏菩萨</a>心大明曰</p>
<p style="text-align: left">　　叱贺(引)啰娑嚩(二合引)贺(引一)</p>
<p style="text-align: left">　　如是八大菩萨根本心大明。作如来曼拏罗。若有善男子善女人。于此曼拏罗依法受持。志心持诵根本大明。彼人速得成就阿耨多罗三藐三菩提</p>
<p style="text-align: left">　　佛说大乘八大曼拏罗经&nbsp;</p>
				</div></div><hr><script charset='utf-8' src='../../js/footer.js'></script></body></html>