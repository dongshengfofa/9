<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，建立曼荼罗护摩仪轨 第912部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>建立曼荼罗护摩仪轨 第912部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>建立<a>曼荼罗</a>护摩仪轨 </strong>(法全)</p>
<p style="text-align: left">　　初日以如来性加持自身。及供养警地神。择地中诸恶物。筑令坚实。第二日于坛内掘一肘。不动明加持五宝等。定圣尊位。五佛四<a>菩萨</a>白檀点位。第三日置瓶不动明加持一百八遍。第四日暮次香水<a>真言</a>一百八遍然后洒净。第五日护身供养。以不动或降三世一百八遍。次持地明。第六日夜师<a>弟子</a>沐浴。净衣诣坛<a>如法</a>供养。与印相应手按中胎。持明一遍一按乃至七遍。诸尊位亦准。第七日次教弟子。三归忏悔发菩提心</p>
<p style="text-align: left">　　稽首归命礼一切薄伽梵</p>
<p style="text-align: left">　　及法诸菩萨密迹大忿怒</p>
<p style="text-align: left">　　为利修瑜伽速成大悉地</p>
<p style="text-align: left">　　远离于诸过建立曼荼罗</p>
<p style="text-align: left">　　并陈护摩法善住瑜伽者</p>
<p style="text-align: left">　　先以净法界安立器<a>世间</a></p>
<p style="text-align: left">　　观妙菩提心身同于萨埵</p>
<p style="text-align: left">　　色如碧颇梨住于羯磨轮</p>
<p style="text-align: left">　　以大真言王遍满身支分</p>
<p style="text-align: left">　　暗字在于顶欠暗左右耳</p>
<p style="text-align: left">　　在额名为恶糁索在两肩</p>
<p style="text-align: left">　　唅鹤作咽心[口*蓝][口*落]为脐腰</p>
<p style="text-align: left">　　鑁嚩为髀足三处弟师坛</p>
<p style="text-align: left">　　如法以加持普遍成焰鬘</p>
<p style="text-align: left">　　遇良日时分宿曜悉相应</p>
<p style="text-align: left">　　食前吉祥相当拣择于地</p>
<p style="text-align: left">　　除去诸过恶先礼诸如来</p>
<p style="text-align: left">　　警发于地神应说如是偈</p>
<p style="text-align: left">　　(梵文如胎藏)</p>
<p style="text-align: left">　　汝天亲护者于诸佛导师</p>
<p style="text-align: left">　　<a>修行</a><a>殊胜</a>行净地波罗蜜</p>
<p style="text-align: left">　　如破魔军众释师子救世</p>
<p style="text-align: left">　　我亦降伏魔我画曼荼罗</p>
<p style="text-align: left">　　长跪舒右手按地频诵偈</p>
<p style="text-align: left">　　以涂香华等供养佛菩萨</p>
<p style="text-align: left">　　及地神眷属洒以净香水</p>
<p style="text-align: left">　　然复治其地地神持次第</p>
<p style="text-align: left">　　真言曰</p>
<p style="text-align: left">　　【◇】唵部(引入)欠</p>
<p style="text-align: left">　　金刚缚开掌仰按习<a>三七</a></p>
<p style="text-align: left">　　覆按亦复然即成坚牢地</p>
<p style="text-align: left">　　扫洒及涂拭(先七日前)</p>
<p style="text-align: left">　　日暮持香华独入置坛处</p>
<p style="text-align: left">　　面东执香炉诵启请地偈</p>
<p style="text-align: left">　　诸佛慈愍有情者唯愿存念于我等</p>
<p style="text-align: left">　　我今请白诸贤圣坚牢地天并眷属</p>
<p style="text-align: left">　　一切如来及佛子不舍悲愿悉降临</p>
<p style="text-align: left">　　我授此地求成就为作证明加护我(三遍)</p>
<p style="text-align: left">　　殷勤奉请已圣众普云集</p>
<p style="text-align: left">　　大日清净身周遍于法界</p>
<p style="text-align: left">　　十方佛亦然三业至诚礼</p>
<p style="text-align: left">　　双膝而长跪定持金刚杵</p>
<p style="text-align: left">　　当心直坚之慧手舒五轮</p>
<p style="text-align: left">　　平掌按于地如前警地神</p>
<p style="text-align: left">　　每诵已每按习于本真言(一百八遍)</p>
<p style="text-align: left">　　应至诚启告仰启诸如来</p>
<p style="text-align: left">　　诸大菩萨众声闻及缘觉</p>
<p style="text-align: left">　　天龙并八部此处灵只等</p>
<p style="text-align: left">　　我某甲(随求事告白之)依持明藏教</p>
<p style="text-align: left">　　持某尊真言为求无上道</p>
<p style="text-align: left">　　欲于此地中建立曼荼罗</p>
<p style="text-align: left">　　精修于念诵愿尊忆本誓</p>
<p style="text-align: left">　　许我此建立护助我勿令</p>
<p style="text-align: left">　　天魔恶鬼神恼乱作障难</p>
<p style="text-align: left">　　释迦坐道树降伏众魔怨</p>
<p style="text-align: left">　　我今亦复然若有诸障难</p>
<p style="text-align: left">　　愿诸佛菩萨当示我先相</p>
<p style="text-align: left">　　勿令于鬼神诈现于诳惑</p>
<p style="text-align: left">　　若无障难者愿见吉祥境</p>
<p style="text-align: left">　　寂默以安坐持本真言明</p>
<p style="text-align: left">　　一千一百等当离诸思想</p>
<p style="text-align: left">　　数毕已安眠专注菩提心</p>
<p style="text-align: left">　　月轮如意珠内外极明彻</p>
<p style="text-align: left">　　成就不成就悉于心镜现</p>
<p style="text-align: left">　　不善强作者恐招于自损</p>
<p style="text-align: left">　　先相善建立置坛处当中</p>
<p style="text-align: left">　　顿方各一肘掘之去瓦石</p>
<p style="text-align: left">　　却填筑平正验其虚实相</p>
<p style="text-align: left">　　若堪建立者不动母捺啰(二合)</p>
<p style="text-align: left">　　百八护其地然后应总掘</p>
<p style="text-align: left">　　锹印金刚缚禅智进力竖</p>
<p style="text-align: left">　　真言曰(二十一)</p>
<p style="text-align: left">　　唵儞佉那嚩苏(上)提娑嚩(二合)贺(引)</p>
<p style="text-align: left">　　拣去诸秽恶不堪<a>净土</a>替</p>
<p style="text-align: left">　　重重洒香水平实如净镜</p>
<p style="text-align: left">　　心坛置五宝谓金银真珠</p>
<p style="text-align: left">　　瑟瑟颇梨宝灵药谓赤箭</p>
<p style="text-align: left">　　<a>人参</a>与伏苓昌蒲天门冬</p>
<p style="text-align: left">　　稻谷大<a>小麦</a>菉豆胡麻等</p>
<p style="text-align: left">　　<a>沉香</a>檀<a>丁香</a>郁金龙恼香</p>
<p style="text-align: left">　　盛于金银器地天以结护(一百八)</p>
<p style="text-align: left">　　香水和瞿夷无能胜加持(或马头明王)</p>
<p style="text-align: left">　　涂地真言曰</p>
<p style="text-align: left">　　(从东北隅右旋涂拭莲子华蜀葵叶茅香墨土相和如法净揩磨令光净)</p>
<p style="text-align: left">　　唵迦罗(引)黎(一)摩诃迦啰(引)黎娑嚩(二合)贺</p>
<p style="text-align: left">　　扫地真言曰(再洒净香水)</p>
<p style="text-align: left">　　唵贺啰贺啰祖仡啰(二合)贺拏野娑嚩(二合)贺</p>
<p style="text-align: left">　　白檀涂尊位办事明千遍</p>
<p style="text-align: left">　　次以慈悲眼观念诸众生</p>
<p style="text-align: left">　　习于<a>甘露</a>明想其自心位</p>
<p style="text-align: left">　　导师所住处八叶从意生</p>
<p style="text-align: left">　　莲华极严丽<a>圆满</a>月轮中</p>
<p style="text-align: left">　　无垢犹净镜于彼常安住</p>
<p style="text-align: left">　　真言救<a>世尊</a>金色具光焰</p>
<p style="text-align: left">　　害毒住三昧如日难瞻睹</p>
<p style="text-align: left">　　诸仁者亦然于其圆镜中</p>
<p style="text-align: left">　　自见其身相等同于佛身</p>
<p style="text-align: left">　　(作此观先观外缘后引入己身)<a>行者</a>在佛室</p>
<p style="text-align: left">　　顶髻百光明遍照无边刹</p>
<p style="text-align: left">　　善调于心气连诵阿字明</p>
<p style="text-align: left">　　一息乃至三尽力当念诵</p>
<p style="text-align: left">　　觉触心相应离一切分别</p>
<p style="text-align: left">　　从净法界体建立曼荼罗</p>
<p style="text-align: left">　　顶礼于世尊及般若佛母</p>
<p style="text-align: left">　　次调于彩色护以无能害</p>
<p style="text-align: left">　　运布诸圣尊而画庄严身</p>
<p style="text-align: left">　　次陈于护摩微密成就法</p>
<p style="text-align: left">　　即于新净室建立于道场</p>
<p style="text-align: left">　　陈设妙香华虔诚而供养</p>
<p style="text-align: left">　　依法以结净息灾与增荣</p>
<p style="text-align: left">　　敬爱降伏等威神莫能测</p>
<p style="text-align: left">　　能回天地心功用无涯际</p>
<p style="text-align: left">　　巨展含灵福其祀火诸坛</p>
<p style="text-align: left">　　加临而颇众随类求诸愿</p>
<p style="text-align: left">　　各各而差别护摩略二种</p>
<p style="text-align: left">　　谓即内及外言内护摩者</p>
<p style="text-align: left">　　以彼诸众生皆从业所生</p>
<p style="text-align: left">　　净除于业者即是得<a>解脱</a></p>
<p style="text-align: left">　　能烧于故业所谓菩提心</p>
<p style="text-align: left">　　名曰内护摩如彼世间火</p>
<p style="text-align: left">　　烧物成灰烬今此则不然</p>
<p style="text-align: left">　　为己猛利智烧一切烦恼</p>
<p style="text-align: left">　　如劫烧之火无有于遗烬</p>
<p style="text-align: left">　　三处同一体大坛即护摩</p>
<p style="text-align: left">　　护摩即己身己身即火天</p>
<p style="text-align: left">　　火天即大日身口意和合</p>
<p style="text-align: left">　　三平等无异具足于三身</p>
<p style="text-align: left">　　量周遍法界不生亦不灭</p>
<p style="text-align: left">　　离言离言相生与于无生</p>
<p style="text-align: left">　　无非大日尊观于阿字门</p>
<p style="text-align: left">　　(本不生义即是菩提心今欲显见以何方便而得见之)</p>
<p style="text-align: left">　　惑障所覆蔽入于猛利智</p>
<p style="text-align: left">　　周匝成光焰如劫火炽盛</p>
<p style="text-align: left">　　持刀及罥索焚烧业烦恼</p>
<p style="text-align: left">　　无明株杌等不复有遗余</p>
<p style="text-align: left">　　次观菩提心沐以大悲水</p>
<p style="text-align: left">　　当想遍身中流注白甘露</p>
<p style="text-align: left">　　洒于十方刹热恼诸众生</p>
<p style="text-align: left">　　滋长菩提芽次第生诸子</p>
<p style="text-align: left">　　(即是五轮字成佛身)即此名法身</p>
<p style="text-align: left">　　秘密内护摩</p>
<p style="text-align: left">　　复次世尊言我成菩提后</p>
<p style="text-align: left">　　演说十二种智火最为初</p>
<p style="text-align: left">　　名大因陀罗(即金轮别名作金刚杵形即方座但观四角坛中有本尊)</p>
<p style="text-align: left">　　菩提心慧光形方黄金色</p>
<p style="text-align: left">　　(即表金刚座)其尊极端严</p>
<p style="text-align: left">　　焰鬘而围绕住寂三摩地</p>
<p style="text-align: left">　　(此即是毗卢遮那亦内火法身义下皆准)</p>
<p style="text-align: left">　　观以诵密言能成一切事</p>
<p style="text-align: left">　　顺世方坛炉所供服皆黄</p>
<p style="text-align: left">　　第二行满火像形如秋月</p>
<p style="text-align: left">　　光晖普周遍身衣洁白色</p>
<p style="text-align: left">　　月轮曼陀罗持珠及军持</p>
<p style="text-align: left">　　除水火虫霜自他身疾病</p>
<p style="text-align: left">　　种种恶灾祸犹预不定心</p>
<p style="text-align: left">　　此火能净除</p>
<p style="text-align: left">　　第三名摩噜形色极黑燥</p>
<p style="text-align: left">　　(如涂灰等降伏火)风轮半月坛</p>
<p style="text-align: left">　　执帛风吹势谓彼修行者</p>
<p style="text-align: left">　　疑心数进退为无始妄惑</p>
<p style="text-align: left">　　烦恼根未除常绕而缠缚</p>
<p style="text-align: left">　　以加暗障蔽数依此烧除</p>
<p style="text-align: left">　　散坏去重云</p>
<p style="text-align: left">　　第四卢醯多身形相端满</p>
<p style="text-align: left">　　三角光焰鬘色赤初日晖</p>
<p style="text-align: left">　　执刀微怒相</p>
<p style="text-align: left">　　第五没栗拏尊形浅黄色</p>
<p style="text-align: left">　　身上髭鬓发顶有大威光</p>
<p style="text-align: left">　　目左怒右笑色左赤右黄</p>
<p style="text-align: left">　　座左方三角定刀慧持杵</p>
<p style="text-align: left">　　能成二种事摄召息灾俱</p>
<p style="text-align: left">　　第六忿怒火尊形色如焰</p>
<p style="text-align: left">　　闭一目大吼狗牙上下现</p>
<p style="text-align: left">　　蓬头发上耸二事火风俱</p>
<p style="text-align: left">　　第七名温腹即大般<a>涅槃</a></p>
<p style="text-align: left">　　迅疾极忿怒字具五色</p>
<p style="text-align: left">　　第八名费耗色如集众电</p>
<p style="text-align: left">　　极难可瞻睹坐金刚轮中</p>
<p style="text-align: left">　　能除遣重障及顶行眷属</p>
<p style="text-align: left">　　第九意生火此尊随意成</p>
<p style="text-align: left">　　普门种种身大力<a>自在</a>慧</p>
<p style="text-align: left">　　十名羯攞尾其尊侧右手</p>
<p style="text-align: left">　　净行唵印声</p>
<p style="text-align: left">　　第十一(梵本阙名)</p>
<p style="text-align: left">　　十二谟贺娜尊形劫灾火</p>
<p style="text-align: left">　　道场降伏魔若诸有情类</p>
<p style="text-align: left">　　造恶不可止劝导转更增</p>
<p style="text-align: left">　　此火能净除方便以制伏</p>
<p style="text-align: left">　　迷惑使无知(意密)渐次引入道</p>
<p style="text-align: left">　　次陈四微密仪轨当修习</p>
<p style="text-align: left">　　本尊真言印身口意相应</p>
<p style="text-align: left">　　三位正和合而作诸事业</p>
<p style="text-align: left">　　由外引入内义理无差别</p>
<p style="text-align: left">　　息灾初夜起增益初日分</p>
<p style="text-align: left">　　中猛利降伏钩召一切时</p>
<p style="text-align: left">　　于夜作敬爱扇底迦寂灾</p>
<p style="text-align: left">　　聪明及长寿并除障难法</p>
<p style="text-align: left">　　五星所陵逼种种诸灾难</p>
<p style="text-align: left">　　口舌及斗诤王宫所逼迫</p>
<p style="text-align: left">　　内外不和顺七曜乖常度</p>
<p style="text-align: left">　　风雨不以时疫病及荒俭</p>
<p style="text-align: left">　　鬼魅诸不祥如是灾起时</p>
<p style="text-align: left">　　面北交髀居竖膝右髀先</p>
<p style="text-align: left">　　衣服当洁白食饮香华地</p>
<p style="text-align: left">　　灯烛亦复然月轮布真言</p>
<p style="text-align: left">　　文字亦宜白住三解脱观</p>
<p style="text-align: left">　　入空三摩地运心周法界</p>
<p style="text-align: left">　　豁然无一法须臾顷澄心</p>
<p style="text-align: left">　　灭除一切见为除于空执</p>
<p style="text-align: left">　　入无相三昧离彼一切相</p>
<p style="text-align: left">　　次无愿三昧于彼真如智</p>
<p style="text-align: left">　　离相本空寂亦无所愿求</p>
<p style="text-align: left">　　从三摩地起谛想心臆间</p>
<p style="text-align: left">　　圆明可一肘(即菩提心)犹如秋月光</p>
<p style="text-align: left">　　澄明仰在心次观本尊口</p>
<p style="text-align: left">　　所持秘密句分明成字道</p>
<p style="text-align: left">　　入于瑜岐口文字右旋布</p>
<p style="text-align: left">　　列于心月轮字字皆金色</p>
<p style="text-align: left">　　流出大光明身心不散动</p>
<p style="text-align: left">　　入于阿字门则于一一字</p>
<p style="text-align: left">　　思惟实相义此名三昧念</p>
<p style="text-align: left">　　先并归命诵三七乃除之</p>
<p style="text-align: left">　　从唵起为初与某甲除祸</p>
<p style="text-align: left">　　娑嚩贺最后本无临事加</p>
<p style="text-align: left">　　念诵以小声当须寂静意</p>
<p style="text-align: left">　　护尊忿怒相若作火坛者</p>
<p style="text-align: left">　　圆穿其炉形(或方)量一肘深半</p>
<p style="text-align: left">　　炉底泥作轮其轮具八辐</p>
<p style="text-align: left">　　一搩是其量(高一指)四节为周界</p>
<p style="text-align: left">　　涂坛纯白色(余香准)阶上祥茅草</p>
<p style="text-align: left">　　随日右旋布以本覆其苗</p>
<p style="text-align: left">　　或布众彩色彤辉极严丽</p>
<p style="text-align: left">　　一切缋事成烧沉香苏灯</p>
<p style="text-align: left">　　鲜妙诸华果饮食为供养</p>
<p style="text-align: left">　　月初至八日三余时护摩</p>
<p style="text-align: left">　　慈心生<a>欢喜</a>顾视于一切</p>
<p style="text-align: left">　　是略护摩处当持办事明(或不动)</p>
<p style="text-align: left">　　以吉理明王结护加诸物</p>
<p style="text-align: left">　　慧羽空押地舒余波罗蜜</p>
<p style="text-align: left">　　遍洒以香水真言曰</p>
<p style="text-align: left">　　唵吉哩吉哩嚩日罗(二合)吽泮吒</p>
<p style="text-align: left">　　欲作诸事业成就结坛法</p>
<p style="text-align: left">　　护身及弟子辟除诸障难</p>
<p style="text-align: left">　　由此印明故净居诸天子</p>
<p style="text-align: left">　　常来于其处观照令速验</p>
<p style="text-align: left">　　炉对曼荼罗外相望别作</p>
<p style="text-align: left">　　所供如大坛半炉烧炭充</p>
<p style="text-align: left">　　树中所出枝乳木干柴等</p>
<p style="text-align: left">　　掷于军荼中燧火勿以旧</p>
<p style="text-align: left">　　扇用非口吹即洒净香水</p>
<p style="text-align: left">　　燃炉诵后明</p>
<p style="text-align: left">　　唵步入嚩(二合)攞吽</p>
<p style="text-align: left">　　火既发光焰忿怒王去垢</p>
<p style="text-align: left">　　契明遍加物每触皆称明</p>
<p style="text-align: left">　　(前枳哩真言四轮背相叉旋转慧加定)便于火焰中</p>
<p style="text-align: left">　　而想有啰字变成火光尊</p>
<p style="text-align: left">　　身色赤发黄三目具四臂</p>
<p style="text-align: left">　　遍身火焰光智者展右手</p>
<p style="text-align: left">　　空轮屈入掌押以地水火</p>
<p style="text-align: left">　　风曲钩呼召我今稽首请</p>
<p style="text-align: left">　　火天上首尊天中之大仙</p>
<p style="text-align: left">　　梵行所崇敬唯愿降临此</p>
<p style="text-align: left">　　纳受护摩供奉请真言曰</p>
<p style="text-align: left">　　唵翳系曳(二合)呬摩贺步多抳(去)嚩哩使(二合)持尾(二合)惹娑多摩仡哩(二合)呬怛嚩(二合)护底摩贺(引)[口*蓝]摩阿悉弭(二合)散儞呬睹婆嚩阿仡曩(二合)曳贺尾野迦尾野嚩贺曩(引)野娑嚩(二合)贺#p#分页标题#e#</p>
<p style="text-align: left">　　火天来赴坐印洒净于火</p>
<p style="text-align: left">　　(以茅草作小束或三股印洒水于炉中净火)真言曰</p>
<p style="text-align: left">　　唵阿蜜哩(二合)帝贺曩贺曩吽泮吒</p>
<p style="text-align: left">　　散华于军荼献阏伽香水</p>
<p style="text-align: left">　　金刚拳舒风用搅阏伽水</p>
<p style="text-align: left">　　右转洒炉中想漱火天口</p>
<p style="text-align: left">　　吉祥真言曰</p>
<p style="text-align: left">　　唵嚩啰娜缚日罗(二合)昙</p>
<p style="text-align: left">　　护摩诸支分备在于右边</p>
<p style="text-align: left">　　二杓空器物苏蜜油柴等</p>
<p style="text-align: left">　　安在于其左当以护摩仪</p>
<p style="text-align: left">　　两手在双膝右旋而顺转</p>
<p style="text-align: left">　　定羽持珠杵(金刚拳)舒风并大杓</p>
<p style="text-align: left">　　小者慧手持三度取名苏</p>
<p style="text-align: left">　　灌其大杓满慧舍小执大</p>
<p style="text-align: left">　　句终沃火上投于火天口</p>
<p style="text-align: left">　　油蜜与乳酪乳粥五谷粥</p>
<p style="text-align: left">　　粳饭稻谷华次第皆三献</p>
<p style="text-align: left">　　甘果<a>李子</a>木蔷薇乳树等</p>
<p style="text-align: left">　　沉檀柏枫构量长一磔手</p>
<p style="text-align: left">　　(或十指或四指粗如头指)两头皆揾苏</p>
<p style="text-align: left">　　投于军荼中(三遍或廿一遍或一百八遍)</p>
<p style="text-align: left">　　丁香白檀沈熏陆龙脑香</p>
<p style="text-align: left">　　豆[蔻-(敲-高)+女]白芥子及以苏合香</p>
<p style="text-align: left">　　半末半为丸丸以苏蜜和</p>
<p style="text-align: left">　　准前投于火三度皆如此</p>
<p style="text-align: left">　　(或一百八遍或廿一遍又以小杓廿一遍沃火)真言曰</p>
<p style="text-align: left">　　阿仡曩(二合)曳贺尾野贺尾野嚩(引)贺曩野地比野地比野(扇底增益布瑟置)俱噜娑嚩(二合)贺</p>
<p style="text-align: left">　　贺字引其声却按声齐果</p>
<p style="text-align: left">　　行人在其左师以慧执杵</p>
<p style="text-align: left">　　地钩彼空轮令施火天食</p>
<p style="text-align: left">　　寂灾护摩真言曰</p>
<p style="text-align: left">　　曩莫三曼多没驮(引)喃(一)阿(去)摩贺(引)扇底蘖多(二)扇底迦罗(三)钵罗睒摩达摩儞(入)惹多(四)阿婆嚩娑嚩(二合)婆嚩(五)达摩三摩多钵罗(二合)&nbsp;钵多(二合)娑嚩(二合)贺</p>
<p style="text-align: left">　　请火天出炉东南方就位</p>
<p style="text-align: left">　　次应执香炉请于本宫曜</p>
<p style="text-align: left">　　及命业胎宿拳印风火钩</p>
<p style="text-align: left">　　供以归本位次请于本尊</p>
<p style="text-align: left">　　两手捧时华去垢及光泽</p>
<p style="text-align: left">　　(或部主加持)即当隔炉掷</p>
<p style="text-align: left">　　想华遍诸座如前再净火</p>
<p style="text-align: left">　　请尊入炉中(各以本真言请一一供养或堂部并眷属)</p>
<p style="text-align: left">　　诚心而供养专注于圣众</p>
<p style="text-align: left">　　流出广大云饭食幢幡盖</p>
<p style="text-align: left">　　遍于微尘刹奉献圣天众</p>
<p style="text-align: left">　　光明所照触三恶诸有情</p>
<p style="text-align: left">　　息苦身心乐乃至护世天</p>
<p style="text-align: left">　　三遍护摩讫所供香华食</p>
<p style="text-align: left">　　总皆而相和为罗惹护摩</p>
<p style="text-align: left">　　眷属并百宦法界诸众生</p>
<p style="text-align: left">　　自身各三护(以灭恶趣真言三五七遍出金刚顶经)</p>
<p style="text-align: left">　　最后炉四面饮食诸果子</p>
<p style="text-align: left">　　加持以护摩师出洗手已</p>
<p style="text-align: left">　　又复于净处祀于八方天</p>
<p style="text-align: left">　　(一一供诸天等并如别文复取饭食置小盆中施于四方鬼神等)</p>
<p style="text-align: left">　　还来再祀火(及宿曜等皆三遍祀)</p>
<p style="text-align: left">　　欢喜辞诸天</p>
<p style="text-align: left">　　大天自在威神力能满众生无量愿</p>
<p style="text-align: left">　　令所求者愿皆成(令求增荣及富饶令求爱敬愿皆成)</p>
<p style="text-align: left">　　稽首诸天归本宫后有至诚哀请时</p>
<p style="text-align: left">　　唯愿来此受供养真言曰</p>
<p style="text-align: left">　　吉理吉理嚩日啰(二合)目贺</p>
<p style="text-align: left">　　若求增长者名布瑟置迦</p>
<p style="text-align: left">　　喜悦心相应月九至十五</p>
<p style="text-align: left">　　五通及宝藏剑轮杵财物</p>
<p style="text-align: left">　　药丸眼药俱迁荣增<a>寿命</a></p>
<p style="text-align: left">　　福智及名闻职任依王官</p>
<p style="text-align: left">　　吉祥胜安乐面东结跏趺</p>
<p style="text-align: left">　　衣服皆黄色增减真言句</p>
<p style="text-align: left">　　如前无复殊专注供养云</p>
<p style="text-align: left">　　周遍十方界及照诸有情</p>
<p style="text-align: left">　　皆获于荣盛富贵及延寿</p>
<p style="text-align: left">　　即此光明云于彼所住处</p>
<p style="text-align: left">　　雨七珍资具复雨天甘露</p>
<p style="text-align: left">　　灌注行人心炉方二肘量</p>
<p style="text-align: left">　　周圆深半肘底安三股杵(量准前)</p>
<p style="text-align: left">　　涂用檀郁金(白檀为<a>烧香</a>油麻油灯)</p>
<p style="text-align: left">　　光音及岁星荣友意宿等(前印)</p>
<p style="text-align: left">　　所供准前仪若求欢爱法</p>
<p style="text-align: left">　　名缚施迦罗喜怒心相应</p>
<p style="text-align: left">　　十六二十三召人及天龙</p>
<p style="text-align: left">　　鬼神非人类一切所敬爱</p>
<p style="text-align: left">　　家国及眷属怨敌诸朋友</p>
<p style="text-align: left">　　和顺而欢喜及求妙辩才</p>
<p style="text-align: left">　　天龙八部众诸佛及菩萨</p>
<p style="text-align: left">　　声闻因缘觉一切处护念</p>
<p style="text-align: left">　　所求愿满者面西半跏坐</p>
<p style="text-align: left">　　上求增长同与某甲摄某</p>
<p style="text-align: left">　　持明欢喜心护尊寂忿相</p>
<p style="text-align: left">　　金刚钩摄召钩云供法界</p>
<p style="text-align: left">　　次召三恶趣安置于人天</p>
<p style="text-align: left">　　(想众钩入彼心召来)欢喜华箭云</p>
<p style="text-align: left">　　射二乘厌离憎恚三重障</p>
<p style="text-align: left">　　及除怨害心令至极喜地</p>
<p style="text-align: left">　　(射于五处额两乳心下分)炉如八叶莲</p>
<p style="text-align: left">　　开敷具台蕊量一肘深半</p>
<p style="text-align: left">　　底安红莲华两重缘四指</p>
<p style="text-align: left">　　(白色高一指)所服红白黄</p>
<p style="text-align: left">　　押空举风轮每方各一点</p>
<p style="text-align: left">　　即成结大界吽字遍加护</p>
<p style="text-align: left">　　(以宝物供养)烧丁香苏合</p>
<p style="text-align: left">　　燃灯以菓油乳刺果木柴</p>
<p style="text-align: left">　　赤华为供养焰中[亭*夜]曳啰</p>
<p style="text-align: left">　　红色绀青发梵子太白天</p>
<p style="text-align: left">　　成胎亲宿等遍护乞欢喜</p>
<p style="text-align: left">　　若作降伏法阿毗遮噜迦</p>
<p style="text-align: left">　　二十四月尽制鬼神恶人</p>
<p style="text-align: left">　　破坏正<a>法眼</a>及诸恶毒龙</p>
<p style="text-align: left">　　非时降暴雨霜雹损苗稼</p>
<p style="text-align: left">　　水旱以不时鬼魅遍流行</p>
<p style="text-align: left">　　处处现变怪人众不安宁</p>
<p style="text-align: left">　　所在横恼乱及行不忠孝</p>
<p style="text-align: left">　　此法能制除安乐世间故</p>
<p style="text-align: left">　　设此大方便兼利益于彼</p>
<p style="text-align: left">　　内起慈悲心外示大忿怒</p>
<p style="text-align: left">　　左足指押右面南坐蹲居</p>
<p style="text-align: left">　　诸色上青黑心中圆明观</p>
<p style="text-align: left">　　变同大日轮炽盛无与畴</p>
<p style="text-align: left">　　发辉如劫焰真言猛励称</p>
<p style="text-align: left">　　傍人如可听护尊寂静意</p>
<p style="text-align: left">　　即观忿怒尊遍身诸毛孔</p>
<p style="text-align: left">　　流出器杖云供养尽<a>虚空</a></p>
<p style="text-align: left">　　一切忿怒尊雨于诸器杖</p>
<p style="text-align: left">　　落彼上所居火炉三角作</p>
<p style="text-align: left">　　独股杵置中量同缚施迦</p>
<p style="text-align: left">　　坛地涂赤黑刺树坐赤华</p>
<p style="text-align: left">　　黑华无香气散以充供养</p>
<p style="text-align: left">　　(饭食以<a>石榴</a>汁染)铁汁皂矾水</p>
<p style="text-align: left">　　黑华芥子柏各少置阏伽</p>
<p style="text-align: left">　　烧香用安悉芥子油为炷</p>
<p style="text-align: left">　　牛脂噜地罗(为灯)供养于圣尊</p>
<p style="text-align: left">　　忿怒遍加护真言曰</p>
<p style="text-align: left">　　吽吉理吉理缚日啰(二合)吽吽吽泮吒泮吒泮吒</p>
<p style="text-align: left">　　次第绕军荼铺臭恶刺草</p>
<p style="text-align: left">　　<a>苦参</a>炷炉中火着洒净水</p>
<p style="text-align: left">　　啰字成火天赤黑遍烟焰(请召准前)</p>
<p style="text-align: left">　　牛脂噜地罗(血)苏乳蜜麻油</p>
<p style="text-align: left">　　尾沙共相合(或用头酢)三七投军荼</p>
<p style="text-align: left">　　骨发恶木柴刺棘参尾沙</p>
<p style="text-align: left">　　揾于噜地油遍沃诵真言</p>
<p style="text-align: left">　　指示本方位启请镇荧惑</p>
<p style="text-align: left">　　参星与柳宿发愿歌赞咏</p>
<p style="text-align: left">　　大天忿怒威神力能满众生灭怨敌</p>
<p style="text-align: left">　　今求破敌灭怨仇稽首诸天归本宫</p>
<p style="text-align: left">　　后有至诚哀请时唯愿来降受供养</p>
<p style="text-align: left">　　奉送真言曰</p>
<p style="text-align: left">　　布尔都徒么野薄底也(二合)蘖蹉阿仡宁(二合)娑缚婆缚南补曩罗[卑*也]誐么(引)那野娑嚩(二合)贺</p>
<p style="text-align: left">　　解界如仪则政对于尊前</p>
<p style="text-align: left">　　频申动支节满唾及呜声</p>
<p style="text-align: left">　　如是之等事制之勿憍慢</p>
<p style="text-align: left">　　大教阿阇梨深行巧慧者</p>
<p style="text-align: left">　　欲求大悉地应须频护摩</p>
<p style="text-align: left">　　每满三洛叉一度火供养</p>
<p style="text-align: left">　　复次护摩相赤焰或金色</p>
<p style="text-align: left">　　如牛苏润泽香气焰无声</p>
<p style="text-align: left">　　焰上生重焰分散伞盖形</p>
<p style="text-align: left">　　所加持之物暖烟及光明</p>
<p style="text-align: left">　　于中发大声<a>梵音</a>师子吼</p>
<p style="text-align: left">　　雷鸣微妙响钟鼓雅乐声</p>
<p style="text-align: left">　　应知成就相若其火气冷</p>
<p style="text-align: left">　　色无于光润大星而送出</p>
<p style="text-align: left">　　或臭焰如烟知烬起入地</p>
<p style="text-align: left">　　当知内外障修初法息灾</p>
<p style="text-align: left">　　(此与降伏成)</p>
<p style="text-align: left">　　或梦佛菩萨金刚或诸王</p>
<p style="text-align: left">　　部主真言主明王或三宝</p>
<p style="text-align: left">　　<a>婆罗门</a><a>居士</a>自身持明句</p>
<p style="text-align: left">　　着新妙白衣身带诸璎珞</p>
<p style="text-align: left">　　美女严妙服怀姙或童子</p>
<p style="text-align: left">　　持香华瓶盖或恭敬供养</p>
<p style="text-align: left">　　围绕而行道食<a>粳米</a>酪饭</p>
<p style="text-align: left">　　甘露乳果华茂林若登山</p>
<p style="text-align: left">　　履塔及楼阁或乘车马象</p>
<p style="text-align: left">　　师子牛鹿等白鹤孔雀王</p>
<p style="text-align: left">　　金翅鸟与舟泛海清净水</p>
<p style="text-align: left">　　或腾空自在光焰遍于身</p>
<p style="text-align: left">　　在听法座中或处众<a>说法</a></p>
<p style="text-align: left">　　得珠珍妙宝商佉轮剑杵</p>
<p style="text-align: left">　　善言而慰喻庆云并闪电</p>
<p style="text-align: left">　　微风雨天华薰香及沐浴</p>
<p style="text-align: left">　　此皆成就应觉已勿复眠</p>
<p style="text-align: left">　　若梦魁脍人猪驴馲驼狗</p>
<p style="text-align: left">　　或触或在近死尸亦复然</p>
<p style="text-align: left">　　恶鬼怖畏徒身着弊破衣</p>
<p style="text-align: left">　　女人丑恶形诸物不吉祥</p>
<p style="text-align: left">　　是障不成就或有<a>妄念</a>起</p>
<p style="text-align: left">　　违阙三昧耶地水内为缚</p>
<p style="text-align: left">　　火轮绕二风前合习大轮</p>
<p style="text-align: left">　　三七障皆销睡眠部母护</p>
<p style="text-align: left">　　部主护住处不祥诸恶梦</p>
<p style="text-align: left">　　百遍部母明凡欲吃食时</p>
<p style="text-align: left">　　持明奉本尊部主明真言</p>
<p style="text-align: left">　　加持食及食护摩如敬法</p>
<p style="text-align: left">　　微细明解之少分不相应</p>
<p style="text-align: left">　　众恶皆来集三俱胝数满</p>
<p style="text-align: left">　　常得见本尊心通解脱门</p>
<p style="text-align: left">　　智慧不可测世出世间愿</p>
<p style="text-align: left">　　所求皆满足</p>
<p style="text-align: left">　　建立曼荼罗护摩仪轨</p>
<p style="text-align: left">　　此轨法全【◇】集。【◇】之要路矣。是慈觉大师之请来(秘录云仁录外)也。然转写而误多。今挍所欠以寿于。梓。负识贤者庶更正之。维时元文星舍强圉大荒落季夏之日。炎旱异常恰如处甑。昼讲【◇】夜事挍阅。秖是为法。干干而已。丰山长谷轮下无等识&nbsp;</p>
				</div></div><hr><script charset='utf-8' src='../../js/footer.js'></script></body></html>