<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚秘密善门陀罗尼经 第1138部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚秘密善门陀罗尼经 第1138部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>金刚秘密善门陀罗尼经</strong></p>
<p style="text-align: left">　　失译人名附东晋录</p>
<p style="text-align: left">　　如是我闻。一时<a>世尊</a>安住菩提树下。与大<a>弟子</a><a>舍利弗</a>目犍连等而为上首。复有无量诸大<a>菩萨</a>摩诃萨。其名曰金刚幢菩萨。金刚藏菩萨。<a>弥勒</a>菩萨。贤劫大士亦为上首。尔时金刚密迹菩萨。承佛威神发如是言。惟愿世尊分别演说善门陀罗尼当为<a>世间</a>作大照明。除灭怨害恶友毒心。若天龙夜叉罗刹鸠槃茶。人及非人诸大鬼神。啖人精气左道蛊毒。怨家诈谄伺人短者。如是无有救护之处。如来大慈当为除灭怖畏等事。安止众生于清净地。行住坐卧乃至梦中。常当守护不令忧恼。有是利故我今劝请。大悲调御当为说之。亦当救护大乘人心。令其坚固功德智慧不退之行。悉除怨害命不中夭。尔时金刚密迹菩萨劝请佛已。瞻仰尊颜心有顾念。尔时世尊大悲导师。发大雷音声遍世界。赞叹密迹菩萨。善哉善哉善男子。汝今真是菩萨之人。能为众生得安乐故。发如是问。我今亦为一切众生。当说此善门陀罗尼。尔时密迹喜未曾有。惟愿矜愍善分别之。于时世尊告大士言。谛听谛听善思念之。吾当为汝演畅其义。密迹言唯然受教。即说咒曰</p>
<p style="text-align: left">　　多绖他沤究牟究摩比尼摩陀尼槃罗遮吟那休休休利跋多莎诃</p>
<p style="text-align: left">　　尔时世尊说此灌顶陀罗尼已。复更宣说陀罗尼句</p>
<p style="text-align: left">　　多绖他跋阇跋阇跋阇达梨跋阇波汦跋阇毗汦跋阇大地遮迦罗跋时遮迦罗达梨达梨达梨跋梨牟梨遮隶休休利波伽频毗梨梨梨尼留留志遮梨周梨牟梨曼荼梨</p>
<p style="text-align: left">　　此持名善能除灭一切过恶。亦除一切四百诸疾。复能令人命不中夭</p>
<p style="text-align: left">　　多绖他摩荼尼伽伽罗尼牟荼尼僧波罗牟荼尼那奢尼那奢尼那奢尼婆陀尼蚩真兜蚩真兜毗梨摩梨呵多尼跋梨婆梨婆地毗地毗梨留娑梨奢罗宁罗和宁罗和那荼蛇跋罗摩遮梨那伊陀罗婆汦地地罗蛇尼那无摩醯奢婆罗梨师婆摩呼尼波波阎摩呼尼迦罗婆地呼施婆地苏摩婆汦苏摩婆罗鞞莎呵多绖他呵罗呵罗希罗伊大摩婆遮婆伽婆莎呵迦绖多阿[少/兔]那阿梨阇婆尼迦伽大尼阿多荼呵尼末伽毗卢呵尼休娑婆汦呼娑婆汦希利希利蛇他时蛇他祁尼蛇他波兰遮蛇他婆焰蛇他婆岚蛇他希利耽莎诃</p>
<p style="text-align: left">　　尔时世尊说此金刚秘密善门陀罗尼。欲令人天获大<a>饶益</a>永离苦难常处安乐。如是持者过去诸佛已说<a>教化</a>。未来今佛亦共宣说。佛告金刚密迹菩萨。善男子大悲愍念一切众生故我今说之。尔时世尊说此持时。于其肉髻无见顶上出大人相光照明赫奕。遍照十方无量世界。时诸佛土亦复自然。涌出光明[礼*色]色希有。殄灭一切所有幽冥。时十方人天异类。咸睹是相生希有心。皆作此念有何因缘。而现是相光遍世界。尔时诸佛告众会曰。善男子谛听有佛世界名曰娑婆。佛号释迦牟尼如来。大悲怜愍一切众生令安乐故。说是善门陀罗尼。是时众会闻其佛说释迦威德力皆同发声。赞叹释迦希有善哉。能于娑婆生大悲心。为安<a>天人</a>故说是持。此持希有乃是无相。真实智慧之所宣说。我等愿乐勤<a>修行</a>之。得是持已亦当如是。出生大悲教化众生。诸佛赞言善哉善哉善男子。欲行此善门陀罗尼者。常于晨朝啮木澡漱。<a>烧香</a>散华摄心读诵。不令驰骋于诸境界。所以者何此持乃是三世诸佛持说教化。汝等应当忆念如说修行。五辛酒肉所不经口。梵行居心除舍缘务。于寂静处然后读诵。能令<a>行者</a>得大功德无边智慧。欲行善门陀罗尼者当发誓愿。乃至成佛莫令废忘。恒于晨朝读之一遍。若求现愿七日七夜。勤而行之无不果遂。惟除过去有重罪者。于今少时不能令尽。其余诸业无不除灭。修一切诸善乃至<a>涅槃</a>。悉皆能得具足二十功德之利。何等二十。所谓长命尽寿名称资生。色力无病勇猛精进。诸佛护念其心调柔。诸天护助愿行善行。思甚深义精勤不怠。光颜怡悦相好具足。辩才<a>无畏</a>增满善根是故世尊说此金刚秘密深奥善门陀罗尼。汝应忆念至诚修行。所以者何如此持者。于诸持中最为吉祥</p>
<p style="text-align: left">　　尔时金刚密迹菩萨。白佛言世尊。我今愍念拥护一切众生。令得安乐除诸哀恼。不令诸恶得其便也</p>
<p style="text-align: left">　　多绖他尼企尼企志志志志婆婆婆婆留留留留时时时时迦罗迦罗迦罗迦罗希利希利希利希利破破破破摩摩摩摩呵那呵那呵那呵那大呵大呵大呵大呵婆[少/兔]阿伽耶希帝利莎呵</p>
<p style="text-align: left">　　尔时世尊赞金刚密迹言。善哉善哉大士。乃能说此大威神咒拥护一切。皆得安隐益其精气。不令诸恶人非人夺其精气者得其便</p>
<p style="text-align: left">　　尔时大梵天王及诸眷属。即从座起偏袒右肩。合掌白佛言世尊。我今亦欲<a>随喜</a>佐助。受持读诵善门陀罗尼者。增长众生<a>寿命</a>色力除其衰患。使无伺求得其便者。惟愿世尊加哀护助得如所愿</p>
<p style="text-align: left">　　多绖他希利弥利汦利莎呵跋岚阿摩富梨莎呵跋岚摩卑婆罗羯捭弗波僧多梨莎呵</p>
<p style="text-align: left">　　若有善男子善女人欲行此持者。常于晨朝清净澡漱已至心读诵</p>
<p style="text-align: left">　　尔时释提桓因即从座起。偏袒合掌白佛言世尊。我今亦欲拥护一切众生。不令诸恶人非人夺精气得其便也。即说陀罗尼句多绖他毗尼婆罗尼婆大罗摩陵持挃致置瞿梨乾陀梨婆罗摩罗汦呵那摩耽多罗尼大罗摩利尼遮迦罗婆翅睒婆梨睒婆梨莎呵</p>
<p style="text-align: left">　　行咒此法。常于晨朝清净已至心读诵。尔时四天王即从座起。偏袒右肩合掌向佛。而作是言我等亦欲拥护一切众生。不令诸恶人非人。伺其恶者得其便也</p>
<p style="text-align: left">　　多绖他弗罴修弗罴头摩波梨呵离阿利夜波罗汦膻汦涅目汦末伽梨多兜汦兜莎呵</p>
<p style="text-align: left">　　此咒常于晨朝清净已。至心读诵。尔时<a>释迦牟尼佛</a>。即举右手赞叹梵释四天王言。善哉善哉汝等。善能宣说诸佛所持陀罗尼句。尔时世尊告金刚密迹菩萨。善男子若有得闻善门陀罗尼心无疑惑。能于晨朝清净三业已。至心读诵所得功德不可称计</p>
<p style="text-align: left">　　金刚秘密善门陀罗尼经&nbsp;</p>
				</div></div><hr><script charset='utf-8' src='../../js/footer.js'></script></body></html>