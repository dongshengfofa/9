<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大毗卢遮那成佛神变加持经 第856部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大毗卢遮那成佛神变加持经 第856部</center></div><div class='fo'><center>经文出处:来自无量光明网</center><br/><br>
<p style="text-align: center"><strong><img alt="大毗卢遮那成佛神变加持经 第856部" src="./images/大毗卢遮那成佛神变加持经 第856部0.png" style="" title="大毗卢遮那成佛神变加持经 第856部"  class="lazy" /></strong></p>
<p><strong>　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a>三藏</a><a>沙门</a>不空奉诏译</strong></p>
<p style="text-align: center">　　稽首无碍智密教意生子</p>
<p style="text-align: center">　　依彼苏多罗摄此随行法</p>
<p style="text-align: center">　　<a>真言</a>行<a>菩萨</a>无住无等誓</p>
<p style="text-align: center">　　语密身俱蜜后作相应行</p>
<p>　　三昧耶真言曰</p>
<p><strong>　　娜莫三满多母驮（引）南（引一）唵（引）阿（上声）三（去声）铭（二）底哩（二合）三（去声）铭（三）三（去声）么（鼻音）曳（引四）娑嚩（二合引）贺（引）</strong></p>
<p style="text-align: center">　　契谓齐诸轮密合建二空</p>
<p style="text-align: center">　　五处顶肩心最后加咽位</p>
<p style="text-align: center">　　次结法界生密慧之幖帜</p>
<p style="text-align: center">　　净身口意业遍转于其身</p>
<p>　<strong>　法界生真言曰</strong></p>
<p><strong>　　娜莫三（去声）满多母驮（引）南（引一）达磨（上声）驮（引）暏娑嚩（二合引）婆（去声引）嚩句（引）憾（二）</strong></p>
<p style="text-align: center">　　般若三昧手俱作金刚拳</p>
<p style="text-align: center">　　相逼建风幢端直令相合</p>
<p style="text-align: center">　　是名为法界清净之密印</p>
<p style="text-align: center">　　<a>如法</a>界自性而观于己身</p>
<p style="text-align: center">　　无垢同<a>虚空</a>真言印威力</p>
<p style="text-align: center">　　次结转法轮金刚萨埵印</p>
<p style="text-align: center">　　此<a>殊胜</a>加持令彼获坚固</p>
<p style="text-align: center">　　止观手相背地水火风轮</p>
<p style="text-align: center">　　左右互相持二空各旋转</p>
<p style="text-align: center">　　合于慧掌内名最胜法轮</p>
<p>　　金刚萨埵真言曰</p>
<p>　<strong>　娜莫三（去声）满多嚩日啰（二合引）喃（引一）嚩日啰（二合引）怛么（二合）句（引）憾</strong></p>
<p style="text-align: center">　　正诵此密言当住于等引</p>
<p style="text-align: center">　　谛观自身像即是执金刚</p>
<p style="text-align: center">　　无量众大魔诸有亲见者</p>
<p style="text-align: center">　　如金刚萨埵勿生疑惑心</p>
<p style="text-align: center">　　次以无动圣辟障及除垢</p>
<p style="text-align: center">　　而能净众事结护随相应</p>
<p>　　不动尊真言曰</p>
<p><strong>　　娜莫三（去声）满多嚩日啰（二合引）喃（一）战拏摩贺（引）嚧（引）洒拏（鼻音）飒颇（二合引）吒耶吽（引）怛啰（二合）吒（半音呼）憾（引）【牟*含】（引）</strong></p>
<p style="text-align: center">　　定空加地水风火竖于心</p>
<p style="text-align: center">　　慧剑亦如是出鞘能成办</p>
<p style="text-align: center">　　次以如来钩请尊及圣众</p>
<p style="text-align: center">　　密方便相应依本誓而降</p>
<p>　　如来钩真言曰</p>
<p>　　<strong>娜莫三（去声）满多母驮（引）喃（引）恶（引）萨嚩怛啰（二合引）钵啰（二合）底（丁以反）贺帝怛他（去声引）蘖党（引）矩舍冒（引）地拶哩耶（二合）跛哩布（引）啰迦娑嚩（二合引）贺（引）</strong></p>
<p style="text-align: center">　　止观内相叉竖合智风竖</p>
<p style="text-align: center">　　才屈于初分余轮状若环</p>
<p style="text-align: center">　　圣者悲愿力随请咸来降</p>
<p style="text-align: center">　　奉现三昧耶明契如前说</p>
<p style="text-align: center">　　既呈本誓日决定相应故</p>
<p style="text-align: center">　　次当随力分供养表诚心</p>
<p style="text-align: center">　　阏伽香食灯下至一花水</p>
<p style="text-align: center">　　或但运心想殊胜最难量</p>
<p style="text-align: center">　　当以普通印观行及真言</p>
<p style="text-align: center">　　有表无表俱一切皆成就		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　普通真言曰</p>
<p>　　<strong>娜莫三（去）满多母驮（引）喃（引）萨嚩他（去声引）欠（平声二）嗢娜蘖帝（二合）飒颇（二合）啰呬（声异切）【牟*含】（引） 誐誐曩剑（平声）娑嚩（二合引）贺</strong></p>
<p style="text-align: center">　　定慧手齐合右交于上节</p>
<p style="text-align: center">　　运心普周遍所念皆现前</p>
<p style="text-align: center">　　即施供养已修常作持诵</p>
<p style="text-align: center">　　先擐金刚铠结护事相应</p>
<p>　　金刚甲胄真言曰</p>
<p>　　<strong>娜莫三（去声）满多嚩日啰（二合引）喃（引）嚩日啰（二合）迦嚩左吽（引）</strong></p>
<p style="text-align: center">　　先也虚心合风轮纠持火</p>
<p style="text-align: center">　　大空依火本遍触后居心</p>
<p style="text-align: center">　　次结方隅界用前不动尊</p>
<p style="text-align: center">　　左转成辟除右旋及上下</p>
<p style="text-align: center">　　备触身支分结护悉坚牢</p>
<p style="text-align: center">　　真语母陀罗如前已分别</p>
<p style="text-align: center">　　既为严备讫当示根本契</p>
<p style="text-align: center">　　还加于五处七转或再三</p>
<p style="text-align: center">　　散印顶上开半跏正身意</p>
<p style="text-align: center">　　或作相应坐随方如教说</p>
<p style="text-align: center">　　正面住身前睹一圆明像</p>
<p style="text-align: center">　　清净无瑕玷犹如满月轮</p>
<p style="text-align: center">　　中有本尊形妙色超<a>三界</a></p>
<p style="text-align: center">　　纱縠严身服宝冠绀发垂</p>
<p style="text-align: center">　　寂然三摩地辉焰过众电</p>
<p style="text-align: center">　　犹如净镜内幽邃现真容</p>
<p style="text-align: center">　　喜怒显形色操持与愿等</p>
<p style="text-align: center">　　正受相应身明了心无乱</p>
<p style="text-align: center">　　无相净法体应愿济群生</p>
<p style="text-align: center">　　专注而念持限数既终毕</p>
<p style="text-align: center">　　懈极后方息复结普通印</p>
<p style="text-align: center">　　虔诚启愿等殷重礼圣尊</p>
<p style="text-align: center">　　左转无动力解前所结护</p>
<p style="text-align: center">　　还呈本尊契顶上散开之</p>
<p style="text-align: center">　　心送于圣天五轮投地礼</p>
<p style="text-align: center">　　然起随众善后会复如初</p>
<p style="text-align: center">　　一时与二三或四皆如此</p>
<p style="text-align: center">　　余分旋绕塔浴像转大乘</p>
<p style="text-align: center">　　涂饰<a>曼荼罗</a>布花赞佛德</p>
<p style="text-align: center">　　或复无杂念专注于等引</p>
<p style="text-align: center">　　以此净三业悉地速现前</p>
<p style="text-align: center">　　圣力所加持行愿相应故</p>
<p style="text-align: center">　　诸有乐修习随师而受学</p>
<p style="text-align: center">　　持明传本教无越三昧耶</p>
<p style="text-align: center">　　勤策无间修离盖及熏醉</p>
<p style="text-align: center">　　顺行诸学处悉地随力成</p>
<p style="text-align: center">　　我依大日经略示瑜伽行</p>
<p style="text-align: center">　　修证殊胜福普润诸有情</p>
<p>　　大毗卢遮那经略示七支念诵仪轨法一</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>