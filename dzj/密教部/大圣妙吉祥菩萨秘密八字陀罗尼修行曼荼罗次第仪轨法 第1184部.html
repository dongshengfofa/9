<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大圣妙吉祥菩萨秘密八字陀罗尼修行曼荼罗次第仪轨法 第1184部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大圣妙吉祥菩萨秘密八字陀罗尼修行曼荼罗次第仪轨法 第1184部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="大圣妙吉祥菩萨秘密八字陀罗尼修行曼荼罗次第仪轨法 第1184部" src="./images/大圣妙吉祥菩萨秘密八字陀罗尼修行曼荼罗次第仪轨法 第1184部0.png" style="" title="大圣妙吉祥菩萨秘密八字陀罗尼修行曼荼罗次第仪轨法 第1184部"  class="lazy" /></p>
<p>　　 （出<a>文殊菩萨</a>普集会经除灾救难息障品）</p>
<p>　　中<a>天竺</a>国大那烂陀寺戒行<a>沙门</a>菩提【口*栗】使（二合）净智金刚译亲承笔授僧义云传流（<a>三藏</a>名此汉地名菩提仙）</p>
<p>　　尔时<a>世尊</a>。告金刚密迹主言。是八字最胜大威德心<a>真言</a>所住之处。如佛在世无有异也。能现诸佛种种神力不可思议。亦能作大无量<a>神通</a>变化。我今略赞此陀罗尼少分功德。我若具说。无量俱胝那庾多百千大劫说不能尽。尔时世尊。即说八字大威德心真言曰</p>
<p>　<strong>　【◇】唵（引）阿（引入恶声）味（引）罗【合*牛】（引）佉左洛</strong></p>
<p>　　复告金刚密迹主言。此陀罗尼。若有男子女人不能办作承事供养法者。复缘在家迫迮作种种生业。但能忆持不忘依时念诵。随分不阙供养少分。随自力办亦得成就。除不至心不正<a>信心</a>。不发大乘菩提之心。兴行诽谤于三宝所。起不善等行诸恶业。此等之心一切小法犹不能得成就。况复大法能成就之。</p>
<p>　　尔时如来。复告金刚密迹主言。若善男子善女人。若能念诵此陀罗尼一遍即得自护。若诵两遍能护同伴。若诵三遍即大护住处。十地<a>菩萨</a>不能逾胜。何况诸小类众生。若诵四遍即得拥护妻息。若诵五遍即能拥护一切眷属。若诵六遍即能拥护一切城邑村坊聚落等。若诵七遍即能拥护一切众生诸苦难等。若欲着衣时当加持七遍。能除一切恶毒及诸灾难。若洗手面时。加持净水七遍然洗手面。能令众生贵仰。所有诸恶见者悉当降伏。一切诸人皆伏敬重。除彼恶心生<a>欢喜</a>心。</p>
<p>　　若人患身体支节疼痛者。加持煗水一百八遍洗浴。即得好梦便得除愈。</p>
<p>　　若每日晨朝。以水一掬加持七遍。饮在身中。所有恶报悉当消灭。何况无灾厄之者。及诸三业罪垢亦得消荡<a>寿命</a>长远。</p>
<p>　　若加持饮食七遍。食者毒亦不能为害。</p>
<p>　　若见恶人怨家。当须念诵。即自降伏除摄嗔心慈心相向。</p>
<p>　　若有恐怖处至诚念诵。即得<a>无畏</a>。</p>
<p>　　若卧时诵一百八遍。即得好梦能知<a>善恶</a>之事。</p>
<p>　　若人患疟。持诵者观彼患人面。诵此真言一千八遍。疟即除差。</p>
<p>　　若入阵时。当以牛黄书此真言带于身上。一切刀杖弓箭鉾斧不能伤害。</p>
<p>　　若入阵时。应画文殊师利童子像及真言。置象马上军前先引。诸军贼等不能为害。自然退散。</p>
<p>　　常须念诵。所有五逆四重十恶等罪悉得消灭。当得面睹文殊师利。行住坐卧常须受持念诵忆持不忘。每诵一百八遍勿令断绝。常得一切众生降伏。</p>
<p>　　若加持发髻七遍。一切众生见者。悉当降伏恶人退散。</p>
<p>　　若能每日三时。依法入道场。时别一百八遍。所求皆得称意<a>圆满</a>具足。得大富贵所行<a>自在</a>。临命终时得普门三昧。及见文殊师利菩萨。</p>
<p>　　尔时世尊。复告大众。诸菩萨等。我今更说最胜大威德八字<a>曼荼罗</a>坛法次第。汝当谛听。若欲建立息灾曼荼罗者。先当简择其地。当须于清净伽蓝处。或于深山吉祥胜上之地。或于城邑村落胜上有福德。多生华果乳木之地。建立道场。深行<a>比丘</a><a>比丘尼</a>。善男子善女人。发悲愿心造曼荼罗。而作八字真言念诵。誓于急难之际救护有情。欲受持此真言者。先当访觅具德知解真实道行大阿阇梨而受灌顶。得灌顶已。恭白咨请传受此教。亲蒙传授然可修念。若为急厄怕怖事者。当于露处以涂香磨作曼荼罗。但书真言及种子字。以观想本尊形色。相应与作持念拥护。若事慢要图画者。则勿用皮胶。纯以香汁调色彩画。若作久长念诵者。即当<a>如法</a>掘地。别取河岸坚好甘淡白色润细之土微黄赤。得而用香水和筑其坛。依教次第加持作之。其工巧人。须日日清净澡浴着新净衣。受八关斋戒讫然得兴功。余依悉地中法不可具说。其曼荼罗法。先当心作一圆轮由如圆月。当中心梵书◇满字。次从字后北面书◇唵（引）字次右旋东北角书◇阿（长引声入恶字音）字。次东方书◇味（引长）字。次东南隅书◇罗字。次南方书◇【合*牛】（引）字。次西南角书◇佉字。次西方书◇左字。次西北隅书◇洛字。以此九字为内院中尊。或于院中画妙吉祥童子其顶八髻。前五髻顶上一髻顶后两髻一一髻上。皆有佛身（是名画像法）。</p>
<p>　　若求福庆禄位吉祥事者。心中书◇室利（二合）字。</p>
<p>　　若求息灾除难殄灭七种灾难。所谓日月薄蚀五星违失常度兵贼竞起。水旱不时。风雨失度。恶臣背逆损害国民。武狼恶兽食啖众生。五谷不丰。如是灾祸急厄官府王难死厄怕怖等事。欲令消散者。当心中书◇满字。</p>
<p>　　若求降伏怨人令相好舍恶心者。中心而书◇淡字。若有恶人难降伏。屠儿猎师外道不信<a>佛法</a>者。令恶心摧灭或令破坏者。心中应书梵文◇瑟置唎（三合）字已。说内院字门了。</p>
<p>　　次说第二院安布八文殊。布位法尊前南面画请召童子。次西南隅画计设尼童子。次西方右边画救护慧童子。次西北隅画乌波计设尼童子。次后面北方画光网童子。次东北隅画地慧幢童子。次东方左边画无垢光童子。次东南隅画不思议慧童子。如是八方妙吉祥童真菩萨。皆面向中尊如奉教势。皆坐莲华上一一各乘师子。二手各有执持幖帜印契画须如法。又于圆轮外四角中画四忿怒明王。东南角画降三世金刚青色八臂。当前二手结印檀慧反相钩。余拳竖进力。左手执弓。右手把箭架。左一手执杵。一手执索。右一手执戟。一手把棒。三面口角现牙坐火焰中。西北角无能胜明王四臂青色三面。火发耸上。右一手作拳竖头指。一手执三股戟。一手施愿。一手执棒安坐莲华。西南角阎曼德迦金刚青黑色。六头六臂六足各执器仗。左上手执戟。次下手执弓。次下手执索。右上手执剑。次下手执箭。次下手执棓。乘青水牛为座。东北角画马头明王而有三面。六臂各执器仗。左上手执莲华。一手执瓶。一手执棓当心。二手结印契。右上手执钺斧。一手执数珠。一手执索轮王坐在莲华中。大忿怒相现极恶猛利势。余皆依本法。次说第三院十六大天外护。当尊前钩菩萨（左拳右钩）次西焰魔后。次西罗刹主。当角<a>烧香</a>供养菩萨。次北罗刹后。次北水天。西门索菩萨。次北龙天后。次北风天王。西北角华供养菩萨。次东风天后。次东毗沙门天王。尊后北方金刚锁菩萨。次东毗沙门后。次东伊舍那天王。东北角灯供养菩萨。次南伊舍那后。次南<a>帝释天</a>王。左方东门金刚铃菩萨。次南帝释后。次南火天神。东南角涂香供养菩萨。次西火天后。次西焰魔天。已上第三院安布诸尊竟。四门及食道。四角同诸坛法。宝性草亦同。四门莲华叶细如青莲华。</p>
<p>　　复说速疾救难立成坛法。但于一无人及无秽恶高原之处。或旷野或伽蓝中露地为之。即立有神验法。去上恶秽土别取<a>净土</a>。实筑令如石使平正。以白檀磨作涂香如【麦*丐】。更取精白龙脑熏陆香等。浸取汁如乳。如涂香磨涂地。小一肘次二肘三肘四肘。圆如月轮分为四重。中心种子字。周匝八字真言。第二院中安布八文殊童子。第三院安布四门四摄四角四大忿怒明王。第四院四门香水酥灯白华乳粥酪饭等供养。更若不办但第二院便布八圣。所谓四摄四明王等。</p>
<p>　　若缘国家帝王身有厄难。要作护道场者。其坛应广一十六肘。或大二十四肘。</p>
<p>　　若缘五星失度。日月频蚀彗孛数现。四方异国侵境。劫夺百姓大臣叛逆。用兵不利损害国人疫病流行。皆作大坛。坛内第二院外布列十二大天如炽盛光法。次第四院布二十八宿。第五院十二宫神外布四明王余同诸法。</p>
<p>　　又若有比丘比丘尼男子女人。若官若庶。身遭危厄官事王厄病厄一切恐怖无可方计。恐有刀杖刑狱之厄。应当发大悲心。为夜众星下作此念诵。或三人或五人或七人。若欲临时。当夜面北为彼称名发愿念诵。每人一万遍即得消灭。若拟作持念应具八方便。然可作念诵即说颂曰</p>
<p style="text-align: center">　　澡浴着净衣涂香严身体</p>
<p style="text-align: center">　　归命念真言至诚恭敬礼</p>
<p style="text-align: center">　　焚香忏诸罪<a>随喜</a>及劝请</p>
<p style="text-align: center">　　回向发弘誓深起大慈悲</p>
<p style="text-align: center">　　如此八方便勤行勿遗忘</p>
<p style="text-align: center">　　然后净三业依法作持念</p>
<h2>大圣妙吉祥菩萨最胜威德秘密八字陀罗尼<a>修行</a>念诵仪轨次第法</h2>
<p>　　我今依真言次第法门说。行人先当从阿阇梨得受灌顶。及亲传受已。及再入持明悉地灌顶。具足慈悲行<a>无缘</a>慈。怜愍一切苦厄有情作是念诵。誓当救拔一切恐怖厄难众生。若众生若急难时。随其处或香涂或捻粉作坛。若常念者。应须精室如法建立道场一如前法。行人先兴八种心方可持法。第一慈悲心二无妒心。三<a>无我</a>所心。四无胜负心。五有平等心。六无怨害心。七有哀愍心。八无贪利心。如是之人乃可传受。如是等堪同作法。若非此者。惟应自作令法得成。若遍数未终。不得中间辄共人语使有间断。即法失验。未作法时先当明告。若自作念诵亦勿间断</p>
<p>　　<a>行者</a>若入道场时。次应虔诚作礼。即金刚合掌至心想。于十方诸佛及文殊大圣无量菩萨金刚密迹一切贤圣等前。一一自身而礼圣众。普礼一切佛菩萨金刚等真言曰</p>
<p>　　<strong>【◇】唵（引一）萨嚩（转舌）怛佗（引）檗多（二）迦耶【◇】嚩纥唧（二合）多（三）嚩（无拨反）折啰（二合）钵罗【◇】（二合）梅（轻呼四）曼祖室利（二合）嚩【口*栗】那（二合）【◇】南（五）迦噜弭（六）</strong></p>
<p>　　又心密明曰</p>
<p>　<strong>　【◇】唵（引）嚩日啰（二合）微（微一切）多</strong></p>
<p style="text-align: center">　　先合金刚掌十度外相交</p>
<p style="text-align: center">　　五轮皆委地至诚恭敬礼</p>
<p style="text-align: center">　　复以长跪坐合掌似含莲</p>
<p style="text-align: center">　　观身如水精吽字加三处</p>
<p style="text-align: center">　　想成五智杵所谓内金刚</p>
<p style="text-align: center">　　而为不坏体然虔诚奉请</p>
<p style="text-align: center">　　一切诸圣尊诵是四句偈</p>
<p style="text-align: center">　　稽首无上法医王难救能救慈悲主</p>
<p style="text-align: center">　　我今归命恭敬请唯愿速来降道场		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　如是三重请作前启白言</p>
<p style="text-align: center">　　二手莲华合复诵净三业</p>
<p style="text-align: center">　　令身器清净用加持五处</p>
<p>　　额两肩心喉念彼真言曰</p>
<p>　　<strong>【◇】唵（引）娑嚩（二合）婆（去）嚩戍驮（引）萨嚩【◇】达磨娑嚩（二合）婆嚩戍度唅（引）</strong></p>
<p style="text-align: center">　　己净三业竟结佛三昧耶</p>
<p style="text-align: center">　　定慧合莲掌竖合二火峰</p>
<p style="text-align: center">　　二风屈上节二空捻风根</p>
<p style="text-align: center">　　举印当额前谛观一切佛</p>
<p style="text-align: center">　　一一分明见住在<a>虚空</a>中</p>
<p style="text-align: center">　　念彼真言曰佛部三昧耶</p>
<p style="text-align: center">　　定慧内合拳二空皆并竖</p>
<p style="text-align: center">　　谛观一切佛由如对目前</p>
<p style="text-align: center">　　<a>随念</a>召请尊双举而并召</p>
<p>　　真言曰</p>
<p>　　<strong>【◇】唵（引一）尔（慈以反）曩区（而翼反）迦（半音）娑嚩（二合）◇贺（引）</strong></p>
<p style="text-align: center">　　复结莲华部秘密三昧耶</p>
<p style="text-align: center">　　印相亦如前左入右舒出</p>
<p style="text-align: center">　　三诵三召请安右而散之</p>
<p>　　念彼真言曰</p>
<p>　　<strong>【◇】唵（引）阿（引）卢力迦（半音）娑嚩（二合）贺（引）</strong></p>
<p style="text-align: center">　　复次金刚部微妙三昧契</p>
<p style="text-align: center">　　前契改空轮右入左竖招</p>
<p>　　专心存念尊念彼真言曰</p>
<p>　<strong>　【◇】唵（引）嚩日罗（二合）地力（二合）迦（半音）娑嚩◇（二合）贺（引）</strong></p>
<p style="text-align: center">　　佛部印安额莲华右耳边</p>
<p style="text-align: center">　　金刚左耳边同于顶上散</p>
<p style="text-align: center">　　复次被甲契檀慧及戒方</p>
<p style="text-align: center">　　相叉内入掌忍愿头相合</p>
<p style="text-align: center">　　进力曲如钩外附二火后</p>
<p style="text-align: center">　　禅智并直竖由如嚩折罗</p>
<p style="text-align: center">　　念加身五处额右肩并左</p>
<p>　　心喉散顶门念彼真言曰</p>
<p>　　<strong>【◇】唵（引）斫羯罗（二合）【革*（蔑-戍+戊）】（转舌呼）【口*栗】底（二合）钵罗【◇】（二合）赊弭多（引）啰捺啰（引二合）啰（引）【◇】捺啰（二合）婆（去）娑摩（二合）攃（仓竦切）路（引）【◇】瑟抳（二合）沙洛乞叉（二合）洛乞叉（二合）【牟*含】【◇】吽发吒娑嚩（二合引）诃（引）</strong></p>
<p>　　<strong>次说金刚地界【栓-王+土】印</strong></p>
<p style="text-align: center">　　定手方愿度双入戒忍间</p>
<p style="text-align: center">　　方【打-丁+必】绞戒后入于檀戒间</p>
<p style="text-align: center">　　愿绞入忍进檀慧与进力</p>
<p style="text-align: center">　　禅智各相合三旋下钉之</p>
<p>　　即念真言曰</p>
<p>　　<strong>【◇】唵（引）枳里枳里嚩日啰（二合）嚩日里【◇】（二合）步（引）【口*律】满驮满驮吽（引）发吒</strong></p>
<p>　　<strong>复说金刚墙界印</strong></p>
<p style="text-align: center">　　准前地界印【木*适】开禅智竖</p>
<p style="text-align: center">　　右旋如墙院随诵而转之</p>
<p>　　心想金刚墙念彼真言曰</p>
<p>　　<strong>【◇】唵（引）萨罗萨罗嚩日啰（二合）钵罗（二合）迦【◇】罗（引）吽发吒</strong></p>
<p style="text-align: center">　　复次虚空藏十度外相交</p>
<p style="text-align: center">　　进力蹙如宝想成妙楼阁</p>
<p style="text-align: center">　　上有大莲华谛心观本尊</p>
<p style="text-align: center">　　住于宝帐中周匝幢幡盖</p>
<p style="text-align: center">　　天衣香云海遍满于虚空</p>
<p>　　眷属中围绕念彼真言曰</p>
<p>　　<strong>【◇】唵（引）誐誐曩三婆（去引）嚩嚩（无拨反）【◇】日啰（二合）斛（引）</strong></p>
<p style="text-align: center">　　次结车辂印定慧仰相叉</p>
<p style="text-align: center">　　以右押于左禅智捻进力</p>
<p style="text-align: center">　　最下第一文旋转送向前</p>
<p>　　想成宝车辂念彼真言曰</p>
<p>　　<strong>【◇】唵（引）睹噜睹噜吽（引）</strong></p>
<p style="text-align: center">　　三遍或七遍运想迎本尊</p>
<p style="text-align: center">　　不解此前印移禅智度端</p>
<p style="text-align: center">　　举捻忍愿头想尊乘车辂</p>
<p style="text-align: center">　　向裹三度拨徐来降道场</p>
<p style="text-align: center">　　住于虚空中待请而来入</p>
<p>　　不违本誓愿念彼真言曰</p>
<p>　　<strong>【◇】曩莫悉底哩野（四合）地尾（二合）迦（引）南怛【◇】他（引）蘖跢南（引一）唵嚩折朗（二合）只【◇】儞也（二合引）阿（引）揭罗洒（二合）野娑嚩（二合引）◇贺（引）</strong></p>
<p style="text-align: center">　　由此真言力及结契相应</p>
<p style="text-align: center">　　能召于本尊并及余眷属</p>
<p style="text-align: center">　　降临道场所施愿与行人</p>
<p style="text-align: center">　　欲结车辂时先当净道路</p>
<p style="text-align: center">　　二手捧香炉念修秘密句</p>
<p style="text-align: center">　　净治虚中路后乃请圣尊</p>
<p>　　想香至彼宫念彼真言曰</p>
<p>　<strong>　【◇】唵（引）素悉地揭哩入嚩（二合）理哆【◇】难多慕（引）罗多（去）曳入嚩（二合）攞满【◇】驮满驮贺喃贺喃吽发吒（半音）</strong></p>
<p style="text-align: center">　　若作此妙法其空中关籥</p>
<p style="text-align: center">　　悉皆自开解亦成辟除障</p>
<p style="text-align: center">　　乃至清净等及成警觉尊</p>
<p style="text-align: center">　　眷属并亲近次先作奉请</p>
<p style="text-align: center">　　印契诵后明召集诸圣贤		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　入曼荼罗内请召真言曰</p>
<p>　　<strong>【◇】曀醯曳呬婆（去）誐鑁宁贺薄讫底【◇】也曩三么曳囊者阏罗健（二合）者【◇】三钵罗底（丁以反）誓昙布遮（兹以反）奔【◇】儞也（二合）钵罗（二合）枲娜咩</strong></p>
<p>　　或三或七遍召请入道场。</p>
<p>　　殷勤陈所请</p>
<p style="text-align: center">　　复请妙吉祥密迹金刚主</p>
<p style="text-align: center">　　定慧合莲掌二火绞水轮</p>
<p style="text-align: center">　　峰端捻甲背二风屈相拄</p>
<p style="text-align: center">　　二空并竖之风横押空峰</p>
<p>　　诵密言三召</p>
<p>　　<strong>【◇】曩莫三曼多没驮（引）南（上引）系系【◇】俱摩罗迦尾目讫底（丁以反）钵佗（引）【◇】悉体（二合佗以反）多娑么（二合）罗沙么（二合）罗【◇】钵罗（二合）底枳然（二合）娑嚩（二合引）贺（引）</strong></p>
<p style="text-align: center">　　复次部明王辟除诸障者</p>
<p style="text-align: center">　　定慧合莲掌水风并下垂</p>
<p style="text-align: center">　　俱入满月间空并离风节</p>
<p style="text-align: center">　　当心诵明句七遍举额齐</p>
<p style="text-align: center">　　左转为辟除右旋成结界</p>
<p style="text-align: center">　　一切作障者驰散无有碍</p>
<p style="text-align: center">　　威光如劫火忿怒大恐怖</p>
<p style="text-align: center">　　三面现六臂操持钺棓瓶</p>
<p>　　莲华及数珠念彼真言曰</p>
<p>　　<strong>【◇】唵（引一）度曩度曩（二）么佗么佗（三）【◇】诃曩诃曩（四）贺野儗里（二合）缚（无可反五）【◇】吽（引）发吒（半音）</strong></p>
<p>　<strong>　又心明曰</strong></p>
<p><strong>　　【◇】唵（引一）阿（引）密【口*栗】（二合）睹纳婆（二合）嚩吽【◇】（引）发吒（半音呼）</strong></p>
<p style="text-align: center">　　由是真言故及以印加持</p>
<p style="text-align: center">　　能令诸障除行人少施功</p>
<p>　　速获得成就</p>
<p style="text-align: center">　　复次结上界金刚网罗契</p>
<p style="text-align: center">　　如前墙印相开空捻风根</p>
<p style="text-align: center">　　顶平上覆安念密加七遍</p>
<p style="text-align: center">　　随诵右旋转三匝应明仪</p>
<p style="text-align: center">　　散分向下垂想网弥覆界</p>
<p style="text-align: center">　　墙外至于地一切不能穿</p>
<p>　　观成如金刚念彼真言曰</p>
<p>　<strong>　【◇】唵（引一）尾娑普（二合）罗捺罗（二合）乞叉（二【◇】合）嚩折罗（二合）半惹罗【合*牛】（引）发吒（半音）</strong></p>
<p style="text-align: center">　　复次火院印密缝焰晖光</p>
<p style="text-align: center">　　周匝网外围赫奕劫火炽</p>
<p style="text-align: center">　　如风右旋绕怖畏诸恶魔</p>
<p style="text-align: center">　　一切设睹噜无能为恼害</p>
<p>　　行人坚住观念彼真言曰</p>
<p>　　<strong>【◇】唵（引一）阿三莽（引去）儗儞（二合）诃罗吽【◇】（引）发吒（半音呼）</strong></p>
<p style="text-align: center">　　三遍或七遍谛想作加持</p>
<p style="text-align: center">　　观中光焰晖然后而旋转</p>
<p style="text-align: center">　　动然焰辉赫令法无不成</p>
<p style="text-align: center">　　后明献阏伽定慧并仰开</p>
<p style="text-align: center">　　地水火合峰风屈如商佉</p>
<p style="text-align: center">　　二空捻风下想成众宝池</p>
<p>　　清彻底金沙念彼真言曰</p>
<p>　　<strong>【◇】曩莫三曼多勃（上）驮（引）南（引）誐誐曩【◇】三摩（引）三摩（上）娑嚩（二合引）贺（引）</strong></p>
<p style="text-align: center">　　三遍或七遍心想宝池中</p>
<p style="text-align: center">　　莲华菡萏开遍浴诸圣众</p>
<p style="text-align: center">　　先浴本尊足次浴诸贤圣</p>
<p style="text-align: center">　　又浴众圣天令我根尘净</p>
<p style="text-align: center">　　复次师子坐其契如后明</p>
<p style="text-align: center">　　定慧地水交相叉入掌内</p>
<p style="text-align: center">　　二火合峰竖风屈捻二空</p>
<p style="text-align: center">　　空并仰前出由如师子势</p>
<p>　　想上有莲华念彼真言曰</p>
<p>　　<strong>【◇】唵（引）阿佐攞尾罗野【合*牛】（引）</strong></p>
<p style="text-align: center">　　次陈普供养十度金刚合</p>
<p style="text-align: center">　　二风如宝形涂香华食灯</p>
<p style="text-align: center">　　运想如云海幢幡众妓乐</p>
<p style="text-align: center">　　华盖妙天衣流散遍虚空</p>
<p style="text-align: center">　　供养增福聚念是真言句</p>
<p>　　而以献诸尊供养真言曰</p>
<p>　　<strong>【◇】曩莫三曼多勃驮（引）喃（引一）唵（引）【◇】萨罗缚（二合）佗（引）欠温娜蘖（二合）帝【◇】娑颇（二合）罗呬【牟*含】誐誐曩剑娑嚩◇（二合引）诃（引）</strong></p>
<p style="text-align: center">　　由此供养故当获无等利</p>
<p style="text-align: center">　　能成众事业资粮从是生</p>
<p style="text-align: center">　　复次明赞叹不解前印契</p>
<p style="text-align: center">　　改宝而交合<a>梵音</a>诵赞言</p>
<p>　　令众圣欢喜念是密言曰</p>
<p>　<strong>　【◇】唵（引）嚩日啰（二合）底（丁以反）乞儭拏（三合）摩【◇】贺（引）夜（引）曩（一）缚日啰（二合）句（引）舍摩【◇】贺（引）庾驮（引二）曼祖（引）室唎（二合引）嚩【◇】日啰（二合）俨鼻（引）利野（二合三）嚩日啰（二合）【◇】没弟曩谟（引）率都（二合）帝（引四）</strong></p>
<p>　　又复有汉语大赞</p>
<p style="text-align: center">　　归命密迹主摧伏诸魔者</p>
<p style="text-align: center">　　童真法王子具普贤众行</p>
<p style="text-align: center">　　住是本有身无始无终寂</p>
<p style="text-align: center">　　妙用施诸愿降怨害三毒</p>
<p style="text-align: center">　　改劫故修行而于<a>三界</a>中</p>
<p style="text-align: center">　　重说秘明教为护有情类</p>
<p style="text-align: center">　　设大方便门拯救诸含灵</p>
<p style="text-align: center">　　令超<a>生死</a>轮从凡入佛地</p>
<p style="text-align: center">　　行者作是语赞咏于本尊</p>
<p style="text-align: center">　　至心诵三遍令大圣欢喜</p>
<p style="text-align: center">　　行人所求愿一切速圆满</p>
<p style="text-align: center">　　复次圣文殊请召童子印</p>
<p style="text-align: center">　　慧手结为拳舒风如钩状</p>
<p>　　七遍而三召即说真言曰</p>
<p>　　<strong>【◇】曩莫三曼多没驮（引）南（上引一）阿（引）【◇】羯啰洒（二合）野（二）萨鑁（引）矩噜阿【◇】枳然（三）矩忙（引）罗写（四）娑缚（二合引）◇贺（引）</strong></p>
<p style="text-align: center">　　复次计设尼印相如后说</p>
<p style="text-align: center">　　智慧羽为拳火风相合竖</p>
<p>　　由同刀标相念彼密言曰</p>
<p>　　<strong>【◇】曩莫三曼多没驮（引）南（上引一）系系矩【◇】忙【口*履】计（引二）娜耶枳坏（二合）难（三）娑么【◇】（二合）罗娑摩（二合）罗钵罗（二合）底吉然【◇】（二合）娑嚩（二合引）贺（引）</strong></p>
<p style="text-align: center">　　复次尊右方救护慧童子</p>
<p style="text-align: center">　　左手金刚拳端坐安腰侧</p>
<p style="text-align: center">　　右舒五轮直当以掩其心</p>
<p>　　磔竖于空轮念彼真言曰</p>
<p>　　<strong>【◇】曩莫三曼多没驮（引）南（上引一）系摩诃【◇】（引）摩诃（引二）娑么（二合）啰钵啰（二合）底【◇】枳然（二合）娑嚩（二合引）贺（引）</strong></p>
<p style="text-align: center">　　乌波计室尼智慧手为拳</p>
<p style="text-align: center">　　而甲火轮直风屈指中节</p>
<p>　　如同戟标相说彼真言曰</p>
<p>　　<strong>【◇】曩莫三曼多没驮（引）南（上引一）频娜【◇】夜枳坏（二合）难（一）系矩忙【口*履】计（三）娑嚩◇（二合引）诃（引）</strong></p>
<p style="text-align: center">　　复次光网尊内眷属童子</p>
<p style="text-align: center">　　印契如后说三昧手为拳</p>
<p style="text-align: center">　　风轮举如钩为摄诸含识		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　令住<a>解脱</a>地即说真言曰</p>
<p>　　<strong>【◇】曩莫三曼多没驮（引）南（上引一）系系【◇】矩忙罗忙耶蘖多娑嚩（二合）婆（去引）【◇】嚩悉体（二合佗以反）哆娑嚩（二合引）贺（引）</strong></p>
<p style="text-align: center">　　复次地慧幢内眷之幖帜</p>
<p style="text-align: center">　　三昧手为拳而舒地水轮</p>
<p>　　直竖如幢相说是密言曰</p>
<p>　<strong>　【◇】曩莫三曼多没驮（引）南（上引一）系【◇】娑摩（二合）罗（二）枳坏（二合）曩计都（引三）【◇】娑嚩（二合引）贺（引）</strong></p>
<p style="text-align: center">　　次复无垢光矩忙啰密主</p>
<p style="text-align: center">　　如前三昧手舒上一切轮</p>
<p style="text-align: center">　　悉皆微屈之如佛身光明</p>
<p>　　其焰彻晖照称念彼真言</p>
<p>　　<strong>【◇】曩莫三曼多没驮（引）南（上引一）系系【◇】矩忙（引）啰微质怛啰（二合）蘖底矩【◇】忙（引）啰摩弩娑么（二合）啰娑嚩（二合引）◇贺（引）</strong></p>
<p style="text-align: center">　　复不思议慧印相如后陈</p>
<p style="text-align: center">　　定慧内相叉一合为拳印</p>
<p style="text-align: center">　　二风别屈舒屈三节对之</p>
<p style="text-align: center">　　合甲急相背二空并直竖</p>
<p>　　名为奉教者复说密言曰</p>
<p>　<strong>　【◇】曩莫三曼多勃驮（引）南（上引一）系系【◇】（引）紧旨（兹以切）啰拽徙阿（去急呼）尾【◇】娑么（二合）也儜曳（三）娑嚩（二合引）贺（引）</strong></p>
<p style="text-align: center">　　尔时修行者安住慈愍心</p>
<p style="text-align: center">　　为一切有情发大弘誓愿</p>
<p style="text-align: center">　　至诚起殷敬观想于本尊</p>
<p style="text-align: center">　　金色放光明乘师子王坐</p>
<p style="text-align: center">　　操持智慧剑左执青莲华</p>
<p style="text-align: center">　　华台立智杵首髻八智尊</p>
<p style="text-align: center">　　晖光遍十方如对行仁目</p>
<p style="text-align: center">　　文殊根本契从师密受之</p>
<p style="text-align: center">　　次当取<a>念珠</a>盘在于掌内</p>
<p style="text-align: center">　　定慧含莲相当口用加持</p>
<p>　　秘密珠明曰</p>
<p>　<strong>　【◇】唵（引）毗卢左曩么攞娑嚩（二合引）贺（引）</strong></p>
<p style="text-align: center">　　加持七遍已旋转三珠易</p>
<p style="text-align: center">　　空地对捻珠随诵移三匝</p>
<p style="text-align: center">　　诵八字明句一千或一万</p>
<p style="text-align: center">　　字字分明呼端坐谛观之</p>
<p style="text-align: center">　　念念勿间断数终住观智</p>
<p style="text-align: center">　　并三摩地门在于满月中</p>
<p style="text-align: center">　　布字为种智或作大日观</p>
<p style="text-align: center">　　圆辉亦复然所有诸功德</p>
<p style="text-align: center">　　施一切众生皆得成佛道</p>
<p style="text-align: center">　　复说差别事三时或四时</p>
<p style="text-align: center">　　无令有退转若为息灾故</p>
<p style="text-align: center">　　定夜以之初若求福智门</p>
<p style="text-align: center">　　后夜而起首降伏日正午</p>
<p style="text-align: center">　　爱敬欲眠时钩召亦同前</p>
<p style="text-align: center">　　念讫还珠契亦同悉地法</p>
<p style="text-align: center">　　本尊数终已依前念内眷</p>
<p style="text-align: center">　　八尊如旧次赞叹奉香花</p>
<p style="text-align: center">　　阏伽再奉献发愿并劝请</p>
<p style="text-align: center">　　解界用火院发遣奉送之</p>
<p style="text-align: center">　　三部再护身被甲如初作</p>
<p style="text-align: center">　　焰曼德作卫大刀触加持</p>
<p style="text-align: center">　　<a>礼拜</a>众贤圣随意经行出</p>
<p style="text-align: center">　　若住山林中头陀居旷野</p>
<p style="text-align: center">　　王难遭【狂-王+加】狱横事恐怖时</p>
<p style="text-align: center">　　疾病鬼神殃暗夜行怖惧</p>
<p style="text-align: center">　　<a>修道</a>被魔娆斗诤家不和</p>
<p style="text-align: center">　　诸毒欲来伤如斯多种难</p>
<p style="text-align: center">　　常持八秘明无恶不殄除</p>
<p style="text-align: center">　　印契差别门要当师密受</p>
<p style="text-align: center">　　若在曼荼罗正对尊前次</p>
<p style="text-align: center">　　颦申动支节嘘吹大摇头</p>
<p style="text-align: center">　　哕嗌喷鸣声涕唾及欬嗽</p>
<p style="text-align: center">　　如是之等事制之勿憍慢</p>
<p style="text-align: center">　　大教阿阇梨深行巧慧者</p>
<p style="text-align: center">　　欲求大悉地应须频护摩</p>
<p style="text-align: center">　　每满三洛叉一度火供养</p>
<p style="text-align: center">　　若得三相现暖烟及光明</p>
<p style="text-align: center">　　釰中发大声梵音师子吼</p>
<p style="text-align: center">　　雷鸣微妙响钟鼓雅歌声</p>
<p style="text-align: center">　　种种脱法音行人得悉地</p>
<p style="text-align: center">　　护摩如教法微细明解之</p>
<p style="text-align: center">　　少分不相应众恶皆来集</p>
<p style="text-align: center">　　三俱胝数满常得见文殊</p>
<p style="text-align: center">　　心通解脱门智慧不可测</p>
<p style="text-align: center">　　世出<a>世间</a>愿所求皆满足</p>
<h2>文殊八字仪轨</h2>
<p>　　长庆四年八月三十日。东塔院青龙寺持念沙门义云法金刚。与中天三藏菩提仙。同译笔受。结偈润文僧义云写。勘终记之耳。</p>
<p>　　八字文殊轨。十八契印。二部二卷。以武府灵云开山净严和尚之点本。仇校锓梓。时享保岁次壬子季冬之谷和州丰山妙音轮下沙门无等钦识。</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>