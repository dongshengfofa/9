<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚顶一切如来真实摄大乘现证大教王经 第874部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚顶一切如来真实摄大乘现证大教王经 第874部</center></div><div class='fo'><center>经文出处:来自无量光明网</center><br/><br>
<p style="text-align: center"><img alt="金刚顶一切如来真实摄大乘现证大教王经 第874部" src="./images/金刚顶一切如来真实摄大乘现证大教王经 第874部0.png" style="" title="金刚顶一切如来真实摄大乘现证大教王经 第874部"  class="lazy" /></p>
<h2>金刚顶一切如来真实摄大乘现证大教王经 卷上</h2>
<p>　　唐特进试鸿胪卿<a>三藏</a><a>沙门</a>不空奉诏译</p>
<h3>　　深妙秘密金刚界大三昧耶修习瑜伽仪第一</h3>
<p style="text-align: center">　　稽首薄伽梵大毗卢遮那</p>
<p style="text-align: center">　　能为<a>自在</a>王演说金刚界</p>
<p style="text-align: center">　　无边功德法成五<a>解脱</a>轮</p>
<p style="text-align: center">　　三十七智身我今归命礼</p>
<p style="text-align: center">　　瑜伽大教王开演一佛乘</p>
<p style="text-align: center">　　如来三密藏是乘无比喻</p>
<p style="text-align: center">　　最上最第一唯佛不共智</p>
<p style="text-align: center">　　相应成<a>佛门</a>为令悟入者</p>
<p style="text-align: center">　　圆成净法身三世薄伽梵</p>
<p style="text-align: center">　　皆依此法成是故诸如来</p>
<p style="text-align: center">　　敬礼如理法若修此法者</p>
<p style="text-align: center">　　善住于师位备族姓相好</p>
<p style="text-align: center">　　调柔心正直以戒常严身</p>
<p style="text-align: center">　　以戒常严身清净无所畏</p>
<p style="text-align: center">　　于此秘密乘决定深信解</p>
<p style="text-align: center">　　空有性相义随化道应知</p>
<p style="text-align: center">　　住大悲方便引接诸群品</p>
<p style="text-align: center">　　能令所依者顿获如来位</p>
<p style="text-align: center">　　已入金刚界诸佛大坛场</p>
<p style="text-align: center">　　生在如来家受法王灌顶</p>
<p style="text-align: center">　　瞻礼于圣会不舍菩提心</p>
<p style="text-align: center">　　恭敬阿阇黎等同一切佛</p>
<p style="text-align: center">　　所有言教诲皆当尽奉行</p>
<p style="text-align: center">　　于诸同学处不生嫌恨心</p>
<p style="text-align: center">　　敬如金刚手乃至诸含识</p>
<p style="text-align: center">　　亦不应轻恼诸天神仙等</p>
<p style="text-align: center">　　皆不应礼事勿应毁陵蔑</p>
<p style="text-align: center">　　所睹诸法具不应故骑骞</p>
<p style="text-align: center">　　为此大场内诸圣所执持</p>
<p style="text-align: center">　　亲从阿阇黎得传教灌顶</p>
<p style="text-align: center">　　明解三摩耶诸正遍知道</p>
<p style="text-align: center">　　通明广略教瑜伽身语心</p>
<p style="text-align: center">　　妙解曼拏啰了<a>真言</a>实义</p>
<p style="text-align: center">　　如是阿阇黎诸佛所称赞</p>
<p style="text-align: center">　　等同薄伽梵大毗卢遮那</p>
<p style="text-align: center">　　即是诸如来金刚莲华手</p>
<p style="text-align: center">　　<a>虚空</a>巧业尊故应坚守护</p>
<p style="text-align: center">　　本尊三昧耶倍过于身命</p>
<p style="text-align: center">　　常修外仪式洗漱嚼齿木</p>
<p style="text-align: center">　　啖豆【蔻-（敲-高）+女】涂香令身口香洁</p>
<p style="text-align: center">　　不应食薰杂酒肉诸残触</p>
<p style="text-align: center">　　饮食离诸过不应与他人</p>
<p style="text-align: center">　　同床铺座卧常洁身净服</p>
<p style="text-align: center">　　令内外无垢不应常爪甲</p>
<p style="text-align: center">　　居秽违教故内所为六根</p>
<p style="text-align: center">　　用三密净除外谓诸仪则</p>
<p style="text-align: center">　　法香水灌顶或外缘不备</p>
<p style="text-align: center">　　即以法净除此理趣最胜</p>
<p style="text-align: center">　　当观念囕字净除内外垢</p>
<p style="text-align: center">　　不沐而成浴荡涤等虚空</p>
<p style="text-align: center">　　无垢<a>如法</a>界事理俱相应</p>
<p style="text-align: center">　　如来最称赞初起金刚定</p>
<p style="text-align: center">　　普觉诸群品行即如来行</p>
<p style="text-align: center">　　坐即如来坐诸入无言说</p>
<p style="text-align: center">　　一音遍法界后与大悲念</p>
<p style="text-align: center">　　利乐尽无余有情器<a>世间</a></p>
<p style="text-align: center">　　严净如来土若自他建立</p>
<p style="text-align: center">　　胜大曼拏啰选地结坛场</p>
<p style="text-align: center">　　如经之所说上施妙天盖</p>
<p style="text-align: center">　　周匝悉悬旛瑜鬘铃佩等</p>
<p style="text-align: center">　　间错垂供养布散诸尊位</p>
<p style="text-align: center">　　散时华庄严贤妃阏伽水</p>
<p style="text-align: center">　　<a>烧香</a>华涂香灯明及饮食</p>
<p style="text-align: center">　　金银宝器盛及以净梵等</p>
<p style="text-align: center">　　真言香水洒复以烧香熏</p>
<p style="text-align: center">　　陈设坛四边谛心为供养</p>
<p style="text-align: center">　　<a>修行</a>瑜伽者每入曼拏啰</p>
<p style="text-align: center">　　观身如普贤足步蹈莲华</p>
<p style="text-align: center">　　趣于精室门闭户称吽字</p>
<p style="text-align: center">　　怒目除不祥即五体投地</p>
<p style="text-align: center">　　敬礼<a>世尊</a>足及一乘法僧</p>
<p style="text-align: center">　　即长跪合掌运心对圣众</p>
<p style="text-align: center">　　劝请愿回向具法者应入</p>
<p style="text-align: center">　　金刚三摩地字发智火</p>
<p style="text-align: center">　　烧除虚妄因情器等虚空</p>
<p style="text-align: center">　　名如理作意心如理成就</p>
<p style="text-align: center">　　是名为法性法安住法位</p>
<p style="text-align: center">　　是名为法界复加身口心</p>
<p style="text-align: center">　　成三密三身真言行<a>菩萨</a></p>
<p style="text-align: center">　　应当善修习涂香遍涂手</p>
<p style="text-align: center">　　复用烧香熏结净器世间</p>
<p style="text-align: center">　　寂光<a>华藏</a>印即以定慧手</p>
<p style="text-align: center">　　观念离尘法真言如是称</p>
<p style="text-align: center">　　唵（引）啰儒波誐怛萨嚩达摩（引）</p>
<p style="text-align: center">　　次当净三业观身本清净</p>
<p style="text-align: center">　　诵此真言明得三业皆净</p>
<p>　　<strong>净身真言曰</strong></p>
<p>　　<span style="color: #800000">唵（引）萨嚩（二合）婆嚩秫驮萨嚩达摩萨嚩（二合）婆嚩秫度憾</span></p>
<p style="text-align: center">　　由此真言故其身成<a>法器</a></p>
<p style="text-align: center">　　于虚空观佛遍满如胡麻</p>
<p style="text-align: center">　　则诵遍照明历然见诸佛</p>
<p>　　<strong>观佛真言曰</strong></p>
<p style="text-align: center">　　欠嚩日啰（二合）驮睹</p>
<p style="text-align: center">　　警觉诸如来檀慧相钩竖</p>
<p style="text-align: center">　　进力二相拄是名为起印</p>
<p>　　<span style="color: #800000">唵（引）嚩日啰（二合）底瑟姹（二合）吽</span></p>
<p style="text-align: center">　　吽字想于心变成五智杵</p>
<p style="text-align: center">　　应想遍身中所有微尘数</p>
<p style="text-align: center">　　为金刚萨埵金刚掌舒臂</p>
<p style="text-align: center">　　全身委地礼舍身遍法界</p>
<p style="text-align: center">　　奉献阿閦尊尽礼事诸佛</p>
<p>　　真言曰</p>
<p>　　<span style="color: #800000">唵（引）萨嚩怛他誐哆一布【口*祖】播（引）萨他（二合）曩野怛摩（二合）喃（二）祢哩也（二合）哆野弭（三）萨嚩怛他（引）誐哆（四）嚩日啰（二合）萨怛嚩（二合五）地瑟姹（二合）娑嚩（二合）【牟*含】（六）吽（七）</span></p>
<p style="text-align: center">　　次想怛【口*洛】字于额金刚宝</p>
<p style="text-align: center">　　想身为宝形身中微尘数</p>
<p style="text-align: center">　　想成金刚藏全身以额礼</p>
<p style="text-align: center">　　金刚掌于心奉献宝生尊</p>
<p style="text-align: center">　　想于无边刹首持五佛冠</p>
<p>　　灌一切佛顶</p>
<p>　　真言曰</p>
<p>　　<span style="color: #800000">唵（引）萨嚩怛他誐哆（一）布惹鼻晒迦野怛摩（三合）喃（二）祢哩也（二合）哆野弭（三）萨嚩怛他誐哆（四）嚩日啰（二合）啰怛那（二合五）鼻晒左娑嚩（二合）【牟*含】怛【口*洛】 （六）</span></p>
<p style="text-align: center">　　◇观纥哩字于口即想八叶莲</p>
<p style="text-align: center">　　观身为莲华身中微尘数</p>
<p style="text-align: center">　　想成金刚法全身以口礼</p>
<p style="text-align: center">　　金刚掌于顶奉献无量寿</p>
<p style="text-align: center">　　遍想诸佛会而请转法轮</p>
<p>　　真言曰</p>
<p>　　<span style="color: #800000">唵（引）萨嚩怛他誐哆（一）布惹钵啰（二合）嚩哆曩野怛摩（二合）喃（二）祢哩也（二合）哆野弭（三）萨嚩怛他誐哆（四）嚩日啰（二合）达磨（五）钵啰（二合）嚩哩哆（二合）野娑嚩（二合）【牟*含】（六）纥哩以（三合七）</span></p>
<p style="text-align: center">　　◇阿字想于顶变为业金刚</p>
<p style="text-align: center">　　观身普金刚身中微尘数</p>
<p style="text-align: center">　　皆成金刚业全身以顶礼</p>
<p style="text-align: center">　　当心金刚掌奉献不空尊</p>
<p style="text-align: center">　　想于普集会观金刚业身</p>
<p>　　而作大供养</p>
<p>　　真言曰</p>
<p>　　<span style="color: #800000">唵（引）萨嚩怛他誐哆（一）布惹迦磨抳阿怛摩（二合）喃（二）祢哩也（二合）哆野弭（三）萨嚩怛他誐哆（四） 嚩日啰（二合）迦磨（五）俱噜娑嚩（二合）【羊*含】（六）阿（入声七）</span></p>
<p style="text-align: center">　　次结金刚持大印禅慧檀智反相叉</p>
<p style="text-align: center">　　右膝着地置顶上一一想礼如来足</p>
<p style="text-align: center">　　舒指从顶如垂带从心旋转如舞势</p>
<p>　　金刚合掌置顶上</p>
<p>　　真言曰</p>
<p>　　<span style="color: #800000">唵（引）萨嚩怛他誐哆（一）迦野弭嚩枳唧哆（二）嚩日啰（二合）钵啰（二合）拏每（三）嚩日啰（二合）满娜喃迦噜弥（四）唵（引）嚩日啰（二合）吻（尾一切五）</span></p>
<p style="text-align: center">　　归命十方等正觉最胜妙法菩萨众</p>
<p style="text-align: center">　　以身口意清净业殷勤合掌恭敬礼</p>
<p style="text-align: center">　　无始轮回诸有中身口意业所生罪</p>
<p style="text-align: center">　　如佛菩萨所忏悔我今陈忏亦如是</p>
<p style="text-align: center">　　诸佛菩萨行愿中金刚三业所生福</p>
<p style="text-align: center">　　缘觉声闻及有情所集善根尽<a>随喜</a></p>
<p style="text-align: center">　　一切世灯坐道场觉眼开敷照三有</p>
<p style="text-align: center">　　我今胡跪先劝请转于无上妙法轮</p>
<p style="text-align: center">　　所有如来<a>三界</a>主临般无余<a>涅槃</a>者</p>
<p style="text-align: center">　　我皆劝请令久住不舍悲愿救世间</p>
<p style="text-align: center">　　忏悔劝请随喜福愿我不失菩提心</p>
<p style="text-align: center">　　诸佛菩萨妙众中常为善友不厌舍</p>
<p style="text-align: center">　　离于八难生无难<a>宿命</a>住智相严身</p>
<p style="text-align: center">　　远离愚迷具悲智悉能满足波罗蜜</p>
<p style="text-align: center">　　富乐丰饶生胜族眷属广多常炽盛</p>
<p style="text-align: center">　　四无碍辩十自在六通诸禅悉<a>圆满</a></p>
<p style="text-align: center">　　如金刚幢及普贤愿赞回向亦如是</p>
<p style="text-align: center">　　<a>行者</a>广大愿次应发胜心</p>
<p style="text-align: center">　　愿一切有情如来所称赞</p>
<p style="text-align: center">　　世间出世间速成胜悉地</p>
<p>　　<strong>合掌真言曰</strong></p>
<p>　　<span style="color: #800000">唵（引）萨嚩怛他誐哆（一）商悉哆（入声）萨嚩萨怛嚩 （二合）喃（二）萨嚩悉驮药（三）三播儞演（二合）耽（引）怛他誐哆（引四）室左（二合）地底瑟姹（二合）耽（去声引五）</span></p>
<p style="text-align: center">　　◇摩◇吒于两目应观为日月</p>
<p style="text-align: center">　　二手金刚拳各安于腰侧</p>
<p style="text-align: center">　　遍视空中佛诸佛皆<a>欢喜</a></p>
<p style="text-align: center">　　所有香华等及余供养具</p>
<p style="text-align: center">　　因此目瞻睹去垢成清净</p>
<p>　　辟除成结界</p>
<p>　　真言曰</p>
<p>　　<span style="color: #800000">唵（引）嚩日啰（二合）涅哩（二合）瑟致（二合）么吒</span></p>
<p style="text-align: center">　　福智二羽合十度初分交</p>
<p style="text-align: center">　　名为金刚掌一切印之首		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　真言曰</p>
<p>　　<span style="color: #800000">唵（引）嚩日啰（二合）惹礼（引）</span></p>
<p style="text-align: center">　　即彼金刚掌十度结为拳</p>
<p style="text-align: center">　　名为金刚缚能解结使缚</p>
<p>　　真言曰</p>
<p>　　<span style="color: #800000">唵（引）嚩日啰（二合）满驮（引）</span></p>
<p>　　即以金刚缚能净第<a>八识</a></p>
<p>　　<span style="color: #800000">亦除杂染种◇怛啰（二合）◇吒二字</span></p>
<p>　　想安于两乳二羽金刚缚</p>
<p>　　掣开如户枢</p>
<p>　　真言曰</p>
<p>　　<span style="color: #800000">唵（引）嚩日啰（二合）满驮怛啰（二合）吒（引）</span></p>
<p style="text-align: center">　　即以金刚缚禅智屈入掌</p>
<p style="text-align: center">　　檀慧戒方间想召无漏智</p>
<p>　　入于藏识中</p>
<p>　　真言曰</p>
<p>　　<span style="color: #800000">唵（引）嚩日啰（二合）吠舍恶（引）</span></p>
<p style="text-align: center">　　即以前印相进力拄禅智</p>
<p style="text-align: center">　　以附于心门无漏智坚固</p>
<p>　　真言曰</p>
<p>　　<span style="color: #800000">唵（引）嚩日啰（二合）母瑟致（二合）鑁</span></p>
<p style="text-align: center">　　二羽金刚缚忍愿竖如针</p>
<p style="text-align: center">　　才诵真言已自身成普贤</p>
<p style="text-align: center">　　坐于月轮上身前观普贤</p>
<p>　　真言曰</p>
<p>　　<span style="color: #800000">唵（引）三摩野萨怛鑁（三合引）</span></p>
<p style="text-align: center">　　行者次应结大誓真实契</p>
<p style="text-align: center">　　二羽金刚缚檀慧禅智竖</p>
<p style="text-align: center">　　忍愿交入掌指面令相合</p>
<p style="text-align: center">　　以二度刺心名为大悲箭</p>
<p style="text-align: center">　　以射厌离心极喜三昧耶</p>
<p>　　警觉本誓愿</p>
<p>　　真言曰</p>
<p>　　<span style="color: #800000">唵（引）三摩野斛（二合）素怛啰萨怛鑁（三合引）</span></p>
<p style="text-align: center">　　行者次应结降三世大印</p>
<p style="text-align: center">　　二羽忿怒拳檀慧背钩结</p>
<p style="text-align: center">　　进力二背竖身想忿怒王</p>
<p style="text-align: center">　　八臂而四面笑怒恐怖形</p>
<p style="text-align: center">　　四牙炽盛身右足笪左直</p>
<p style="text-align: center">　　蹹大天及后厉声诵真言</p>
<p style="text-align: center">　　旋转于十方左转为辟除</p>
<p>　　右旋成结界</p>
<p>　　真言曰</p>
<p>　　<span style="color: #800000">唵（引）逊婆【宁*页】逊婆【宁*页】吽（一）屹哩（二合）贺拏（二合）屹哩（二合）贺拏（二合）吽（二）屹哩（二合）贺拏（二合）播野吽（三）阿曩野斛婆誐鑁（四）嚩日啰（二合）吽（五）发吒（引六）</span></p>
<p style="text-align: center">　　次结金刚莲二羽金刚缚</p>
<p style="text-align: center">　　檀慧禅智竖莲华三昧耶</p>
<p style="text-align: center">　　得成莲华部转轮之主宰</p>
<p>　　真言曰</p>
<p>　　<span style="color: #800000">唵（引）嚩日啰（二合）钵纳摩（二合）三摩野萨怛鑁（三合引）</span></p>
<p style="text-align: center">　　阿赖耶识中违背菩提种</p>
<p style="text-align: center">　　次结法轮印摧破厌离轮</p>
<p style="text-align: center">　　即前莲华印檀慧而交竖</p>
<p style="text-align: center">　　摧制于自心即灭二乘种</p>
<p>　　真言曰</p>
<p>　　<span style="color: #800000">吽（一）吒（引）枳（重声）娑普（二合）吒（引）野（二）摩贺尾啰誐（三）嚩日囕（二合）嚩日啰（二合）驮啰（四）萨帝曳（五二合）囊【口*圻】（敕角切）</span></p>
<p style="text-align: center">　　次结大欲印二羽金刚缚</p>
<p style="text-align: center">　　禅入智虎口随诵而出入</p>
<p>　　真言曰</p>
<p>　　<span style="color: #800000">唵（引）素啰哆（一）嚩日囕（二合）【口*弱】吽鑁斛（二）萨摩野萨怛鑁（二合三引）</span></p>
<p style="text-align: center">　　大乐不空身印契同于上</p>
<p style="text-align: center">　　普愿诸有情速证如来地</p>
<p style="text-align: center">　　修行瑜伽者自成大深智</p>
<p style="text-align: center">　　菩提大欲满圆成大悲种</p>
<p>　　真言曰</p>
<p>　　<span style="color: #800000">唵（引）摩贺素佉（一）嚩日囕（二合）娑（引）驮野（二）萨嚩萨怛吠（二合三）毗喻（二合）【口*弱】吽鑁（引）斛（四）</span></p>
<p style="text-align: center">　　次结召罪印二羽金刚缚</p>
<p style="text-align: center">　　忍愿伸如针进力屈如钩</p>
<p style="text-align: center">　　起大悲愍心来去而观想</p>
<p style="text-align: center">　　召诸有情罪自身三恶趣</p>
<p style="text-align: center">　　众罪召入掌黑色如云雾</p>
<p>　　众多诸鬼形</p>
<p>　　真言曰</p>
<p>　　<span style="color: #800000">唵（引）萨嚩播波（一）迦【口*栗】洒（二合）拏（二）尾戍驮曩（三） 嚩日啰（三合）萨怛嚩（二合四）三摩野（五）吽（六）【口*弱】（引七）</span></p>
<p style="text-align: center">　　次结摧罪印八度内相叉</p>
<p style="text-align: center">　　忍愿如前竖应观独钴杵</p>
<p style="text-align: center">　　当观自身相变成降三世</p>
<p style="text-align: center">　　厉声诵真言内心起慈悲</p>
<p style="text-align: center">　　忍愿应三拍摧诸有情罪</p>
<p>　　三恶皆辟除</p>
<p>　　真言曰</p>
<p>　　<span style="color: #800000">唵（引）嚩日啰（二合）播抳（一）尾娑普（二合）吒（引）野（二）萨嚩播野满驮曩【宁*页】（三）钵啰（二合）谟讫囇（二合）野（四）萨嚩播波誐底毗药（二合五）萨嚩萨怛嚩（二合六）萨嚩怛他誐哆（七）嚩日啰（二合）三摩野吽（八）怛啰（二合）吒（引九）</span></p>
<p style="text-align: center">　　次应净业障令灭决定业</p>
<p style="text-align: center">　　二羽金刚掌进力屈二节</p>
<p style="text-align: center">　　禅智押二度结此业障除</p>
<p>　　真言曰</p>
<p>　　<span style="color: #800000">唵（引）嚩日啰（二合）羯啰摩（二合一）尾戍驮野（二）萨嚩 嚩啰拏【宁*页】（三）没驮萨帝曳（二合）曩（四）三摩野（五）吽（六）</span></p>
<p style="text-align: center">　　次成菩提心自他令圆满</p>
<p style="text-align: center">　　即如莲华契檀慧禅智竖</p>
<p>　　安于顶之左</p>
<p>　　真言曰</p>
<p>　　<span style="color: #800000">唵（引）赞捺噜（二合）多【口*梨】（一）三满哆婆捺啰（二合）枳啰尾（尼皆切二）摩贺嚩日哩（二合）抳（尼盈切三）吽（四）</span></p>
<p style="text-align: center">　　运心诸有情月上如来威</p>
<p style="text-align: center">　　速成如普贤瑜伽经所说</p>
<p style="text-align: center">　　应结跏趺坐支节不动摇</p>
<p style="text-align: center">　　应结等印持二羽金刚缚</p>
<p style="text-align: center">　　仰安于脐下端身勿动摇</p>
<p style="text-align: center">　　舌拄于上腭止息令微细</p>
<p style="text-align: center">　　谛观诸法性皆由于自心</p>
<p style="text-align: center">　　烦恼随烦恼蕴界诸处等</p>
<p style="text-align: center">　　皆如幻与焰如乾闼婆城</p>
<p style="text-align: center">　　亦如旋火轮又如空谷响</p>
<p style="text-align: center">　　如是谛观已不见于身心</p>
<p style="text-align: center">　　住寂灭平等究竟真实智</p>
<p style="text-align: center">　　即观于空中诸佛如胡麻</p>
<p style="text-align: center">　　遍满虚空界想身证十地</p>
<p style="text-align: center">　　住于如实际空中诸如来</p>
<p style="text-align: center">　　弹指而警觉告言善男子</p>
<p style="text-align: center">　　汝之所证处是一道清净</p>
<p style="text-align: center">　　金刚喻三昧及萨般若等</p>
<p style="text-align: center">　　尚未能证知勿以此为足</p>
<p style="text-align: center">　　应满足普贤方成最正觉</p>
<p style="text-align: center">　　身心不动摇定中礼诸佛</p>
<p>　　真言曰</p>
<p>　　<span style="color: #800000">唵（引）萨嚩怛他誐哆（一）波娜满那喃迦噜弭</span></p>
<p style="text-align: center">　　行者闻警觉定中普礼已</p>
<p style="text-align: center">　　唯愿诸如来示我所行处</p>
<p style="text-align: center">　　诸佛同告言汝应观自心</p>
<p style="text-align: center">　　既闻是说已如教观自心</p>
<p style="text-align: center">　　久住谛观察不见自心相</p>
<p style="text-align: center">　　复想<a>礼佛</a>足白言最胜尊</p>
<p style="text-align: center">　　我不见自心此心为何相</p>
<p style="text-align: center">　　诸佛咸告言心相难测量</p>
<p style="text-align: center">　　授与心真言即诵彻心明</p>
<p style="text-align: center">　　观心如月轮若在轻雾中</p>
<p>　　如理谛观察</p>
<p>　　真言曰</p>
<p>　　<span style="color: #800000">唵（引）唧哆钵啰（二合）底（一）味淡迦噜弭（二）</span></p>
<p style="text-align: center">　　藏识本非染清净无瑕秽</p>
<p style="text-align: center">　　长时积福智喻若净月轮</p>
<p style="text-align: center">　　无体亦无事即说亦非月</p>
<p style="text-align: center">　　由具福智故自心如满月</p>
<p style="text-align: center">　　踊跃心欢喜复白诸世尊</p>
<p style="text-align: center">　　我已见自心清净如满月</p>
<p style="text-align: center">　　离诸烦恼垢能执所执等</p>
<p style="text-align: center">　　诸佛皆告言汝心本如是</p>
<p style="text-align: center">　　为客尘所翳菩提心为净</p>
<p style="text-align: center">　　汝观净月轮得证菩提心</p>
<p style="text-align: center">　　授此心真言密诵而观察</p>
<p>　　真言曰</p>
<p>　　<span style="color: #800000">唵（引）冒地唧哆（一）母怛摩（二合）那野弭（二）</span></p>
<p style="text-align: center">　　能令心月轮圆满益明显</p>
<p style="text-align: center">　　诸佛复告言菩提心坚固</p>
<p style="text-align: center">　　复受心真言观金刚莲华</p>
<p>　　真言曰</p>
<p>　　<span style="color: #800000">唵（引）速乞叉（二合）摩嚩日啰（二合引）</span></p>
<p>　　<strong>观五股金刚真言曰</strong></p>
<p>　　<span style="color: #800000">唵（引）底瑟姹（二合）嚩日啰（二合）</span></p>
<p style="text-align: center">　　汝于净月轮观五智金刚</p>
<p style="text-align: center">　　令普周法界唯一大金刚</p>
<p>　　<strong>渐广真言曰</strong></p>
<p>　　<span style="color: #800000">唵（引）娑颇（二合）啰嚩日啰（二合引）</span></p>
<p>　　<strong>渐略真言曰</strong></p>
<p>　　<span style="color: #800000">唵（引）僧贺（引）啰嚩日啰（二合引）</span></p>
<p>　　应当知自身即为金刚界</p>
<p>　　真言曰</p>
<p>　　<span style="color: #800000">唵（引）嚩日啰（二合）怛摩（二合）句憾</span></p>
<p style="text-align: center">　　自身为金刚坚实无染坏</p>
<p style="text-align: center">　　复白诸佛言我为金刚身</p>
<p style="text-align: center">　　时彼诸如来便敕行者言</p>
<p style="text-align: center">　　观身为佛形复授此真言</p>
<p>　　<span style="color: #800000">唵（引）野他（引一）萨嚩怛他誐哆（二）萨怛（二合）他憾</span></p>
<p style="text-align: center">　　既见身成佛相好皆圆备</p>
<p style="text-align: center">　　诸如来加持现证实相智</p>
<p style="text-align: center">　　不改前印相应诵此真言</p>
<p>　　<span style="color: #800000">唵（引）萨嚩怛他誐哆（一）鼻三冒地涅哩（二合）嗏（二） 嚩日啰（二合）底瑟吒（二合三）</span></p>
<p style="text-align: center">　　次结四如来三昧耶印契</p>
<p style="text-align: center">　　各以本真言而用加持身</p>
<p style="text-align: center">　　不动佛于心宝生尊于额</p>
<p style="text-align: center">　　无量寿于喉不空成就顶		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　真言曰</p>
<p>　　<span style="color: #800000">唵（引）嚩日啰（二合）萨怛嚩（二合一）地瑟姹（二合）娑嚩 （二合）【羊*含】（二）吽（三）</span></p>
<p>　　<span style="color: #800000">唵（引）嚩日啰（二合）啰怛曩（二合一）地瑟姹（二合）娑嚩 （二合）【羊*含】（二）怛【口*洛】（二合三）</span></p>
<p>　　<span style="color: #800000">唵（引）嚩日啰（二合）达啰磨（二合一）地瑟姹（二合）娑嚩（二合）【羊*含】（二）纥哩以（三合三）</span></p>
<p>　　<span style="color: #800000">唵（引）嚩日啰（二合）羯啰磨（二合一）地瑟姹（二合）娑嚩（二合）【羊*含】（二）恶（三）</span></p>
<p style="text-align: center">　　既已加持身次应受灌顶</p>
<p style="text-align: center">　　五如来印契各如三昧耶</p>
<p style="text-align: center">　　遍照灌于顶不动佛于额</p>
<p style="text-align: center">　　宝生尊顶右无量寿顶后</p>
<p style="text-align: center">　　不空成就佛应在顶之左</p>
<p>　　真言曰</p>
<p>　　<span style="color: #800000">唵（引）萨嚩怛他誐带（一）湿嚩（二合）哩也（二合）鼻囇罽（二）鑁（三）</span></p>
<p>　　<span style="color: #800000">唵（引）嚩日啰（二合）萨怛嚩（二合一）鼻瑟左【羊*含】（二）吽（三）</span></p>
<p>　　<span style="color: #800000">唵（引）嚩日啰（二合）啰怛曩（二合一）鼻瑟左【羊*含】怛【口*洛】（二合二）</span></p>
<p>　　<span style="color: #800000">唵（引）嚩日啰（二合）钵纳磨（三合一）鼻瑟左【羊*含】【口*纥】哩以（二）</span></p>
<p>　　<span style="color: #800000">唵（引）嚩日啰（二合）羯啰磨（二合一）鼻瑟左【羊*含】（二）恶（三）</span></p>
<p style="text-align: center">　　次应灌顶后应系如来鬘</p>
<p style="text-align: center">　　四方诸如来皆三昧耶契</p>
<p style="text-align: center">　　额前二羽分三结于顶后</p>
<p style="text-align: center">　　向前如垂带先从檀慧开</p>
<p>　　真言曰</p>
<p>　　<span style="color: #800000">唵（引）嚩日啰（二合）驮怛味（二合一）摩攞鼻诜左【羊*含】 鑁</span></p>
<p>　　<span style="color: #800000">唵（引）嚩日啰（二合）萨怛嚩（二合一）摩攞鼻诜左【羊*含】 鑁</span></p>
<p>　　<span style="color: #800000">唵（引）嚩日啰（二合）啰怛曩（二合一）摩攞鼻诜左【羊*含】鑁</span></p>
<p>　　<span style="color: #800000">唵（引）嚩日啰（二合）钵纳磨（二合一）摩攞鼻诜左【羊*含】鑁</span></p>
<p>　　<span style="color: #800000">唵（引）嚩日啰（二合）羯啰磨（二合一）摩攞鼻诜左【羊*含】鑁</span></p>
<p style="text-align: center">　　次于诸有情当兴大悲心</p>
<p style="text-align: center">　　无尽<a>生死</a>中恒被大誓甲</p>
<p style="text-align: center">　　为净佛国土降伏诸天魔</p>
<p style="text-align: center">　　成最正觉故被如来甲胄</p>
<p style="text-align: center">　　二羽金刚拳当心舒进力</p>
<p style="text-align: center">　　二度相萦绕心背次两膝</p>
<p style="text-align: center">　　脐腰心两肩喉颈额又顶</p>
<p style="text-align: center">　　各各三旋绕徐徐前下垂</p>
<p style="text-align: center">　　先从檀慧散印能护一切</p>
<p>　　天魔不能坏</p>
<p>　　真言曰</p>
<p>　　<span style="color: #800000">唵（引）砧</span></p>
<p style="text-align: center">　　次应金刚拍平掌而三拍</p>
<p style="text-align: center">　　由此印威力缚解解者缚</p>
<p style="text-align: center">　　便成坚固甲圣众皆欢喜</p>
<p style="text-align: center">　　获得金刚体如金刚萨埵</p>
<p>　　真言曰</p>
<p>　　<span style="color: #800000">唵（引）嚩日啰（二合）睹史野（二合）斛（入声）</span></p>
<p style="text-align: center">　　次结现智身二羽金刚缚</p>
<p style="text-align: center">　　禅智入于掌身前想月轮</p>
<p style="text-align: center">　　于中观本尊谛观于相好</p>
<p style="text-align: center">　　遍入金刚已本印如仪则</p>
<p style="text-align: center">　　身前当应结思惟大萨埵</p>
<p>　　真言曰</p>
<p>　　<span style="color: #800000">唵（引）嚩日啰（二合）萨怛嚩（二合）恶</span></p>
<p style="text-align: center">　　次结见智身印契如前相</p>
<p style="text-align: center">　　见彼智萨埵应观于自身</p>
<p style="text-align: center">　　钩召引入嚩令喜作成就</p>
<p>　　真言曰</p>
<p>　　<span style="color: #800000">唵（引）嚩日啰（二合）萨怛嚩（二合）涅哩（二合）舍也（二合）</span></p>
<p style="text-align: center">　　次结四明印召引入自身</p>
<p style="text-align: center">　　印如降三世屈进初如钩</p>
<p style="text-align: center">　　次进力互交仍屈头相拄</p>
<p style="text-align: center">　　次互相钩结次腕合而振</p>
<p style="text-align: center">　　由此四明印召引缚令喜</p>
<p>　　真言曰</p>
<p>　　<span style="color: #800000">【口*弱】吽鑁斛</span></p>
<p style="text-align: center">　　次陈三摩耶当结金刚缚</p>
<p style="text-align: center">　　忍愿竖如针成本尊瑜伽</p>
<p>　　诵三摩耶萨怛鑁（三合）遍入背后而月轮</p>
<p>　　于中应观萨埵体我三昧耶萨怛鑁</p>
<p>　　真言曰</p>
<p>　　<span style="color: #800000">唵（引）三摩庾唅（一）摩贺（引）三摩庾唅（二）</span></p>
<p style="text-align: center">　　次成就法界奉事诸如来</p>
<p style="text-align: center">　　有情器世间净妙为佛土</p>
<p style="text-align: center">　　胜上智观察内外无所有</p>
<p>　　三世等虚空◇</p>
<p>　　观念欠字门次发智风轮</p>
<p>　　◇憾字相应起</p>
<p>　　当观轮围山◇</p>
<p>　　剑字宝严饰又于虚空观</p>
<p>　　◇鑁字遍照尊</p>
<p>　　大悲流乳水成香乳大海</p>
<p>　　◇海中观钵啰（二合）字</p>
<p>　　字门成金龟其身之广大</p>
<p>　　无量喻若曩◇</p>
<p>　　背观【口*纥】哩（二合）字变为妙莲华</p>
<p>　　八叶有三层赤色具台蕊</p>
<p>　　皆悉有光明◇</p>
<p style="text-align: center">　　台中观素字出妙高山王</p>
<p style="text-align: center">　　四宝之所成四层及四峰</p>
<p style="text-align: center">　　七金山围绕山间复有海</p>
<p style="text-align: center">　　皆八功德水瑜伽者观念</p>
<p>　　了了悉分明</p>
<p>　　<span style="color: #800000">欠憾剑鑁钵啰（二合）【口*纥】哩以（三合）素</span></p>
<p>　　<strong>成就海真言</strong></p>
<p>　　<span style="color: #800000">唵（引）尾摩路（引）娜地吽</span></p>
<p>　　<strong>成就山真言</strong></p>
<p>　　<span style="color: #800000">唵（引）阿左啰吽</span></p>
<p style="text-align: center">　　于妙高山顶观<a>佛法</a>界宫</p>
<p style="text-align: center">　　五智之所成五峰宝楼阁</p>
<p style="text-align: center">　　净妙超诸界种种胜庄严</p>
<p style="text-align: center">　　即结金刚轮轮坛之密印</p>
<p style="text-align: center">　　由此印威力则成诸轮坛</p>
<p style="text-align: center">　　二羽金刚拳进力檀慧钩</p>
<p style="text-align: center">　　于中现观想轮坛如来教</p>
<p style="text-align: center">　　即于宝阁中而观曼拏啰</p>
<p>　　真言曰</p>
<p>　　<span style="color: #800000">唵（引）嚩日啰（二合）作羯啰（二合）吽</span></p>
<p style="text-align: center">　　次应诵启请不改前印相</p>
<p style="text-align: center">　　想白诸圣众降此曼拏啰</p>
<p>　　启请真言曰</p>
<p>　　<span style="color: #800000">野便焰（二合）【宁*页】（一）尾觐曩（一合）娑作羯啰（二合）悉第（二）写哆亩鼻嚩【口*梨】（三）嚩日啰（二合）俱拏【口*梨】系睹 （四）毗焰（二合）哆毗焰（二合）摩（五）娑睹（二合）萨娜曩莫（入声六）</span></p>
<p style="text-align: center">　　次结开门印想开大檀门</p>
<p style="text-align: center">　　二羽金刚拳檀慧应相钩</p>
<p style="text-align: center">　　进力竖侧合每门诵真言</p>
<p>　　◇应吽而掣开</p>
<p>　　从东而右转每方面向门</p>
<p>　　若方所小狭即于观想中</p>
<p>　　运心如本教</p>
<p>　　真言曰</p>
<p>　　<span style="color: #800000">唵（引）嚩日啰（二合）娜嚩（二合）噜（一）嗢娜伽（二合）吒野（二）三摩野（三）钵啰（二合）吠舍野（四）吽（五）</span></p>
<p style="text-align: center">　　次结启请印启白诸世尊</p>
<p style="text-align: center">　　二羽金刚缚忍愿应竖合</p>
<p style="text-align: center">　　进力屈如钩中后而不着</p>
<p style="text-align: center">　　称名而启请三唱此伽陀</p>
<p>　　真言曰</p>
<p>　　<span style="color: #800000">阿演（去声）睹萨吠步嚩（一）乃迦娑（引）【口*洛】钵啰（二合）拏（二）弭哆势沙迦（三）菆（敕句切）啰摩【口*洛】（三合）萨乞叉（二合）怛讫哩（三合）怛（四）曩跢婆嚩（五）娑嚩（二合）婆嚩 （入声六）娑嚩（二合）焰步（七）毛曩哆婆嚩娑嚩（二合）婆嚩（入声八）</span></p>
<p style="text-align: center">　　次观佛海会诸圣普云集</p>
<p style="text-align: center">　　交臂作弹指指声遍法界</p>
<p>　　真言曰</p>
<p>　　<span style="color: #800000">唵（引）嚩日啰（二合）三摩惹【口*弱】（入声重）</span></p>
<p style="text-align: center">　　诸如来集会皆在于虚空</p>
<p style="text-align: center">　　诵百八名赞礼曼拏圣众</p>
<p>　　<strong>赞叹真言曰</strong></p>
<p>　　<span style="color: #800000">嚩日啰（二合）萨怛嚩（二合一）摩贺萨怛嚩（二合二）嚩日啰（二合）萨嚩怛他誐哆（三）三满跢婆（引）【木*奈】啰（二合四） 嚩日啰（二合）儞也（二合五）嚩日啰（二合）播抳（六）曩谟（引）娑睹（二合）帝（七）</span></p>
<p>　　<span style="color: #800000">嚩日啰（二合）啰惹（一）素没驮誐哩也（三合二）嚩日啰（二合）俱（上声）舍（三）怛他（引）誐哆（四）阿谟（引）佉啰惹（五） 嚩日啰（二合）儞也（二合六）嚩日啰（二合）迦啰沙（二合七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）啰誐（一）摩贺（引）燥企也（二合二）嚩日啰（二合）嚩拏嚩（三）商迦啰（四）摩啰迦摩（五）贺嚩日啰（二合六）左播（七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）娑（引）度（一）素嚩日啰（二合）誐哩也（二合二） 嚩日啰（二合）睹瑟【齿*来】（二合三）摩贺啰帝（四）钵啰（二合）谟（引）儞也（二合）啰惹（五）嚩日啰（二合）儞也（二合六）嚩日啰（二合）贺啰沙（二合七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）啰怛曩（二合一）素嚩日啰（二合）啰他（二合二） 嚩日啰（二合）迦舍（三）摩贺（引）摩抳（四）阿迦舍誐婆（五）嚩日啰（二合）茶也（二合六）嚩日啰（二合）誐婆（七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）帝惹（一）摩贺（引）入嚩（二合）攞（二）嚩日啰（二合）素哩也（二合三）【口*尔】曩钵啰（二合）婆（四）嚩日啰（二合）啰湿弭（二合五）摩贺帝惹（六）嚩日啰（二合）钵啰（二合）婆（七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）计睹（一）素萨怛嚩（二合）啰他（二合二）嚩日啰特嚩（二合）惹（三）素妒洒迦（四）啰怛曩（二合）计睹（五）摩贺嚩日啰（二合六）嚩日啰（二合）拽瑟【齿*来】（二合七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）贺娑（一）摩贺贺娑（二）嚩日啰（二合）悉弭哆（三）摩贺（引）纳部（二合）哆必哩（二合）底（四）钵啰（二合）谟（引）儞也（二合）啰惹（五）嚩日啰（二合）儞也（二合六） 嚩日啰（二合）毕哩（二合）帝（七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）达啰磨（二合一）素萨怛嚩（二合）啰他（二合二）嚩日啰（二合）钵捺摩（二合三）素戍达迦（四）路计湿嚩（二合）啰（五）素嚩日啰（二合）乞叉（二合六）嚩日啰（二合）宁怛啰（二合七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）底乞叉拏（三合一）摩贺野曩（二）嚩日啰（二合）句舍（三）摩贺（引）庾驮（四）曼祖室哩（二合五）嚩日啰（二合）俨鼻哩也（二合六）嚩日啰（二合）没第（七）曩谟窣睹帝（八）</span></p>
<p>　　<span style="color: #800000">嚩日啰（二合）系睹（一）摩贺（引）曼拏（二）嚩日啰（二合）左（引）羯啰（二合三）摩贺曩野（四）素钵啰（二合）啰怛曩（二合五）嚩日噜（二合）怛他（六）嚩日啰（二合）曼拏（七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）婆洒（一）素尾儞也（二合）誐哩也（三合二） 嚩日啰（二合）惹播（三）素悉帝那阿嚩者（引四）嚩日啰（二合）尾儞也（二合五）誐哩也（三合六）嚩日啰（二合）婆洒（七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）羯磨（一）素嚩日啰（二合）惹拏（二合二）羯磨嚩日啰（二合三）素萨嚩誐啰（二合四）嚩日啰（二合）谟佉（五）摩护那哩也（二合六）嚩日啰（二合）尾湿嚩（二合七）那谟（引）娑睹（二合）帝（八）</span></p>
<p>　　<span style="color: #800000">嚩日啰（二合）啰乞叉（二合一）摩贺吠哩也（二合二）嚩日啰（二合）嚩摩（转三）摩贺涅哩（二合）嗏（去声四）讷欲驮曩（五）素尾哩也（二合）誐哩也（三合六）嚩日啰（二合）尾哩也（二合七）曩谟（引）娑睹（二合）帝（八）</span></p>
<p>　　<span style="color: #800000">嚩日啰（二合）药乞叉（二合一）摩护播野（二）嚩日啰（二合）能瑟吒啰（二合三）摩贺婆野（四）摩啰钵啰（二合）摩【口*栗】儞（二合五）嚩日噜（二合）誐哩也（二合六）嚩日啰（二合）赞拏（七）那谟（引）娑睹（二合）帝（八）</span></p>
<p>　　<span style="color: #800000">嚩日啰（二合）散第（一）素萨【宁*页】地也（二合二）嚩日啰（二合）满驮（三）钵啰（二合）谟（引）左迦（四）嚩日啰（二合）母瑟吒野（二合五）誐啰（二合）萨摩琰（六）嚩日啰（二合）母瑟【齿*来】（二合七）曩谟（引）娑睹（二合）帝（八）</span></p>
<p style="text-align: center">　　次结四明印印如降三世</p>
<p style="text-align: center">　　钩屈进度招索进力如环</p>
<p style="text-align: center">　　锁开腕相钩铃合腕似振</p>
<p>　　<strong>各诵本真言</strong></p>
<p>　　真言曰</p>
<p>　　<span style="color: #800000">嚩日啰（二合）矩舍【口*弱】</span></p>
<p>　　<span style="color: #800000">嚩日啰（二合）播舍吽</span></p>
<p>　　<span style="color: #800000">嚩日啰（二合）娑普（二合）吒鑁</span></p>
<p>　　<span style="color: #800000">嚩日啰（二合）吠舍阿（入声）</span></p>
<p>　　次应金刚拍令圣众欢喜</p>
<p>　　<strong>真言曰</strong></p>
<p>　　<span style="color: #800000">唵（引）嚩日啰（二合）哆啰睹史也（二合）斛（入声）</span></p>
<p style="text-align: center">　　次入平等智捧阏伽香水</p>
<p style="text-align: center">　　想浴诸圣身当得灌顶地</p>
<p>　　真言曰</p>
<p>　　<span style="color: #800000">唵（引）嚩日啰（二合）娜迦吒吽</span></p>
<p>　　<span style="color: #800000">曩莫三满多没驮喃（一）誐誐曩（二）娑摩娑摩（三）娑嚩（二合）贺（引四）</span></p>
<p style="text-align: center">　　次结振铃印右杵左振铃</p>
<p style="text-align: center">　　心入声解脱观照般若理</p>
<p>　　真言曰</p>
<p>　　<span style="color: #800000">唵（引）嚩日啰（二合）播抳吽</span></p>
<p>　　<span style="color: #800000">唵（引）嚩日啰（二合）健吒睹瑟也（二合）斛（入声引）</span></p>
<p>　　金刚顶一切如来真实摄大乘现证大教王经卷上		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>金刚顶一切如来真实摄大乘现证大教王经 卷下</h2>
<p>　　唐特进试鸿胪卿三藏沙门不空奉诏译</p>
<h3>　　金刚界大曼拏啰毗卢遮那一切如来族秘密心地印真言羯磨部第二</h3>
<p style="text-align: center">　　稽首薄伽梵大毗卢遮那</p>
<p style="text-align: center">　　能为自在王演说金刚界</p>
<p style="text-align: center">　　羯磨诸仪则印契及真言</p>
<p style="text-align: center">　　供养诸如来次结羯磨印</p>
<p style="text-align: center">　　于心而修习谛观心月轮</p>
<p style="text-align: center">　　而有羯磨杵应结金刚拳</p>
<p style="text-align: center">　　等引而两分右羽金刚拳</p>
<p style="text-align: center">　　以握力之端左拳安于脐</p>
<p style="text-align: center">　　右羽垂触地左拳如前相</p>
<p style="text-align: center">　　右羽为施愿二羽仰相叉</p>
<p style="text-align: center">　　进力竖相背弹指横其端</p>
<p style="text-align: center">　　左拳复安脐右羽施<a>无畏</a></p>
<p>　　是五如来契</p>
<p>　　<strong>彼彼真言曰</strong></p>
<p>　　<span style="color: #800000">唵（引）嚩日啰（二合）驮睹鑁</span></p>
<p>　　<span style="color: #800000">唵（引）阿屈刍（二合）毗野（二合）吽</span></p>
<p>　　<span style="color: #800000">唵（引）啰怛曩（二合）三婆嚩怛【口*洛】（二合）</span></p>
<p>　　<span style="color: #800000">唵（引）路计湿嚩（二合）啰啰（引）惹纥哩以（三合）</span></p>
<p>　　<span style="color: #800000">唵（引）阿谟佉悉第恶</span></p>
<p style="text-align: center">　　次当结羯磨四波罗蜜契</p>
<p style="text-align: center">　　各如本佛印而诵于真言</p>
<p>　　彼彼真言曰</p>
<p>　　<span style="color: #800000">唵（引）萨怛嚩（二合）嚩日哩（二合）吽</span></p>
<p>　　<span style="color: #800000">唵（引）啰怛曩（二合）嚩日哩（二合）怛【口*洛】（二合）</span></p>
<p>　　<span style="color: #800000">唵（引）达啰摩（二合）嚩日哩（二合）纥哩以（三合）</span></p>
<p>　　<span style="color: #800000">唵（引）羯啰磨（二合）嚩日哩（二合）恶</span></p>
<p style="text-align: center">　　次结十六尊羯磨契之仪</p>
<p style="text-align: center">　　右拳安腰侧右羽搊掷杵</p>
<p style="text-align: center">　　二拳交抱胸进力钩以招</p>
<p style="text-align: center">　　二拳如射法当心作弹指</p>
<p style="text-align: center">　　进力如宝形于心旋日轮</p>
<p style="text-align: center">　　右肘拄左拳二拳口仰散</p>
<p style="text-align: center">　　左莲右开势左手想持华</p>
<p style="text-align: center">　　右手如把剑覆拳进力拄</p>
<p style="text-align: center">　　于脐而平转并至口仰散</p>
<p style="text-align: center">　　先从禅智舒旋舞心两颊</p>
<p style="text-align: center">　　金刚掌于顶二拳被甲胄</p>
<p style="text-align: center">　　进力檀慧互二拳而相合</p>
<p style="text-align: center">　　十六大士印内外八供养</p>
<p style="text-align: center">　　并及于四护印相今当说</p>
<p style="text-align: center">　　二拳各腰侧向左小低头</p>
<p style="text-align: center">　　二拳以系鬘从额顶后散</p>
<p style="text-align: center">　　二拳侧相合从脐至口散</p>
<p style="text-align: center">　　二拳如舞仪旋转掌于顶</p>
<p style="text-align: center">　　以金刚掌仪烧香等四印</p>
<p style="text-align: center">　　以降三世印钩索等四摄</p>
<p style="text-align: center">　　并拳向下散仰散如捧献</p>
<p style="text-align: center">　　禅智竖如针开掌涂于胸</p>
<p style="text-align: center">　　进屈如钩形进力曲相捻</p>
<p style="text-align: center">　　二度便相钩合腕微摇动</p>
<p>　　彼彼真言曰</p>
<p>　　<span style="color: #800000">唵（引）嚩日啰（二合）萨怛嚩（二合）恶</span></p>
<p>　　<span style="color: #800000">唵（引）嚩日啰（二合）啰惹【口*弱】</span></p>
<p>　　<span style="color: #800000">唵（引）嚩日啰（二合）啰誐斛（入声）</span></p>
<p>　　<span style="color: #800000">唵（引）嚩日啰（二合）娑度索</span></p>
<p>　　<span style="color: #800000">唵（引）嚩日啰（二合）啰怛曩（二合）唵</span></p>
<p>　　<span style="color: #800000">唵（引）嚩日啰（二合）帝惹暗（引）</span></p>
<p>　　<span style="color: #800000">唵（引）嚩日啰（二合）计睹嚂（二合）</span></p>
<p>　　<span style="color: #800000">唵（引）嚩日啰（二合）贺娑郝（入声）</span></p>
<p>　　<span style="color: #800000">唵（引）嚩日啰（二合）达磨纥哩以（三合）</span></p>
<p>　　<span style="color: #800000">唵（引）嚩日啰（二合）底乞叉拏（三合）淡</span></p>
<p>　　<span style="color: #800000">唵（引）嚩日啰（二合）系睹【羊*含】（引）</span></p>
<p>　　<span style="color: #800000">唵（引）嚩日啰（二合）婆洒【口*蓝】</span></p>
<p>　　<span style="color: #800000">唵（引）嚩日啰（二合）羯磨剑</span></p>
<p>　　<span style="color: #800000">唵（引）嚩日啰（二合）【口*洛】乞叉（二合）唅</span></p>
<p>　　<span style="color: #800000">唵（引）嚩日啰（二合）药乞叉（二合）吽</span></p>
<p>　　<span style="color: #800000">唵（引）嚩日啰（二合）散地鑁</span></p>
<p>　　<span style="color: #800000">唵（引）嚩日啰（二合）啰细斛</span></p>
<p>　　<span style="color: #800000">唵（引）嚩日啰（二合）摩利怛啰（二合）吒（引）</span></p>
<p>　　<span style="color: #800000">唵（引）嚩日啰（二合）儗帝儗（入声）</span></p>
<p>　　<span style="color: #800000">唵（引）嚩日啰（二合）涅哩（二合）帝曳（二合）讫哩（二合）吒（引）</span></p>
<p>　　<span style="color: #800000">唵（引）嚩日啰（二合）度闭婀</span></p>
<p>　　<span style="color: #800000">唵（引）嚩日啰（二合）补涩闭（二合）唵</span></p>
<p>　　<span style="color: #800000">唵（引）嚩日啰（二合）路计溺</span></p>
<p>　　<span style="color: #800000">唵（引）嚩日啰（二合）巘第虐</span></p>
<p>　　<span style="color: #800000">唵（引）嚩日啰（二合）矩舍【口*弱】</span></p>
<p>　　<span style="color: #800000">唵（引）嚩日啰（二合）播舍吽</span></p>
<p>　　<span style="color: #800000">唵（引）嚩日啰（二合）娑普（二合）吒（引）鑁</span></p>
<p>　　<span style="color: #800000">唵（引）嚩日啰（二合）吠舍斛（入声）</span></p>
<p style="text-align: center">　　右心左按地绕轮坛四面</p>
<p style="text-align: center">　　各一称真言安立贤劫位</p>
<p>　　真言曰</p>
<p>　　<span style="color: #800000">吽（引）吽（短）</span></p>
<p style="text-align: center">　　贤劫千如来十六大名称</p>
<p style="text-align: center">　　先画<a>弥勒</a>尊次明不<a>空见</a></p>
<p style="text-align: center">　　一切灭恶趣离一切忧暗</p>
<p style="text-align: center">　　香象勇猛尊虚空藏智幢</p>
<p style="text-align: center">　　无量光月光贤护光网尊</p>
<p style="text-align: center">　　次画金刚藏无尽慧辩积</p>
<p style="text-align: center">　　普贤大光明及余上首尊</p>
<p>　　最初置阿字</p>
<p style="text-align: center">　　或书十六名金刚智种子</p>
<p style="text-align: center">　　圣天之仪轨依教而安立</p>
<p style="text-align: center">　　地居空行天巧智善安布</p>
<p style="text-align: center">　　诸尊悉地相次第应当明</p>
<p>　　彼彼真言曰</p>
<p>　　<span style="color: #800000">唵（引）昧怛哩（二合）野娑嚩（二合）贺（引）</span></p>
<p><span style="color: #800000">　　唵（引）阿目佉娜【口*栗】舍（二合）曩野娑嚩（二合）贺（引）</span></p>
<p><span style="color: #800000">　　唵（引）萨嚩播野惹憾娑嚩（二合）贺</span></p>
<p><span style="color: #800000">　　唵（引）巘驮贺悉底（二合）娑嚩（二合）贺（引）</span></p>
<p><span style="color: #800000">　　唵（引）戌啰野娑嚩（二合）贺（引）</span></p>
<p><span style="color: #800000">　　唵（引）阿迦舍誐啰婆（二合）娑嚩（二合）贺（引）</span></p>
<p><span style="color: #800000">　　唵（引）誐惹（二合）抳曩计妒娑嚩（二合）贺（引）</span></p>
<p><span style="color: #800000">　　唵（引）阿弭哆钵啰（二合）婆娑嚩（二合）贺（引）</span></p>
<p><span style="color: #800000">　　唵（引）赞捺啰（二合）嚩日啰（二合）钵啰（二合）婆娑嚩 （二合）贺（引）</span></p>
<p><span style="color: #800000">　　唵（引）婆捺啰（二合）播啰娑嚩（二合）贺（引）</span></p>
<p><span style="color: #800000">　　唵（引）入嚩（二合）攞【宁*页】钵啰（二合）婆吽娑嚩（二合）贺（引）</span></p>
<p><span style="color: #800000">　　唵（引）嚩日啰（二合）萨啰婆（二合）娑嚩（二合）贺（引）</span></p>
<p><span style="color: #800000">　　唵（引）阿乞叉（二合）摩底娑嚩（二合）贺（引）</span></p>
<p><span style="color: #800000">　　唵（引）三满哆婆捺攞（二合）野娑嚩（二合）贺（引）</span></p>
<h3>　　金刚界大曼拏啰毗卢遮那一切如来族秘密心地印真言三昧耶部第三</h3>
<p style="text-align: center">　　尔时薄伽梵大毗卢遮那</p>
<p style="text-align: center">　　能为自在王演说金刚界</p>
<p style="text-align: center">　　三昧之仪轨次结三昧耶</p>
<p style="text-align: center">　　于舌观金刚先合金刚掌</p>
<p style="text-align: center">　　便成金刚缚忍愿如剑形</p>
<p style="text-align: center">　　进力附于背忍愿竖如针</p>
<p style="text-align: center">　　及屈如宝形移屈如莲叶</p>
<p style="text-align: center">　　面合于掌中檀慧禅智合</p>
<p>　　是为五佛印</p>
<p>　　彼彼真言曰</p>
<p><span style="color: #800000">　　嚩日啰（二合）惹拏（二合）喃婀（去声）</span></p>
<p><span style="color: #800000">　　嚩日啰（二合）惹拏（二合）喃吽</span></p>
<p><span style="color: #800000">　　嚩日啰（二合）惹拏（二合）喃怛【口*洛】（二合）</span></p>
<p><span style="color: #800000">　　嚩日啰（二合）惹拏（二合）喃恶</span></p>
<p style="text-align: center">　　次结三昧耶四波罗蜜契</p>
<p style="text-align: center">　　各如佛之契别别诵真言</p>
<p>　　彼彼真言曰</p>
<p><span style="color: #800000">　　嚩日啰（二合）室哩（二合）吽</span></p>
<p><span style="color: #800000">　　嚩日啰（二合）娇哩怛【口*蓝】</span></p>
<p><span style="color: #800000">　　嚩日啰（二合）哆啰纥哩以（三合）</span></p>
<p><span style="color: #800000">　　佉嚩日哩（二合）抳斛</span></p>
<p style="text-align: center">　　次结十六尊八供养四摄</p>
<p style="text-align: center">　　三昧耶印契忍愿竖如针</p>
<p style="text-align: center">　　小大斗而竖次以金刚缚</p>
<p style="text-align: center">　　进力屈如钩因钩便交竖</p>
<p style="text-align: center">　　不解缚弹指大竖次反屈</p>
<p style="text-align: center">　　不改大与次舒六而旋转</p>
<p style="text-align: center">　　前二亦不改中缚下四幢</p>
<p style="text-align: center">　　不易前印相反开散于口</p>
<p style="text-align: center">　　由缚禅智竖进力屈如莲</p>
<p style="text-align: center">　　由缚竖忍愿屈上节如剑</p>
<p style="text-align: center">　　忍愿从入缚四竖五竖交</p>
<p style="text-align: center">　　由缚进力莲禅智开偃附</p>
<p style="text-align: center">　　<a>六度</a>叉而覆大各捻小甲</p>
<p style="text-align: center">　　进力针当心进力檀慧开</p>
<p style="text-align: center">　　小竖进力钩缚大捻小根</p>
<p style="text-align: center">　　进力拄其背缚偃竖禅智</p>
<p style="text-align: center">　　此印展当额从脐口仰散</p>
<p style="text-align: center">　　旋舞掌于顶由缚而下散</p>
<p style="text-align: center">　　从缚仰开献由缚禅智针</p>
<p style="text-align: center">　　解缚摩于胸由缚进力钩</p>
<p style="text-align: center">　　禅入智虎口上四交如环</p>
<p style="text-align: center">　　禅智入掌摇四印而一缚</p>
<p>　　别别诵真言</p>
<p>　　<strong>彼彼真言曰</strong></p>
<p>　　<span style="color: #800000">三摩野萨怛鑁（三合）阿曩野萨怛缚（三合）阿斛素佉娑度娑度素摩贺怛鑁（三合）噜补儞庾（二合）哆阿他钵啰（二合）底贺贺贺吽郝萨嚩迦哩耨佉砌娜没驮冒地钵啰（二合）底舍左娜（二合）素嚩始怛鑁（二合）【宁*页】 【口*栗】婆（二合）野怛鑁（二合）设咄噜（二合）薄乞叉（二合）萨嚩悉地摩贺啰底噜播戍陛戍噜（二合）怛啰（二合）嫂佉也（二合）萨缚布【口*尔】钵啰（二合）贺攞（二合）祢【宁*页】跛攞誐弭素帝惹拟哩（二合）素巘驮拟（入声）阿野醯【口*弱】阿醯吽吽呬娑普（二合）吒鑁佉吒恶恶（入声）</span></p>
<h3>　　金刚界大曼拏啰毗卢遮那一切如来族秘密心地印真言供养部第四</h3>
<p>　　敬礼毗卢尊能为自在王</p>
<p style="text-align: center">　　演说供养部供养诸如来</p>
<p style="text-align: center">　　次结供养契应结金刚缚</p>
<p style="text-align: center">　　印相从心起初结遍照尊</p>
<p>　　羯磨之印仪</p>
<p>　　真言曰</p>
<p>　　<span style="color: #800000">唵（引）萨嚩怛他誐哆（一）嚩日啰（二合）驮怛味（二合二）弩哆啰布惹（三）娑颇（二合）啰拏（二合四）三摩曳（五）吽</span></p>
<p>　　<strong>次结金刚萨埵羯磨印触地手</strong></p>
<p>　　<span style="color: #800000">唵（引）萨嚩怛他誐哆（一）嚩日啰（二合）萨怛嚩（二合二）弩哆啰布惹（三）娑颇（二合）啰拏（四）三摩曳（五）吽（六）</span></p>
<p>　　<strong>次结金刚宝羯磨印施愿手</strong></p>
<p>　　<span style="color: #800000">唵（引）萨嚩怛他誐哆（一）嚩日啰（二合）啰怛曩（二合二）弩跢啰布惹（三）娑颇（二合）啰拏（四）三摩曳（五）吽（六）</span></p>
<p>　　<strong>次结金刚法羯磨印法定手</strong></p>
<p>　　<span style="color: #800000">唵（引）萨嚩怛他誐哆（一）嚩日啰（二合）达啰摩（二合二）弩跢啰布惹（三）娑颇（二合）啰拏（四）三摩曳（五）吽（六）</span></p>
<p>　　<strong>次结金刚业羯磨印最上手</strong></p>
<p>　　<span style="color: #800000">唵（引）萨嚩怛他誐哆（一）嚩日啰（二合）迦啰磨（二合二）弩哆啰布惹（三）娑颇（二合）啰拏（四）三摩曳（五）吽（六）</span></p>
<p>　　<strong>次心上金刚缚密语曰入嚩手十六</strong></p>
<p>　　<span style="color: #800000">唵（引）萨嚩怛他誐哆（一）萨嚩怛磨（二合）【宁*页】哩也（二合）哆曩（二）布惹娑颇（二合）啰拏（三）迦啰磨（二合）嚩日哩（二合四）恶（五）</span></p>
<p>　　<strong>右胁密语曰</strong></p>
<p>　　<span style="color: #800000">唵（引）萨嚩怛他誐哆（一）萨嚩怛摩（二合）【宁*页】哩也（二合）怛曩（二）娑度迦啰（三）布惹娑颇（二合）啰拏（四）迦啰磨（二合）睹瑟致（二合五）索（六）</span></p>
<p>		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　<strong>额上密语曰</strong></p>
<p>　　<span style="color: #800000">唵（引）曩莫萨嚩怛他誐哆（一）鼻晒迦（二）啰怛宁（二合）毗喻（二合三）嚩日啰（二合）摩抳唵（引四）</span></p>
<p>　　<strong>心上旋转如日轮转相密语曰</strong></p>
<p>　　<span style="color: #800000">唵（引）曩莫萨嚩怛他誐哆（一）舍播哩布啰拏（二）唧跢摩抳（三）驮嚩（二合）惹诣哩（二合）毗喻（二合四）嚩日啰（二合）驮嚩（二合）惹（五）拟哩（二合）怛览（二合引六）</span></p>
<p>　　<strong>口上笑处解散密语曰</strong></p>
<p>　　<span style="color: #800000">唵（引）曩莫萨嚩怛他誐哆（一）摩贺必哩（二合）底（二） 钵啰（二合）谟儞也（二合）迦【口*梨】毗喻（二合三）嚩日啰（二合）贺细郝（四）</span></p>
<p>　　<strong>口上密语曰</strong></p>
<p>　　<span style="color: #800000">唵（引）萨嚩怛他誐哆（一）嚩日啰（二合）达啰磨（二合二）哆三摩地僻（三）萨睹（二合）弩弭（四）摩贺达啰磨（二合五）拟哩（二合）纥哩以（三合六）</span></p>
<p>　　<strong>右耳密语曰</strong></p>
<p>　　<span style="color: #800000">唵（引）萨嚩怛他誐哆（一）钵啰（二合）惹拏（二合）播啰弭哆（二）鼻【宁*页】啰贺【口*束*页】（三）萨睹（二合）弩弭（四）摩贺具洒弩猊淡（五）</span></p>
<p>　　<strong>左耳密语曰</strong></p>
<p>　　<span style="color: #800000">唵（引）萨嚩怛他誐哆（一）作羯啰（二合）乞叉（二合）啰（二）播哩嚩【口*栗】哆（二合）曩（三）萨嚩素怛览（二合四）怛曩野曳（五）萨睹（二合）弩弭（六）萨嚩曼拏啰吽（七）</span></p>
<p>　　<strong>顶后密语曰</strong></p>
<p>　　<span style="color: #800000">唵（引）萨嚩怛他誐哆（一）散驮薄洒（二）没驮僧拟底鼻誐喃（三）萨睹（二合）弩弭（四）嚩日啰（二合）嚩际作（五）</span></p>
<p>　　<strong>香顶上密语曰</strong></p>
<p>　　<span style="color: #800000">唵（引）萨嚩怛他誐哆（一）度播铭伽三母捺啰（二合二）娑颇（二合）啰拏（三）布惹迦啰弭（二合四）迦啰迦啰（入声引五）</span></p>
<p>　　<strong>华右肩上密语曰</strong></p>
<p>　　<span style="color: #800000">唵（引）萨嚩怛他誐哆（一）补瑟跛（二合）钵啰（二合）摩啰（二）娑颇（二合）啰拏（三）布惹羯啰弭（二合四）枳哩枳哩（五）</span></p>
<p>　　<strong>灯右跨上密语曰</strong></p>
<p>　　<span style="color: #800000">唵（引）萨嚩怛他誐哆（一）路迦入嚩（二合）啰（二）娑颇（二合）啰拏（三）布惹羯啰弭（二合四）婆啰婆啰（五）</span></p>
<p>　　<strong>涂复置心上密语曰</strong></p>
<p>　　<span style="color: #800000">唵（引）萨嚩怛他誐哆（一）彦驮铭伽三母捺啰（二合二）娑颇（二合）啰拏（三）布惹羯啰弭（二合四）俱噜俱噜（五）</span></p>
<p style="text-align: center">　　次结散华契观察于十方</p>
<p style="text-align: center">　　言我今劝请诸佛转法轮</p>
<p style="text-align: center">　　复应作是念今此赡部洲</p>
<p style="text-align: center">　　及于十方界人天意生华</p>
<p style="text-align: center">　　水陆所有华皆持献十方</p>
<p style="text-align: center">　　一切大萨埵部中诸眷属</p>
<p style="text-align: center">　　契明密诸天我为普供养</p>
<p style="text-align: center">　　一切诸如来而作事业故</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）补瑟波（二合）布惹铭伽（二）三母捺啰（二合三）娑颇（二合）啰拏（四）三摩曳吽（五）</span></p>
<p style="text-align: center">　　又结烧香契而作是思惟</p>
<p style="text-align: center">　　人天本体香和合变易香</p>
<p style="text-align: center">　　如来羯磨故我今皆奉献</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）巘驮布惹铭伽（二）三母捺啰（二合三）娑颇（二合）啰拏（四）三摩曳吽（五）</span></p>
<p style="text-align: center">　　次结灯契已而作是思惟</p>
<p style="text-align: center">　　人天本体生及差别光明</p>
<p style="text-align: center">　　为作事业故我今皆奉献</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）儞播布惹铭伽（二）三母捺啰（二合三）娑颇（二合）啰拏（四）三摩曳吽（五）</span></p>
<p style="text-align: center">　　三昧耶宝契应作如是念</p>
<p style="text-align: center">　　此界及余界宝山诸宝类</p>
<p style="text-align: center">　　地中及海中彼皆为供养</p>
<p style="text-align: center">　　如来羯磨故我今皆奉献</p>
<p>　　当诵此密语</p>
<p>　　密言曰</p>
<p>　　<span style="color: #800000">唵（引）萨嚩怛他誐哆（一）冒【亭*夜】焰（二合）誐啰怛曩（二合）棱（去声）迦啰（二）布惹铭伽三母捺啰（二合三）娑颇（二合）啰拏三摩曳吽（四）</span></p>
<p style="text-align: center">　　次结嬉戏契应作是思惟</p>
<p style="text-align: center">　　人天之所有种种诸戏弄</p>
<p style="text-align: center">　　玩笑妓乐具皆为供养佛</p>
<p style="text-align: center">　　而作事业故我今当奉献</p>
<p style="text-align: center">　　缚大捻小根进力拄其背</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）贺写啰写（二）枳哩（二合）弩啰底（三）扫企也（二合）弩跢啰（四）布惹铭伽三母捺啰（二合五）娑颇（二合）啰拏三摩曳吽（六）</span></p>
<p style="text-align: center">　　萨埵三昧耶应作是思惟</p>
<p style="text-align: center">　　如是劫树等能与种种衣</p>
<p style="text-align: center">　　严身资具者彼皆为供养</p>
<p style="text-align: center">　　而作事业故我今当奉献</p>
<p>　　诵此秘密言</p>
<p>　　密言曰</p>
<p>　　<span style="color: #800000">唵（引）萨嚩怛他誐哆（一）弩哆啰嚩日噜（二合）播摩三摩地（二）婆嚩曩播曩（三）部惹曩嚩娑曩（四）布惹铭伽三母捺啰（二合五）娑颇（二合）啰拏三摩曳吽（六）</span></p>
<p style="text-align: center">　　羯磨三昧耶而作是思惟</p>
<p style="text-align: center">　　于虚空藏中所有诸如来</p>
<p style="text-align: center">　　我为承事故想一一佛前</p>
<p style="text-align: center">　　而皆有己身以亲近侍奉</p>
<p>　　当诵此密语</p>
<p>　　真言曰</p>
<p>　　<span style="color: #800000">唵萨嚩怛他誐哆（一）迦野【宁*页】哩也（二合）哆曩（二）布惹铭伽三母捺啰（二合三）娑颇（二合）啰拏三摩曳吽</span></p>
<p style="text-align: center">　　达磨三昧耶而作是思惟</p>
<p style="text-align: center">　　我今即此身与诸菩萨等</p>
<p style="text-align: center">　　观得法实性平等无有异</p>
<p style="text-align: center">　　既作无有异而诵此密言</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）唧跢【宁*页】哩也（二合）怛曩（二）布惹铭伽三母捺啰（二合三）娑颇（二合）啰拏三摩曳吽</span></p>
<p style="text-align: center">　　宝幢三昧耶应观生死中</p>
<p style="text-align: center">　　一切众生类苦恼之所缠</p>
<p style="text-align: center">　　深生哀愍故我今为救护</p>
<p style="text-align: center">　　并护菩提心未度者令度</p>
<p style="text-align: center">　　未安者令安皆令得涅槃</p>
<p style="text-align: center">　　及雨种种宝所求令满足</p>
<p style="text-align: center">　　作是思惟已而诵此密言</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）摩贺嚩日噜（二合）娜婆（二合）嚩娜曩（二）播啰弭哆（三）布惹铭伽三母捺啰（四）娑颇（二合）啰拏三摩曳吽</span></p>
<p style="text-align: center">　　次结香身契三昧耶涂香</p>
<p style="text-align: center">　　而作是思惟愿一切众生</p>
<p style="text-align: center">　　三业诸不善愿悉皆远离</p>
<p style="text-align: center">　　一切诸善法愿悉皆成就</p>
<p>　　而诵此密言</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）弩跢啰摩贺冒地也（二合）贺啰迦（二）试攞播啰弭哆（三）布惹铭伽三母捺啰（二合四）娑颇（二合）啰拏三摩曳吽</span></p>
<p style="text-align: center">　　结羯磨触地复应作是念</p>
<p style="text-align: center">　　愿一切众生慈心无恼害</p>
<p style="text-align: center">　　远离诸怖畏相视心欢喜</p>
<p style="text-align: center">　　诸相好庄严成甚深法藏</p>
<p>　　当诵此真言</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）弩跢啰摩贺达啰磨（二合） 嚩冒达（二）乞产（二合）底播啰弭哆（三）布惹铭伽三母捺啰（二合四）娑颇（二合）啰拏三摩曳吽</span></p>
<p style="text-align: center">　　斗胜精进契三昧耶甲胄</p>
<p style="text-align: center">　　而作是思惟愿一切众生</p>
<p style="text-align: center">　　行菩萨行者被坚固甲胄</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）僧娑啰播哩底也（二合）誐弩哆啰（二）摩贺尾哩也（二合）播啰弭哆（三）布惹铭伽三母捺啰（二合四）娑颇（二合）啰拏三摩曳吽</span></p>
<p style="text-align: center">　　结三摩地契华方佛羯磨</p>
<p style="text-align: center">　　应作是思惟愿一切众生</p>
<p style="text-align: center">　　调伏于烦恼随烦恼冤仇</p>
<p style="text-align: center">　　获甚深<a>禅定</a>而诵此密语</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）弩跢啰摩贺扫企也（二合）尾贺啰（二）地也（二合）曩播啰弭哆（三）布惹铭伽三母捺啰（二合四）娑颇（二合）啰拏三摩曳吽</span></p>
<p style="text-align: center">　　次结遍照尊羯磨胜契已</p>
<p style="text-align: center">　　而作是思惟愿一切众生</p>
<p style="text-align: center">　　成就五种明世间出世间</p>
<p style="text-align: center">　　智慧普成就而得真实见</p>
<p style="text-align: center">　　除烦恼障智辩才无畏等</p>
<p style="text-align: center">　　佛法严其心而诵此密语</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）弩哆啰枳礼（二合）舍惹拏（二合）野（二）嚩啰拏嚩娑曩（三）尾曩野曩（四）摩贺钵啰（二合）惹拏（二合）播啰弭哆（五）布惹铭伽三母捺啰（二合六）娑颇（二合）啰拏三摩曳吽</span></p>
<p style="text-align: center">　　胜上三摩地印契次应结</p>
<p style="text-align: center">　　二羽外相叉禅智令相捻</p>
<p style="text-align: center">　　仰安于怀中应作是思惟</p>
<p style="text-align: center">　　证法真实性空无相无作</p>
<p style="text-align: center">　　诸法悉如是观已诵密言</p>
<p>　　密语曰</p>
<p>　　<span style="color: #800000">唵（引）萨嚩怛他誐哆（一）虞（上声）醯野（二合）摩贺钵啰（二合）底播底（二）布惹铭伽三母捺啰（二合三）娑颇（二合）啰拏三摩曳吽</span></p>
<p style="text-align: center">　　次应合指爪而作是思惟</p>
<p style="text-align: center">　　二羽金刚缚进力禅智口</p>
<p style="text-align: center">　　我今出语言愿一切众生</p>
<p style="text-align: center">　　悉皆令得闻诵此秘密言</p>
<p>　　密言曰</p>
<p>　　<span style="color: #800000">唵（引）萨嚩怛他誐哆（一）嚩枳也（二合）【宁*页】哩也（二合）怛曩（二）布惹铭伽三母捺啰（二合三）娑颇（二合）啰拏三摩曳吽</span></p>
<p style="text-align: center">　　如是广作佛事已次应谛心为念诵</p>
<p style="text-align: center">　　众会眷属自围绕住于圆寂大镜智</p>
<p style="text-align: center">　　当结金刚三昧耶而诵金刚百字明</p>
<p style="text-align: center">　　次诵金刚萨埵明三遍五遍或七遍</p>
<p>　　真言曰</p>
<p>　　<span style="color: #800000">唵（引）嚩日啰（二合）萨怛嚩（二合）三摩野（一）摩弩播攞野（二）嚩日啰（二合）萨怛嚩（二合）怛味（二合三）弩播底瑟姹（二合四）涅哩（二合）嗏铭婆嚩（五）素妒瑟欲（二合）铭婆嚩（六）阿努啰讫妒（二合）铭婆嚩（七）素布瑟欲（二合）铭婆嚩（八）萨嚩悉朕铭（九）婆嚩钵啰（二合）野瑳（十）萨嚩羯磨素（十一）左铭唧哆室哩（二合）药俱噜（十二）吽（十三）贺（引）贺贺贺斛（十四）婆誐鑁（十五）萨嚩怛他（引）誐哆（十六）嚩日啰（二合）摩铭闷左（重声十七） 嚩日啰（二合）婆嚩（十八）摩贺（引）三摩野（十九）萨怛嚩（二合）恶（二十）</span></p>
<p style="text-align: center">　　次应捧珠鬘诵真言七遍</p>
<p style="text-align: center">　　复以加持句如法而加持</p>
<p style="text-align: center">　　端坐如仪则应以金刚语</p>
<p style="text-align: center">　　一千或一百随意而念诵</p>
<p>　　真言曰</p>
<p>　　<span style="color: #800000">唵（引）嚩日啰（二合）萨怛嚩（二合引）</span></p>
<p style="text-align: center">　　二羽捧珠鬘本真言七遍</p>
<p style="text-align: center">　　捧至顶及心千转以加持</p>
<p>　　真言曰</p>
<p>　　<span style="color: #800000">唵（引）嚩日啰（二合）虞醯野（二合）惹播三摩曳吽</span></p>
<p style="text-align: center">　　既加持珠已住等引而诵</p>
<p style="text-align: center">　　不极动舌端唇齿二俱合</p>
<p style="text-align: center">　　成就诸密教金刚语离声</p>
<p style="text-align: center">　　循身观相好四时不令间</p>
<p style="text-align: center">　　百千是为限又复应过是</p>
<p style="text-align: center">　　<a>神通</a>及福智见世同萨埵</p>
<p style="text-align: center">　　念诵分限毕捧珠发大愿</p>
<p style="text-align: center">　　结三摩地契入法界三味</p>
<p style="text-align: center">　　行者出三昧即结根本印</p>
<p style="text-align: center">　　念本明七遍复结八供养</p>
<p style="text-align: center">　　以妙音赞叹献阏伽香水</p>
<p style="text-align: center">　　以降三世印左旋而解界</p>
<p style="text-align: center">　　次结三昧拳一诵而掣开</p>
<p style="text-align: center">　　次结羯磨拳三诵三开手</p>
<p style="text-align: center">　　从彼彼出生所有一切印</p>
<p style="text-align: center">　　于彼彼当解由此真言心</p>
<p>　　真言曰</p>
<p>　　<span style="color: #800000">唵（引）嚩日啰（二合）穆乞叉（二合）穆（入声）</span></p>
<p style="text-align: center">　　次结奉送印二羽金刚缚</p>
<p style="text-align: center">　　忍愿如莲叶指端安时华</p>
<p style="text-align: center">　　诵已而上掷为奉送圣众</p>
<p>　　真言曰</p>
<p>　　<span style="color: #800000">唵（引）讫哩（二合）妒嚩（入声一）萨嚩萨怛嚩（二合二）啰他（二合）悉第娜（二合三）哆野他（四）弩誐孽瑳驮鑁（二合五）没驮尾洒野（六）布曩啰誐（七）摩曩野睹（八）唵（引）嚩日啰（二合）萨怛嚩（二合九）目乞叉（二合）目（入声一）</span></p>
<p style="text-align: center">　　次当结宝印二羽金刚缚</p>
<p style="text-align: center">　　进力如宝形禅智亦复然</p>
<p style="text-align: center">　　印相从心起安于灌顶处</p>
<p style="text-align: center">　　分手如系鬘次结甲胄印</p>
<p>　　真言曰</p>
<p>　　<span style="color: #800000">唵（引）嚩日啰（二合）啰怛曩（二合一）鼻诜左【牟*含】（二）萨嚩母娜囕（二合）铭（三）涅哩（二合）稚俱噜（四）嚩日啰（二合）迦嚩左曩鑁（五）唵（引）砧</span></p>
<p style="text-align: center">　　次结被甲已齐掌而三拍</p>
<p style="text-align: center">　　令圣众欢喜以此心真言</p>
<p style="text-align: center">　　解缚得欢喜获得金刚体</p>
<p>　　真言曰</p>
<p>　　<span style="color: #800000">唵（引）嚩日啰（二合）睹瑟野（二合）斛（入声）</span></p>
<p style="text-align: center">　　奉送圣众已当结加持契</p>
<p style="text-align: center">　　诵明加四处灌顶被甲胄</p>
<p style="text-align: center">　　又为拍印仪如前礼四佛</p>
<p style="text-align: center">　　忏悔并发愿然后依闲静</p>
<p style="text-align: center">　　严饰以香华住于三摩地</p>
<p style="text-align: center">　　读诵大乘典随意任经行</p>
<p>　　金刚顶一切如来真实摄大乘现证大教王经卷下</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>