<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，一切秘密最上名义大教王仪轨 第888部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切秘密最上名义大教王仪轨 第888部</center></div><div class='fo'><center>经文出处:来自无量光明网</center><br/><br>
<p style="text-align: center">&nbsp;<img alt="一切秘密最上名义大教王仪轨 第888部" src="./images/一切秘密最上名义大教王仪轨 第888部0.png" style="" title="一切秘密最上名义大教王仪轨 第888部"  class="lazy" /></p>
<h2>一切秘密最上名义大教王仪轨 卷上</h2>
<p>　　此于瑜伽大部中略出</p>
<p>　　<strong>西天译经<a>三藏</a>传法大师赐紫<a>沙门</a>臣施护奉诏译</strong></p>
<p style="text-align: center">　　归命一切佛</p>
<p style="text-align: center">　　五身作者如是生不见众生决定身</p>
<p style="text-align: center">　　亦复不见决定心观想诸佛亦如是</p>
<p style="text-align: center">　　若欲顶<a>礼佛</a>大士应当顶礼自实智</p>
<p style="text-align: center">　　佛智自智本同源秘密性中无二相</p>
<p style="text-align: center">　　若了一切<a>无我</a>生所生即是无二智</p>
<p style="text-align: center">　　爱非爱中得<a>解脱</a>彼顶礼相无所有</p>
<p style="text-align: center">　　法非已生非现生已生已谢现无住</p>
<p style="text-align: center">　　观想诸佛相亦然应当顶礼自实智</p>
<p style="text-align: center">　　爱非爱本无分位随众生心而动乱</p>
<p style="text-align: center">　　染种烦恼过失中悉成一切相应事</p>
<p style="text-align: center">　　众生有身故有苦此苦所因心所生</p>
<p style="text-align: center">　　若有于心善觉了即能出离一切苦</p>
<p style="text-align: center">　　十方三世一切佛毗卢遮那一佛摄</p>
<p style="text-align: center">　　彼一切佛证觉圆故现佛身救<a>生死</a></p>
<p style="text-align: center">　　为利一切众生故悲心起作方便事</p>
<p style="text-align: center">　　因性平等既相应果性由斯而出现</p>
<p style="text-align: center">　　果真实故平等住彼因真实示求相</p>
<p style="text-align: center">　　于中若有实求心即长轮回诸种子</p>
<p style="text-align: center">　　相应法从相应生随所爱法不可得</p>
<p style="text-align: center">　　有得乃是一法存彼即不离分别相</p>
<p style="text-align: center">　　<a>正念</a>观佛无所缘正念观法<a>法相</a>应</p>
<p style="text-align: center">　　自他二行亦复然佛二足尊常所说</p>
<p style="text-align: center">　　自相如实安住已想入诸佛影像中</p>
<p style="text-align: center">　　正念观佛得相应故诸佛云从此现</p>
<p style="text-align: center">　　自相如实安住已想入金刚法性中</p>
<p style="text-align: center">　　正念观法得相应起大法云而普遍</p>
<p style="text-align: center">　　相者所谓幖帜义破者即是破相心</p>
<p style="text-align: center">　　四种即相幖帜门能破烦恼为最上</p>
<p style="text-align: center">　　自身即是诸众生自心即摄一切法</p>
<p style="text-align: center">　　法无我中得相应诸魔由斯而自灭</p>
<p style="text-align: center">　　自心如实证觉已彼所觉心不可得</p>
<p style="text-align: center">　　自心如实正了知而诸魔心亦如是</p>
<p style="text-align: center">　　相应相应性和合是性求生不可得</p>
<p style="text-align: center">　　观想诸佛若相应是故我即同诸佛</p>
<p style="text-align: center">　　三摩地智所出生平等一切佛自性</p>
<p style="text-align: center">　　佛相应行既非无从相应心得<a>佛性</a></p>
<p style="text-align: center">　　若于妙性有所见彼粗染性不能除</p>
<p style="text-align: center">　　于性无性若差殊而观想心即分别</p>
<p style="text-align: center">　　不可以性观于性是中观亦无所观</p>
<p style="text-align: center">　　观想及性二俱无由心动转故差别</p>
<p style="text-align: center">　　非众生境非佛境是中非佛非众生</p>
<p style="text-align: center">　　众生自心即佛心觉了无佛无佛智</p>
<p style="text-align: center">　　若于因性如实见果性如实亦复然</p>
<p style="text-align: center">　　此即三摩地智门无二相应平等行</p>
<p style="text-align: center">　　诸法因性不可得诸法果性亦复然</p>
<p style="text-align: center">　　实智观故性本真此即相应平等行</p>
<p style="text-align: center">　　法本无因而观因法本无果而观果</p>
<p style="text-align: center">　　若于因果有所观是即自心而起着</p>
<p style="text-align: center">　　观因当观实智因观果当观秘密果</p>
<p style="text-align: center">　　秘密无二相应中应当如是自观察</p>
<p style="text-align: center">　　若能了知真实性即知秘密中秘密</p>
<p style="text-align: center">　　甚深秘密既了知乃成最上相应行</p>
<p style="text-align: center">　　若于爱境中平等即是非爱境自性</p>
<p style="text-align: center">　　爱非爱境诸相中如来虽观而无见</p>
<p style="text-align: center">　　相应<a>行者</a>相应生非无表了无分量</p>
<p style="text-align: center">　　自智若入清净门诸佛如来即清净</p>
<p style="text-align: center">　　由是身语心出生秘密无二相应行</p>
<p style="text-align: center">　　量初四种表了门谓即相应四印法</p>
<p style="text-align: center">　　羯摩印为身密印法印名为语密印</p>
<p style="text-align: center">　　大印即是心印门三昧耶印印一切</p>
<p style="text-align: center">　　观想诸印印诸法即秘密主三相应</p>
<p style="text-align: center">　　自性如实得正知三摩地智善施作</p>
<p style="text-align: center">　　由身语心善表了起诸教相种种事</p>
<p style="text-align: center">　　然其不离三密门巧业金刚故安立</p>
<p style="text-align: center">　　五部如来真实智即是秘密无上智</p>
<p style="text-align: center">　　秘密四印若相应能作相应语悉地</p>
<p style="text-align: center">　　地水火风四大种即是所说四密印</p>
<p style="text-align: center">　　四印平等若相应四种明妃皆合集</p>
<p style="text-align: center">　　佛眼<a>菩萨</a>为地大摩摩枳尊为水大</p>
<p style="text-align: center">　　白衣菩萨为火大多罗菩萨为风大</p>
<p style="text-align: center">　　东方<a>帝释天</a>地大西方水天为水大</p>
<p style="text-align: center">　　南方火天为火大北方风天为风大</p>
<p style="text-align: center">　　当知帝释天黄色坛相四方作增益</p>
<p style="text-align: center">　　水天白色坛相圆作息灾法应如教</p>
<p style="text-align: center">　　火天赤色坛三角作敬爱事如本仪</p>
<p style="text-align: center">　　风天黑色坛弓形忿怒心作降伏事</p>
<p style="text-align: center">　　从四大种所出生四种事业如其次</p>
<p style="text-align: center">　　转此四种事业轮最上悉地皆<a>圆满</a></p>
<p style="text-align: center">　　息灾当依佛眼法增益莲华金刚法</p>
<p style="text-align: center">　　敬爱毗卢遮那法降伏金刚忿怒法</p>
<p style="text-align: center">　　初夜当作息灾法平旦作彼增益法</p>
<p style="text-align: center">　　日中应作降伏法中夜作于敬爱法</p>
<p style="text-align: center">　　息灾贤圣像白色增益贤圣像黄色</p>
<p style="text-align: center">　　敬爱贤圣像赤色降伏贤圣像黑色</p>
<p style="text-align: center">　　当知三摩地智生最上悉地诸事业</p>
<p style="text-align: center">　　观想诸佛本清净一切佛事皆成就</p>
<p style="text-align: center">　　中方毗卢遮那佛四方金刚界如来</p>
<p style="text-align: center">　　想五部主真实身一切所作皆成就</p>
<p style="text-align: center">　　于心复想大明妃相应者持相应法</p>
<p style="text-align: center">　　能生一切诸佛身此是金刚界佛母</p>
<p style="text-align: center">　　<a>世间</a>贪嗔痴三毒即是金刚界如来</p>
<p style="text-align: center">　　由佛秘密清净门了彼三毒成无毒</p>
<p style="text-align: center">　　即于贪嗔痴三毒获得<a>三界</a>中<a>自在</a></p>
<p style="text-align: center">　　诸佛大士破毒心观想即是诸佛智</p>
<p style="text-align: center">　　若了诸佛离贪心菩提心从贪性出</p>
<p style="text-align: center">　　复能出生普贤行贪心即是佛如来</p>
<p style="text-align: center">　　若了诸佛调伏心微妙智从嗔性出</p>
<p style="text-align: center">　　复能出生一切智嗔心即是佛如来</p>
<p style="text-align: center">　　若于自心能觉了光明从彼痴性出</p>
<p style="text-align: center">　　复能出生一切佛痴心即是佛如来</p>
<p style="text-align: center">　　若了诸佛无我心诸亲友从我见出</p>
<p style="text-align: center">　　复能出生一切佛慈心即是佛如来</p>
<p style="text-align: center">　　诸佛爱为普观照诸佛慈悲为法语</p>
<p style="text-align: center">　　一切<a>无畏</a>即大施此名诸佛敬爱法</p>
<p style="text-align: center">　　布施相应<a>欢喜</a>地持戒具足离垢地</p>
<p style="text-align: center">　　忍辱坚固发光地精进勤策焰慧地</p>
<p style="text-align: center">　　<a>禅定</a>无见现前地妙慧了知难胜地</p>
<p style="text-align: center">　　具大方便远行地胜力圆成不动地</p>
<p style="text-align: center">　　誓愿增广善慧地智修成就法云地</p>
<p style="text-align: center">　　唯佛如来妙智身是名十一地圆满</p>
<p style="text-align: center">　　十圣修十波罗密十力自在诸行圆</p>
<p style="text-align: center">　　如是超过十地已佛相应法然后得</p>
<p style="text-align: center">　　饮金刚水成正觉法<a>甘露</a>味即相应</p>
<p style="text-align: center">　　等同无边一切佛一切取舍皆远离</p>
<p style="text-align: center">　　本来清净相应法饮金刚水净亦然</p>
<p style="text-align: center">　　法甘露味适其心金刚<a>弟子</a>亦如是</p>
<p style="text-align: center">　　本来清净即菩提而菩提心然后得</p>
<p style="text-align: center">　　菩提心主若安住应知菩萨即如来</p>
<p style="text-align: center">　　如理获得解脱句而菩提心无有上</p>
<p style="text-align: center">　　若住金刚萨埵心现生成就相应法</p>
<p style="text-align: center">　　羯摩三密三昧门得三昧眼常观照</p>
<p style="text-align: center">　　众生界趣广无边彼三昧母持无尽</p>
<p style="text-align: center">　　三金刚体善安住三昧耶印印一切</p>
<p style="text-align: center">　　三密三昧法印门而语金刚不厌离</p>
<p style="text-align: center">　　于彼一切世界中广说乃至踰始多</p>
<p style="text-align: center">　　大印心密若相应而心金刚不厌离</p>
<p style="text-align: center">　　三界一切所爱道广说乃至踰始多</p>
<p style="text-align: center">　　遍知一切所爱门一切随应受无著</p>
<p style="text-align: center">　　金刚萨埵所出生妙踰始多一切印</p>
<p style="text-align: center">　　于彼所行若相应一切印中自在用</p>
<p style="text-align: center">　　最上秘密相应行出生三摩地智门</p>
<p style="text-align: center">　　是中我见若不生不称吽字为警觉</p>
<p style="text-align: center">　　不假身业有所作布坛结印造塔像</p>
<p style="text-align: center">　　不假语业持咒明及读诵法亦应舍</p>
<p style="text-align: center">　　不于心业有动想轻易尊重等无差</p>
<p style="text-align: center">　　如是三业得相应求佛菩提此为要</p>
<p style="text-align: center">　　杀盗染妄四种法于中勿起防护心</p>
<p style="text-align: center">　　若起遮防分别生应知即染常清净</p>
<p style="text-align: center">　　禅定中作护摩事及诸所作无异想</p>
<p style="text-align: center">　　身语心密本相应此即最上广大行</p>
<p style="text-align: center">　　若欲成就诸明句及一切处欲相应</p>
<p style="text-align: center">　　应当专注起一心观想一切<a>佛法</a>性</p>
<p style="text-align: center">　　所有十八不共法此即名为诸佛法</p>
<p style="text-align: center">　　于中常起观想心诸佛菩提得成就</p>
<p style="text-align: center">　　四禅四定灭尽定如是诸定皆获得</p>
<p style="text-align: center">　　是中常离有得心而佛菩提方成就</p>
<p style="text-align: center">　　所有菩萨法门中彼三十七菩提分</p>
<p style="text-align: center">　　是中观想若清净能为世间作利益</p>
<p style="text-align: center">　　世间所有变化心观想真实而不动</p>
<p style="text-align: center">　　彼从空性所出生此即名为金刚智</p>
<p style="text-align: center">　　复从法无我出生无二真实最上智</p>
<p style="text-align: center">　　而最上智即法性此即名为大法界</p>
<p style="text-align: center">　　当知法界自性者即金刚智所成心</p>
<p style="text-align: center">　　金刚喻定所出生此即名为金刚界</p>
<p style="text-align: center">　　最初微妙智相应此相应心极广大</p>
<p style="text-align: center">　　一切如来种智生此即毗卢遮那佛</p>
<p style="text-align: center">　　<a>修行</a>行者最上门慈相应行极广大</p>
<p style="text-align: center">　　无漏真实不动心此即名为阿閦佛</p>
<p style="text-align: center">　　随摄众生善施作悲相应行极广大</p>
<p style="text-align: center">　　利益众生和合心此即名为宝生佛</p>
<p style="text-align: center">　　最上大乘离垢染喜相应行极广大</p>
<p style="text-align: center">　　清净光明莹彻心此即名为无量寿</p>
<p style="text-align: center">　　觉了一切众生类善舍心中极广大</p>
<p style="text-align: center">　　不空无上妙用心此即不空成就佛</p>
<p style="text-align: center">　　无上菩提三昧法是法名为金刚智</p>
<p style="text-align: center">　　从金刚智所出生此即金刚勇菩萨</p>
<p style="text-align: center">　　善以最上金刚钩普能钩召一切佛</p>
<p style="text-align: center">　　一切金刚部中王此即金刚王菩萨</p>
<p style="text-align: center">　　善以最上敬爱法普能敬爱一切佛</p>
<p style="text-align: center">　　大爱心亦不舍魔此即金刚爱菩萨</p>
<p style="text-align: center">　　一切诸佛悉欢喜称赞善哉善所作</p>
<p style="text-align: center">　　得彼诸佛欢喜已此即金刚善菩萨</p>
<p style="text-align: center">　　不空无碍大珍宝出生是宝等<a>虚空</a></p>
<p style="text-align: center">　　普施诸佛及众圣此即金刚宝菩萨</p>
<p style="text-align: center">　　智离无明故清净诸行无著亦复然</p>
<p style="text-align: center">　　解脱光明大光照此即金刚光菩萨</p>
<p style="text-align: center">　　于解脱道如实证得一切相所成智</p>
<p style="text-align: center">　　以<a>正法</a>幢为大幢此即金刚幢菩萨</p>
<p style="text-align: center">　　菩萨心悦出大息即大相应金刚笑</p>
<p style="text-align: center">　　普令一切佛欢喜此即金刚笑菩萨</p>
<p style="text-align: center">　　诸法清净如来性悉能证悟诸佛法</p>
<p style="text-align: center">　　能与诸佛大相应此即金刚法菩萨</p>
<p style="text-align: center">　　大乘妙慧极锋利能断一切烦恼种</p>
<p style="text-align: center">　　能破智障亦复然此即金刚利菩萨</p>
<p style="text-align: center">　　大士大乘微妙因随顺如来语轮转</p>
<p style="text-align: center">　　由佛语故转法轮此即金刚因菩萨</p>
<p style="text-align: center">　　智慧庄严清净语远离一切分别声</p>
<p style="text-align: center">　　妙音振响法相应此即金刚语菩萨</p>
<p style="text-align: center">　　智慧庄严清净业随起一切化相门</p>
<p style="text-align: center">　　诸胜事业悉能成此即金刚业菩萨</p>
<p style="text-align: center">　　正念观佛相应法随顺菩提心所行</p>
<p style="text-align: center">　　正心远离于余乘此即金刚护菩萨</p>
<p style="text-align: center">　　利牙食啖罪业者灭诸烦恼义亦然</p>
<p style="text-align: center">　　烦恼尽故妙用成此即金刚牙菩萨</p>
<p style="text-align: center">　　金刚身语心三密能尽缠缚诸边际</p>
<p style="text-align: center">　　智住真如实性中此即金刚拳菩萨		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<h2>一切秘密最上名义大教王仪轨 卷下</h2>
<p>　　<strong>西天译经三藏传法大师赐紫臣施护奉诏译</strong></p>
<p style="text-align: center">　　布施波罗蜜多法即是金刚大嬉戏</p>
<p style="text-align: center">　　游戏自在常清净此即金刚戏菩萨</p>
<p style="text-align: center">　　持戒波罗蜜多法即是金刚妙宝鬘</p>
<p style="text-align: center">　　庄严身意悉清净此即金刚鬘菩萨</p>
<p style="text-align: center">　　忍辱波罗蜜多法即是金刚妙歌咏</p>
<p style="text-align: center">　　善集正法嗢陀那此即金刚歌菩萨</p>
<p style="text-align: center">　　精进波罗蜜多法即是金刚妙旋舞</p>
<p style="text-align: center">　　非久得成佛菩提此即金刚舞菩萨</p>
<p style="text-align: center">　　大慧波罗蜜多法即是金刚最上香</p>
<p style="text-align: center">　　遍一切处广无边此即金刚香菩萨</p>
<p style="text-align: center">　　禅定波罗蜜多法即是金刚殊妙华</p>
<p style="text-align: center">　　莲华不染泥中生此即金刚华菩萨</p>
<p style="text-align: center">　　胜愿波罗蜜多法即是金刚广大灯</p>
<p style="text-align: center">　　遍一切处悉照明此即金刚灯菩萨</p>
<p style="text-align: center">　　方便波罗蜜多法即是金刚妙涂香</p>
<p style="text-align: center">　　一切恶香悉清净此即金刚涂香尊</p>
<p style="text-align: center">　　一切如来大方便分别四种秘密相</p>
<p style="text-align: center">　　一切羯磨大方便此即金刚钩菩萨</p>
<p style="text-align: center">　　相应行者菩提行是即最上金刚杵</p>
<p style="text-align: center">　　而彼坚固胜妙性此即金刚锁菩萨</p>
<p style="text-align: center">　　一切法本无所生本来清净虚空等</p>
<p style="text-align: center">　　而此法语真实体此即金刚铃菩萨</p>
<p style="text-align: center">　　观悉无上菩提心最上佛性所从来</p>
<p style="text-align: center">　　建立波罗蜜多名此即萨埵金刚尊</p>
<p style="text-align: center">　　大慧波罗蜜多净四摄法门从是生</p>
<p style="text-align: center">　　而四摄法利无边此即宝金刚菩萨</p>
<p style="text-align: center">　　真实波罗蜜多净即大波罗蜜多生</p>
<p style="text-align: center">　　秘密法门平等智此即法金刚菩萨</p>
<p style="text-align: center">　　金刚波罗蜜多净即四波罗蜜多王</p>
<p style="text-align: center">　　一切施作悉相应此即羯磨金刚尊</p>
<p style="text-align: center">　　大智波罗蜜多净金刚波罗蜜多性</p>
<p style="text-align: center">　　一切秘密普相应由是出生十二相</p>
<p style="text-align: center">　　当知金刚手出生一切三昧秘密印</p>
<p style="text-align: center">　　二种坚固金刚拳此即名为羯磨印</p>
<p style="text-align: center">　　无我平等智出生无相无碍无我见</p>
<p style="text-align: center">　　一切染爱悉清净此即金刚手菩萨</p>
<p style="text-align: center">　　此说金刚染因缘即是金刚无上智</p>
<p style="text-align: center">　　染法复是净莲华华即金刚妙法智</p>
<p style="text-align: center">　　若了自种出自相即一切佛同此摄</p>
<p style="text-align: center">　　二种变化若相应金刚萨埵真供养</p>
<p style="text-align: center">　　大智了知自种子悲爱二法即和合</p>
<p style="text-align: center">　　二处相应住等持以无二法破二性</p>
<p style="text-align: center">　　平等安住曼拏罗从是出大相应法</p>
<p style="text-align: center">　　戏笑言说及歌舞皆是佛语方便门</p>
<p style="text-align: center">　　自他二行相应中现诸众生利益事</p>
<p style="text-align: center">　　自性光明本清净此即心月曼拏罗</p>
<p style="text-align: center">　　贪本清净如莲华诸烦恼怨悉除断</p>
<p style="text-align: center">　　最初语言所表示此即大轮曼拏罗</p>
<p style="text-align: center">　　自性光明本清净而菩提心无有上</p>
<p style="text-align: center">　　成诸众生利益事此即妙月曼拏罗</p>
<p style="text-align: center">　　智慧清净所庄严从彼金刚喻定生</p>
<p style="text-align: center">　　解脱光明平等光此即日轮曼拏罗</p>
<p style="text-align: center">　　五佛平等若相应五智和合诸作用</p>
<p style="text-align: center">　　五眼清净善观视此即五佛曼拏罗</p>
<p style="text-align: center">　　金刚杵能破一切执钩表示相应行</p>
<p style="text-align: center">　　而彼金刚胜妙箭善哉善作欢喜事</p>
<p style="text-align: center">　　宝等庄严悉具足日光发生大明照</p>
<p style="text-align: center">　　建立金刚胜妙幢此即开发金刚笑</p>
<p style="text-align: center">　　巧业金刚一切性法尔不破相应行</p>
<p style="text-align: center">　　现利牙相得相应一切印契皆成就</p>
<p style="text-align: center">　　四种明妃普相应嬉戏行住而无碍</p>
<p style="text-align: center">　　那哩所纺新妙线依其分量善秤界</p>
<p style="text-align: center">　　当住身语心观想而以智线作界道</p>
<p style="text-align: center">　　依法安布曼拏罗四方四门四楼阁</p>
<p style="text-align: center">　　四线等量分坛隅祢踰贺及尾提相</p>
<p style="text-align: center">　　半全璎珞并宝拂七宝华鬘等严饰</p>
<p style="text-align: center">　　坛中安布妙莲华心曼拏罗为最上</p>
<p style="text-align: center">　　楼阁即是真实智智峰高显而起立</p>
<p style="text-align: center">　　观彼坛相外四方一切有情周遍出</p>
<p style="text-align: center">　　慈悲喜舍四种心此即表示四种线</p>
<p style="text-align: center">　　所说四线若平等于法正念即相应</p>
<p style="text-align: center">　　若一切见不解脱由智线故而得脱</p>
<p style="text-align: center">　　坛中莲华所庄严即表最上净戒行</p>
<p style="text-align: center">　　四方中心五墙界即表信等五胜根</p>
<p style="text-align: center">　　曼拏罗门周遍说即表八解脱法门</p>
<p style="text-align: center">　　四门所有四楼阁是即表于四正断</p>
<p style="text-align: center">　　其坛所有四尾提是即表于四念处</p>
<p style="text-align: center">　　而彼四种祢踰贺是即表于四神足</p>
<p style="text-align: center">　　七宝华鬘妙庄严是即表于七觉支</p>
<p style="text-align: center">　　四门八柱所应知是即表于八圣道</p>
<p style="text-align: center">　　由彼三摩地智故能令二障得解脱</p>
<p style="text-align: center">　　坛中所有妙宝拂是即表于胜道智</p>
<p style="text-align: center">　　坛中全分璎珞者即表全断诸烦恼</p>
<p style="text-align: center">　　璎珞体即是胜智故诸烦恼能除断</p>
<p style="text-align: center">　　所有半分璎珞者即表半断诸烦恼</p>
<p style="text-align: center">　　自他二行相应故盖缠烦恼半分断</p>
<p style="text-align: center">　　无我平等如虚空无贪妙智复最上</p>
<p style="text-align: center">　　贪心净故亦无二此即名为智庄严</p>
<p style="text-align: center">　　若以无贪得菩提菩提即与贪心异</p>
<p style="text-align: center">　　菩提心体既无差是故贪无贪不二</p>
<p style="text-align: center">　　世间贪无贪二种应以方便善观想</p>
<p style="text-align: center">　　印成就法从贪生及余一切皆成就</p>
<p style="text-align: center">　　若住世间调伏心乃起相应平等行</p>
<p style="text-align: center">　　不调伏心既清净此即贪亦是供养</p>
<p style="text-align: center">　　所有广说诸行相是即分别境界相</p>
<p style="text-align: center">　　若住身语心印门所印即是真实智</p>
<p style="text-align: center">　　观想此印若相应于诸印中常自在</p>
<p style="text-align: center">　　而此印法若了知观想诸印皆成就</p>
<p style="text-align: center">　　于诸境界相和合知已相应平等行</p>
<p style="text-align: center">　　如其诸相若相应一切悉地皆圆满</p>
<p style="text-align: center">　　一切秘密中幖帜右即表示于慧门</p>
<p style="text-align: center">　　左为悲门义亦然如其所表常观想</p>
<p style="text-align: center">　　二手相合结印时即表二种三摩地</p>
<p style="text-align: center">　　二足所有幖帜相即表自他二利行</p>
<p style="text-align: center">　　五指平等若相应表庄严五曼拏罗</p>
<p style="text-align: center">　　五佛现成正等觉其所表示如次第</p>
<p style="text-align: center">　　中指即表虚空生头指表示地天坛</p>
<p style="text-align: center">　　无名指及大小指水大风天坛如次</p>
<p style="text-align: center">　　于脐轮处观想时表示金刚界佛母</p>
<p style="text-align: center">　　若复于心作观想即表萨埵金刚尊</p>
<p style="text-align: center">　　眉间表示宝金刚颈上表示法金刚</p>
<p style="text-align: center">　　顶表羯摩金刚尊如其所表善观想</p>
<p style="text-align: center">　　五佛现成正等觉五智圆满皆成就</p>
<p style="text-align: center">　　五种色相若相应五曼拏罗而出现</p>
<p style="text-align: center">　　若于前声有所闻是即表于前名句</p>
<p style="text-align: center">　　如其后声有所闻此即表示于后义</p>
<p style="text-align: center">　　又于前声有所闻此即表示于因义</p>
<p style="text-align: center">　　如其后声有所闻此即表示于果义</p>
<p style="text-align: center">　　诸佛<a>世尊</a>无二法是中因果不可得</p>
<p style="text-align: center">　　根本无性法门中是故诸法皆<a>常住</a></p>
<p style="text-align: center">　　自心觉了即是佛能觉所觉心亦忘</p>
<p style="text-align: center">　　诸佛如来境界中而菩提心无有异</p>
<p style="text-align: center">　　一切众生光明性于一切处相平等</p>
<p style="text-align: center">　　而众生性本清净菩提由斯而建立</p>
<p style="text-align: center">　　于心无动善关锁而坚固性自成就</p>
<p style="text-align: center">　　髻中想住等引心被甲护身常勇健</p>
<p style="text-align: center">　　所有诸佛正了知金刚语即是如来</p>
<p style="text-align: center">　　二处三摩钵底门毗卢遮那佛无异</p>
<p style="text-align: center">　　法中十二岁那哩所说即是佛如来</p>
<p style="text-align: center">　　十六岁者即表示金刚手等十六尊</p>
<p style="text-align: center">　　二十岁者诸祢尾即是秘密二十天</p>
<p style="text-align: center">　　作二十种供养事彼二十众应如次</p>
<p style="text-align: center">　　自那啰者本部生即是所说自大明</p>
<p style="text-align: center">　　他那啰者别部生即是所说他大明</p>
<p style="text-align: center">　　真实了知诸所作心曼拏罗为最上</p>
<p style="text-align: center">　　作诸供养要专精当以身语心供养</p>
<p style="text-align: center">　　自金刚杵莲华合二处平等而出生</p>
<p style="text-align: center">　　观自种相即佛相金刚萨埵真供养</p>
<p style="text-align: center">　　半全璎珞宝拂等诸庄严相如前说</p>
<p style="text-align: center">　　此中曼拏罗分量应十二或十六肘</p>
<p style="text-align: center">　　次复渐增二十肘曼拏罗相当周遍</p>
<p style="text-align: center">　　合用二十五肘时即作二十五肘量</p>
<p style="text-align: center">　　于曼拏罗门中分九分分布如仪轨</p>
<p style="text-align: center">　　随应分布祢踰贺曼拏罗门善思察</p>
<p style="text-align: center">　　内曼拏罗平等作曼拏罗半祢踰贺</p>
<p style="text-align: center">　　如是不离九分中曼拏罗隅善安布</p>
<p style="text-align: center">　　坛中四方所应用四尾提相当安布</p>
<p style="text-align: center">　　五色和合若相应五曼拏罗为严饰</p>
<p style="text-align: center">　　五眼观视净诸恶五色即是五如来</p>
<p style="text-align: center">　　五佛平等法相应地分五色庄严相</p>
<p style="text-align: center">　　当于五曼拏罗中想安五佛依方位</p>
<p style="text-align: center">　　五种功德悉周圆五色即五三摩地</p>
<p style="text-align: center">　　其坛中心地清净月爱摩尼光妙色</p>
<p style="text-align: center">　　东方地相大青色南方黄色如仪轨</p>
<p style="text-align: center">　　西方赤色随所应北方曼【口*尔】瑟吒色</p>
<p style="text-align: center">　　诸处皆用尾提相唯门中道勿应用</p>
<p style="text-align: center">　　坛中毗卢遮那佛想现水精月光相</p>
<p style="text-align: center">　　彼一切佛同一摄此即无畏眼如来</p>
<p style="text-align: center">　　东方观想阿閦佛出现帝青光明相</p>
<p style="text-align: center">　　一切金刚同一摄此即金刚眼如来</p>
<p style="text-align: center">　　南方观想宝生佛出现阎浮金光相</p>
<p style="text-align: center">　　诸佛普摄利众生此即光明眼如来</p>
<p style="text-align: center">　　西方观想无量寿出现莲华色大光</p>
<p style="text-align: center">　　从法智生大无畏此即莲华眼如来</p>
<p style="text-align: center">　　北方不空成就佛出现摩竭色光相</p>
<p style="text-align: center">　　普摄众生亦同生此即慈爱眼如来</p>
<p style="text-align: center">　　复次曼拏罗中想诸佛胜妙无上智</p>
<p style="text-align: center">　　从虚空界所出生最上妙月曼拏罗</p>
<p style="text-align: center">　　中想诸佛影像已次想佛眼菩萨尊</p>
<p style="text-align: center">　　净目修广面端严月爱摩尼光妙色</p>
<p style="text-align: center">　　身诸相分皆圆满一切明妃中最上</p>
<p style="text-align: center">　　观想手持于大轮普令三界悉敬爱</p>
<p style="text-align: center">　　次想成就事业智是智等于虚空界</p>
<p style="text-align: center">　　虚空金刚中出现最上妙月曼拏罗</p>
<p style="text-align: center">　　中想诸佛影像已次想摩摩枳圣尊</p>
<p style="text-align: center">　　净目修广面端严青优钵罗华色相</p>
<p style="text-align: center">　　身诸相分皆圆满虚空幻化最上尊</p>
<p style="text-align: center">　　手持青优钵罗华普令三界悉归命</p>
<p style="text-align: center">　　次想菩提清净智是智等于虚空界</p>
<p style="text-align: center">　　虚空金刚中出现最上妙月曼拏罗</p>
<p style="text-align: center">　　中想诸佛影像已次想白衣菩萨尊</p>
<p style="text-align: center">　　净目修广面端严莲华摩尼光妙色</p>
<p style="text-align: center">　　身诸相分皆圆满秘密金刚法智尊</p>
<p style="text-align: center">　　手持赤优钵罗华得一切佛常观照</p>
<p style="text-align: center">　　次想金刚禅定智是智等于虚空界</p>
<p style="text-align: center">　　从是虚空所出生最上妙月曼拏罗</p>
<p style="text-align: center">　　中想诸佛影像已次想多罗菩提尊</p>
<p style="text-align: center">　　净目修广面端严最上黄金光妙色</p>
<p style="text-align: center">　　身诸相分皆圆满明妃自在嬉戏尊</p>
<p style="text-align: center">　　手持黄优钵罗华一切众生悉归命</p>
<p>　　如是四菩萨彼彼心大明</p>
<p>　<strong>　佛眼菩萨大明曰</strong></p>
<p>　　唵（引）噜噜塞普（二合）噜（一句）入嚩（二合）罗（二）底瑟吒（三二合）悉驮路（引）左儞（四）萨哩嚩（二合引）啰他（二合）娑（引）达儞莎（引）贺（引五）</p>
<p><strong>　　摩摩枳菩萨大明曰</strong></p>
<p>　　唵（引）商葛黎（引一句）扇（引）底葛黎（引二）瞿吒瞿吒（三）瞿吒儞（四）伽（引）多野伽（引）多野（五）瞿致儞莎（引）贺（引六）</p>
<p><strong>　　白衣菩萨大明曰</strong></p>
<p>　　唵（引）葛致（引一）尾葛致（引二）儞葛致（引三）葛啖葛致（引四）葛噜（引）吒尾哩曳（二合引）莎（引）贺（引五）</p>
<p>　<strong>　多罗菩萨大明曰</strong></p>
<p>　　唵（引）多（引）黎（引一句）睹多（引）黎（引二）睹黎（引）莎（引）贺（引三）</p>
<p>　　如是四菩萨四种大明。总摄秘密身语心业。诸供养中是真供养。金刚三密普护一切。于一切处常所出生。一切所作无不成就。此相应法自性清净。诸修相应行者。当如实知如实所作。即得真实成就。何以故此相应行。从秘密智所出生故。是即般若波罗蜜多方便三摩地智。由是一切事业悉能成办。一切轮回悉得清净。如最上宝自体光明常所照耀。轮回清净亦复如是。又若相应行者。于此相应法门能善修习。即是金刚界中大爱乐者。复能圆满解脱大智。四秘密法亦得成就。如诸佛所说此名大智者。</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>