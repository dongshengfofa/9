<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说普贤菩萨陀罗尼经 第1127部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说普贤菩萨陀罗尼经 第1127部</center></div><div class='fo'><center>经文出处:来自无量光明网</center><br/><br>
<p style="text-align: center"><strong><img alt="佛说普贤菩萨陀罗尼经 第1127部" src="./images/佛说普贤菩萨陀罗尼经 第1127部0.png" style="" title="佛说普贤菩萨陀罗尼经 第1127部"  class="lazy" /></strong></p>
<p><strong>　　西天译经<a>三藏</a>朝散大夫试鸿胪少卿传教大师臣法天奉诏译</strong></p>
<p style="text-align: center">　　归依普遍<a>虚空</a>界三世清净平等因</p>
<p style="text-align: center">　　性等法光正觉道变化人天利乐身</p>
<p style="text-align: center">　　示居十地<a>自在</a>位行大施愿度众生</p>
<p style="text-align: center">　　功德相严名普贤今说<a>真言</a>秘密教</p>
<p>　　尔时<a>普贤菩萨</a>摩诃萨。欲现广大变化而入三摩地。名<a>三界</a>大自在。入此三摩地已。从清净虚空界。现无数身犹如尘沙。普遍大千一切世界。</p>
<p>　　尔时一切佛刹所有一切如来。舒其右手摩普贤<a>菩萨</a>摩诃萨顶。赞言善哉善哉佛子。汝今当说一切佛母最上陀罗尼法。尔时普贤菩萨。身放千光普照十方。一切佛刹悉皆震动。即说陀罗尼。</p>
<p>　　怛儞也（二合）他（引）唵（引）曩谟（引）曩摩娑怛嚩（二合）部嚩儞（引）湿嚩（二合）啰摩贺（引）部（引）誐（引）野阿三摩三摩阿弥哆娑摩阿难陀娑摩誐誐曩娑摩怛里（二合）婆嚩娑摩（引）尾（引）沙娑摩波啰摩（引）啰他（二合）娑摩娑嚩（二合）婆（引）嚩娑摩怛他（引）誐哆娑摩阿啰惹娑摩输弟娑摩没驮娑摩达里摩（二合）怛他（引）誐哆（引）娑摩僧贺尾沙摩娑摩曀迦曩野娑（引）誐啰尾输驮（引）路（引）迦呬呬罗没驮（二合）罗没驮（二合）尾惹野尾惹野暗（引）钵啰（二合）设讫哆（二合）曩野（引）曩野憾唧啰（引）地瑟吒（二合）曩三部（引）誐暗娑曩（引）罗野（引）罗野达里摩（二合引）誐啰（二合）驮啰驮啰惹野惹野吽吽驮摩驮摩娑嚩（二合引）贺（引）</p>
<p>　　尔时普贤菩萨摩诃萨。说此陀罗尼已。佛即观彼菩萨之身。是过去先佛。为悲慜一切众生现变<a>化身</a>。满于三界诸<a>世间</a>中。尔时诸大菩萨。及<a>天人</a>阿修罗等。从一切金刚峰起。离自金宝庄严大富贵座。来菩萨前而自唱言。南无大慈大悲无边大功德海最上成佛大陀罗尼法。善能<a>饶益</a>过去未来现在三界无数众生。令得安住大法之位。佛言若人闻此大陀罗尼法。经无边劫所作之罪皆悉除灭。亦能枯竭烦恼大海。摧坏我见高山。譬如有人见百千佛。经无边劫所作善根。亦不能及此真言功德。此大陀罗尼是一切如来心<a>圆满</a>大功德海。而能出生菩提智种。成就一切智地。而诸<a>佛法</a>皆不能及。此大陀罗尼名号。假使百千那由他俱胝劫亦难得闻。若有人于此经典。受持读诵恭敬供养。彼等众生善解总持。能活慧命住如来位。成就一切功德。若有人读诵此经。一遍二遍乃至三遍。彼人得最上功德。能灭一切罪能断一切烦恼。复得值遇诸佛如来。不受一切忧愁苦恼。若于寂静之处独树之下。一心持诵。彼人获得一切成就之法众所爱敬。若有人于大林野结跏趺坐。诵此经典满于七边。彼人不久得大<a>禅定</a>。断一切烦恼。复得普贤菩萨结跏趺坐而现于前。若人随自力分以香华供养诵此陀罗尼。乃至困卧睡眠。于其梦中见普贤菩萨。舒其右手放法光明。灌照身心作如是言。善哉善哉佛子。如来大曼拏罗转身。而得大菩萨位。身心安乐。具大福德智慧。常得见于普贤菩萨摩诃萨。若人以慈悲心。为一切众生读诵此经。彼人得十波罗蜜圆满。灭除一切烦恼罪垢。复得天人卫护如来赞言。佛子汝若依行。不久当入普贤之地。</p>
				</div></div><hr><script charset='utf-8' src='../../js/footer.js'></script></body></html>