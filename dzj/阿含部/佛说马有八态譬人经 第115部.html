<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说马有八态譬人经 第115部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说马有八态譬人经 第115部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>佛说马有八态譬人经</strong>(出杂阿含别译)</p>
<p style="text-align: left">　　后汉西域<a>三藏</a>支曜译</p>
<p style="text-align: left">　　闻如是。一时佛在舍卫国行在祇树给孤独园。多<a>比丘</a>僧俱。佛告诸比丘。马有弊恶态八。何等八。一态者解[襾/(革*奇)]缰时便掣车欲走。二态者驾车跳[跳-兆+梁]欲啮人。三态者便举前两脚掣车走。四态者便蹹车軨。五态者便人立持轭摩挲车却行。六态者便傍行邪走。七态者便掣车驰走。得浊泥抵止住不复行。八态者悬[竺-二+兜]馁之熟视不肯食。其主牵去欲驾之。遽唅噏噬欲食不能得食。佛言。人亦有弊恶态八。何等为八。一态者闻说经便走不欲听。如马解[襾/(革*奇)]缰掣车走时。二态者闻说经意不解不知语所趣向。便嗔跳[跳-兆+梁]不欲闻。如马驾车时跳[跳-兆+梁]欲啮人时。三态者闻说经便逆不受。如马举前两脚掣车走时四态者闻说经便骂。如马蹹车軨时五态者闻说经。便起去如马人。立持轭摩挲车却行时。六态者闻说经不肯听[卑*页]头邪视耳语。如马傍行邪走时。七态者闻说经便欲穷难。问之不能相应答。便死抵妄语。如马得浊泥便止不复行时。八态者闻说经不肯听。反念淫泆多求不欲听受。死入恶道时。乃遽欲学问行道。亦不能复得行道。如马悬[竺-二+兜]餧之熟视不肯食。其主牵去欲驾之。乃遽唅噏噬亦不得食。佛言。我说马八态。恶人亦有八恶态如是。诸比丘闻经<a>欢喜</a>。作礼而去</p>
<p style="text-align: left">　　佛说马有八态譬人经</p>
				</div></div><hr><script charset='utf-8' src='../../js/footer.js'></script></body></html>