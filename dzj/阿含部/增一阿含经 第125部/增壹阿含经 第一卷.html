<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修增壹阿含经 第一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>增壹阿含经 第一卷</center></div><div class='fo'><center>经文出处:来自无量光明网</center><br/><br>
<h2>增一阿含经序</h2>
<h3>　　晋<a>沙门</a>释道安撰</h3>
<p>　　四阿含义同中阿含。首以明其旨。不复重序也。增一阿含者。比法条贯以数相次也。数终十。令加其一。故曰增一也。且数数皆增。以增为义也。其为法也。多录禁律。绳墨切厉。乃度世检括也。外国岩岫之士．江海之人。于四阿含多咏味兹焉。</p>
<p>　　有外国沙门昙摩难提者。兜佉勒国人也。龆齓<a>出家</a>。孰与广闻。诵二阿含。温故日新。周行诸国。无土不涉。以秦建元二十年来诣长安。外国乡人咸皆善之。武威太守赵文业求令出焉。</p>
<p>　　佛念译传。昙嵩笔受。岁在甲申夏出。至来年春乃讫。为四十一卷。分为上下部。上部二十六卷全无遗忘。下部十五卷失其录偈也。余与法和共考正之。僧【（丰*力）/石】．僧茂助校漏失．四十日乃了。此年有阿城之役。伐鼓近郊。而正专在斯业之中。全具二阿含一百卷。鞞婆沙．婆和须蜜．<a>僧伽</a>罗刹。传此五大经。自法东流。出经之优者也。四阿含四十应真之所集也。十人撰一部。题其起尽。为录偈焉。惧法留世久。遗逸散落也。</p>
<p>　　斯土前出诸经班班。有其中者。今为二阿含。各为新录一卷。全其故目。注其得失。使见经寻之差易也。合上下部。四百七十二经。凡诸学士撰此二阿含。其中往往有律语。外国不通与<a>沙弥</a>．白衣共视也。而今已后。幸共护之。使与律同。此乃兹邦之急者也。斯谆谆之诲。幸勿藐藐听也。广见而不知护禁。乃是学士通中创也。中本起康孟祥出。出大爱道品。乃不知是禁经。<a>比丘尼</a>法甚慊切。真割而去之。此乃是大鄙可痛恨者也。此二经有力道士乃能见。当以着心焉。如其轻忽不以为意者。幸我同志鸣鼓攻之可也。</p>
<p>　<strong>　东晋【罽-厂】宾<a>三藏</a>瞿昙僧伽提婆译</strong></p>
<h2>序品第一</h2>
<p style="text-align: center">　　自归能仁第七仙　　演说贤圣无上轨</p>
<p style="text-align: center">　　永在<a>生死</a>长流河　　<a>世尊</a>今为度【黍-禾+利】庶</p>
<p style="text-align: center">　　尊长迦叶及众僧　　贤哲阿难无量闻</p>
<p style="text-align: center">　　善逝泥曰供<a>舍利</a>　　从拘夷国至摩竭</p>
<p style="text-align: center">　　迦叶端思行四等　　此众生类坠五道</p>
<p style="text-align: center">　　正觉演道今去世　　忆尊巧训怀悲泣</p>
<p style="text-align: center">　　迦叶思惟<a>正法</a>本　　云何流布久在世</p>
<p style="text-align: center">　　最尊种种吐言教　　总持怀抱不漏失</p>
<p style="text-align: center">　　谁有此力集众法　　在在处处因缘本</p>
<p style="text-align: center">　　今此众中智慧士　　阿难贤善无量闻</p>
<p style="text-align: center">　　即击揵椎集四部　　<a>比丘</a>八万四千众</p>
<p style="text-align: center">　　尽得<a>罗汉</a>心<a>解脱</a>　　以脱缚着处<a>福田</a></p>
<p style="text-align: center">　　迦叶哀愍于世故　　加忆尊恩过去报</p>
<p style="text-align: center">　　世尊授法付阿难　　愿布演法长存世</p>
<p style="text-align: center">　　云何次第不失绪　　三阿僧祇集法宝</p>
<p style="text-align: center">　　使后四部得闻法　　已闻便得离众苦</p>
<p style="text-align: center">　　阿难便辞吾不堪　　诸法甚深若干种</p>
<p style="text-align: center">　　岂敢分别如来教　　<a>佛法</a>功德无量智</p>
<p style="text-align: center">　　今尊迦叶能堪任　　世雄以法付耆旧</p>
<p style="text-align: center">　　大迦叶今为众人　　如来在世请半坐</p>
<p style="text-align: center">　　迦叶报言虽有是　　年衰朽老多忘失</p>
<p style="text-align: center">　　汝今总持智慧业　　能使法本恒在世</p>
<p style="text-align: center">　　我今有三清净眼　　亦复能知他心智</p>
<p style="text-align: center">　　一切众生种种类　　无有能胜尊阿难</p>
<p style="text-align: center">　　梵天下降及帝释　　护世四王及诸天</p>
<p style="text-align: center">　　<a>弥勒</a>兜术寻来集　　<a>菩萨</a>数亿不可计</p>
<p style="text-align: center">　　弥勒梵释及四王　　皆悉叉手而启白</p>
<p style="text-align: center">　　一切诸法佛所印　　阿难是我法之器</p>
<p style="text-align: center">　　若使不欲法存者　　便为坏败如来教</p>
<p style="text-align: center">　　愿存本要为众生　　得济危厄度众难</p>
<p style="text-align: center">　　释师出世寿极短　　肉体虽逝法身在</p>
<p style="text-align: center">　　当令法本不断绝　　阿难勿辞时<a>说法</a></p>
<p style="text-align: center">　　迦叶最尊及圣众　　弥勒梵释及四王</p>
<p style="text-align: center">　　哀请阿难时发言　　使如来教不灭尽</p>
<p style="text-align: center">　　阿难仁和四等具　　意转入微师子吼</p>
<p style="text-align: center">　　顾眄四部瞻<a>虚空</a>　　悲泣挥泪不自胜</p>
<p style="text-align: center">　　便奋光明和颜色　　普照众生如日初</p>
<p style="text-align: center">　　弥勒睹光及释梵　　收舍迟闻无上法</p>
<p style="text-align: center">　　四部寂静专一心　　欲得闻法意不乱</p>
<p style="text-align: center">　　尊长迦叶及圣众　　直视睹颜目不眴</p>
<p style="text-align: center">　　时阿难说经无量　　谁能备具为一聚</p>
<p style="text-align: center">　　我今当为作三分　　造立十经为一偈</p>
<p style="text-align: center">　　契经一分律二分　　阿毗昙经复三分</p>
<p style="text-align: center">　　过去三佛皆三分　　契经律法为三藏</p>
<p style="text-align: center">　　契经今当分四段　　次名增一二名中</p>
<p style="text-align: center">　　三名曰长多璎珞　　杂经在后为四分</p>
<p style="text-align: center">　　尊者阿难作是念　　如来法身不败坏</p>
<p style="text-align: center">　　永存于世不断绝　　<a>天人</a>得闻成<a>道果</a></p>
<p style="text-align: center">　　或有一法义亦深　　难持难诵不可忆</p>
<p style="text-align: center">　　我今当集一法义　　一一相从不失绪</p>
<p style="text-align: center">　　亦有二法还就二　　三法就三如连珠</p>
<p style="text-align: center">　　四法就四五亦然　　五法次六六次七</p>
<p style="text-align: center">　　八法义广九次第　　十法从十至十一</p>
<p style="text-align: center">　　如是法宝终不忘　　亦恒处世久存在</p>
<p style="text-align: center">　　于大众中集此法　　即时阿难升乎座</p>
<p style="text-align: center">　　弥勒称善快哉说　　诸法义合宜配之</p>
<p style="text-align: center">　　更有诸法宜分部　　世尊所说各各异</p>
<p style="text-align: center">　　菩萨发意趣大乘　　如来说此种种别</p>
<p style="text-align: center">　　人尊说<a>六度</a>无极　　布施持戒忍精进</p>
<p style="text-align: center">　　禅智慧力如月初　　逮度无极睹诸法</p>
<p style="text-align: center">　　诸有勇猛施头目　　身体血肉无所惜</p>
<p style="text-align: center">　　妻妾国财及男女　　此名檀度不应弃</p>
<p style="text-align: center">　　戒度无极如金刚　　不毁不犯无漏失</p>
<p style="text-align: center">　　持心护戒如坏瓶　　此名戒度不应弃</p>
<p style="text-align: center">　　或有人来截手足　　不起嗔恚忍力强</p>
<p style="text-align: center">　　如海含容无增减　　此名忍度不应弃</p>
<p style="text-align: center">　　诸有造作<a>善恶</a>行　　身口意三无厌足</p>
<p style="text-align: center">　　妨人诸行不至道　　此名进度不应弃</p>
<p style="text-align: center">　　诸有坐禅出入息　　心意坚固无乱念</p>
<p style="text-align: center">　　正使地动身不倾　　此名禅度不应弃</p>
<p style="text-align: center">　　以智慧力知尘数　　劫数兆载不可称</p>
<p style="text-align: center">　　书【跳-兆+（梳-木）】业聚意不乱　　此名智度不应弃</p>
<p style="text-align: center">　　诸法甚深论空理　　难明难了不可观</p>
<p style="text-align: center">　　将来后进怀狐疑　　此菩萨德不应弃</p>
<p style="text-align: center">　　阿难自陈有是念　　菩萨之行愚不信</p>
<p style="text-align: center">　　除诸罗汉信解脱　　尔乃有信无犹豫</p>
<p style="text-align: center">　　四部之众发道意　　及诸一切众生类</p>
<p style="text-align: center">　　彼有牢信不狐疑　　集此诸法为一分</p>
<p style="text-align: center">　　弥勒称善快哉说　　发趣大乘意甚广</p>
<p style="text-align: center">　　或有诸法断结使　　或有诸法成道果</p>
<p style="text-align: center">　　阿难说曰此云何　　我见如来演此法</p>
<p style="text-align: center">　　亦有不从如来闻　　此法岂非当有疑</p>
<p style="text-align: center">　　设我言见此义非　　于将来众便有虚</p>
<p style="text-align: center">　　今称诸经闻如是　　佛处所在城国土</p>
<p style="text-align: center">　　波罗捺国初说法　　摩竭国降三迦叶</p>
<p style="text-align: center">　　释翅拘萨迦尸国　　瞻波句留毗舍离</p>
<p style="text-align: center">　　天宫龙宫阿须伦　　干沓和等拘尸城</p>
<p style="text-align: center">　　正使不得说经处　　当称原本在舍卫</p>
<p style="text-align: center">　　吾所从闻一时事　　佛在舍卫及<a>弟子</a></p>
<p style="text-align: center">　　只桓精舍修善业　　孤独长者所施园</p>
<p style="text-align: center">　　时佛在中告比丘　　当修一法专一心</p>
<p style="text-align: center">　　思惟一法无放逸　　云何一法谓<a>念佛</a></p>
<p style="text-align: center">　　法念僧念及戒念　　施念去相次天念</p>
<p style="text-align: center">　　息念安般及身念　　死念除乱谓十念</p>
<p style="text-align: center">　　此名十念更有十　　次后当称尊弟子</p>
<p style="text-align: center">　　初化拘邻真佛子　　最后小者名须拔</p>
<p style="text-align: center">　　以此方便了一法　　二从二法三从三</p>
<p style="text-align: center">　　四五六七八九十　　十一之法无不了</p>
<p style="text-align: center">　　从一增一至诸法　　义丰慧广不可尽</p>
<p style="text-align: center">　　一一契经义亦深　　是故名曰增一含</p>
<p style="text-align: center">　　今寻一法难明了　　难持难晓不可明</p>
<p style="text-align: center">　　比丘自称功德业　　今当称之尊第一</p>
<p style="text-align: center">　　犹如陶家所造器　　随意所作无狐疑</p>
<p style="text-align: center">　　如是阿含增一法　　三乘<a>教化</a>无差别</p>
<p style="text-align: center">　　<a>佛经</a>微妙极甚深　　能除结使如流河</p>
<p style="text-align: center">　　然此增一最在上　　能净三眼除三垢</p>
<p style="text-align: center">　　其有专心持增一　　便为总持如来藏</p>
<p style="text-align: center">　　正使今身不尽结　　后生便得高才智</p>
<p style="text-align: center">　　若有书写经卷者　　缯彩花盖持供养</p>
<p style="text-align: center">　　此福无量不可计　　以此法宝难遇故</p>
<p style="text-align: center">　　说此语时地大动　　雨天华香至于膝</p>
<p style="text-align: center">　　诸天在空叹善哉　　上尊所说尽顺宜</p>
<p style="text-align: center">　　契经一藏律二藏　　阿毗昙经为三藏</p>
<p style="text-align: center">　　方等大乘义玄邃　　及诸契经为杂藏</p>
<p style="text-align: center">　　安处佛语终不异　　因缘本末皆随顺</p>
<p style="text-align: center">　　弥勒诸天皆称善　　释迦文经得久存</p>
<p style="text-align: center">　　弥勒寻起手执华　　<a>欢喜</a>持用散阿难</p>
<p style="text-align: center">　　此经真实如来说　　使阿难寻道果成</p>
<p>　　是时。尊者阿难及梵天将诸梵迦夷天。皆来会集。化<a>自在</a>天将诸营从。皆来会聚。他化自在天将诸营从。皆悉来会。兜术天王将诸天之众。皆来会聚。艳天将诸营从。悉来会聚。释提桓因将诸三十三天众。悉来集会。提头赖吒天王将干沓和等。悉来会聚。毗留勒叉天王将诸厌鬼。悉来会聚。毗留跛叉天王将诸龙众。悉来会聚。毗沙门天王将阅叉．罗刹众。悉来会聚。</p>
<p>　　是时。弥勒大士告贤劫中诸菩萨等。卿等劝励诸族姓子．族姓女。讽诵受持增一尊法。广演流布。使天．人奉行。</p>
<p>　　说是语时。诸天．世人．干沓和．阿须伦．伽留罗．摩睺勒．甄陀罗等。各各白言。我等尽共拥护是善男子．善女人。讽诵受持增一尊法。广演流布。终不中绝。</p>
<p>　　时。尊者阿难告优多罗曰。我今以此增一阿含嘱累于汝。善讽诵读。莫令漏减。所以者何。其有轻慢此尊经者。便为堕落为凡夫行。何以故。此。优多罗。增一阿含。出三十七道品之教。及诸法皆由此生。</p>
<p>　　时。大迦叶问阿难曰。云何。阿难。增一阿含乃能出生三十七道品之教。及诸法皆由此生。</p>
<p>　　阿难报言。如是。如是。尊者迦叶。增一阿含出生三十七品。及诸法皆由此生。且置增一阿含一偈之中。便出生三十七品及诸法。</p>
<p>　　迦叶问言。何等偈中出生三十七品及诸法。		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p>　　时。尊者阿难便说此偈。</p>
<p style="text-align: center">　　诸恶莫作　　诸善奉行　　自净其意　　是诸<a>佛教</a></p>
<p>　　所以然者。诸恶莫作。是诸法本。便出生一切善法。以生善法。心意清净。是故。迦叶。诸佛世尊身．口．意行。常修清净。</p>
<p>　　迦叶问曰。云何。阿难。增一阿含独出生三十七品及诸法。余四阿含亦复出生乎。</p>
<p>　　阿难报言。且置。迦叶。四阿含义。一偈之中。尽具足诸佛之教。及辟支佛．声闻之教。所以然者。诸恶莫作。戒具之禁。清白之行。诸善奉行。心意清净。自净其意。除邪颠倒。是诸佛教。去愚惑想。云何。迦叶。戒清净者。意岂不净乎。意清净者。则不颠倒。以无颠倒。愚惑想灭。诸三十七道品果便得成就。以成道果。岂非诸法乎。</p>
<p>　　迦叶问曰。云何。阿难。以此增一付授优多罗。不嘱累余比丘一切诸法乎。</p>
<p>　　阿难报言。增一阿含则是诸法。诸法则是增一阿含。一无有二。</p>
<p>　　迦叶问曰。以何等故。以此增一阿含嘱累优多罗。不嘱累余比丘乎。</p>
<p>　　阿难报曰。迦叶当知。昔者九十一劫。毗婆尸如来．至真．等正觉。出现于世。尔时。此优多罗比丘名曰伊俱优多罗。尔时彼佛以增一之法嘱累此人。使讽诵读。</p>
<p>　　自此以后三十一劫。次复有佛名式诘如来．至真．等正觉。尔时。此优多罗比丘名目伽优多罗。式诘如来复以此法嘱累其人。使讽诵读。即彼三十一劫中。毗舍婆如来．至真．等正觉。复出于世。尔时。此优多罗比丘名龙优多罗。复以此法嘱累其人。使讽诵读。</p>
<p>　　迦叶当知。此贤劫中有拘留孙如来．至真．等正觉。出现于世。尔时。优多罗比丘名雷电优多罗。复以此法嘱累其人。使讽诵读。此贤劫中次复有佛。名拘那含如来．至真．等正觉。出现于世。尔时。优多罗比丘名天优多罗。复以此法嘱累其人。使讽诵读。此贤劫中次复有佛。名迦叶如来．至真．等正觉。出现于世。尔时。优多罗比丘名梵优多罗。复以此法嘱累其人。使讽诵读。</p>
<p>　　迦叶当知。今释迦文如来．至真．等正觉。出现于世。今此比丘名优多罗。释迦文佛虽般<a>涅槃</a>。比丘阿难犹存于世。世尊以法尽以嘱累我。我今复以此法授与优多罗。所以者何。当观其器。察知原本。然后授法。何以故。过去时于此贤劫中。拘留孙如来．至真．等正觉．明行成为．善逝．<a>世间</a>解．无上士．道法御天人师。号佛．众祐。出现于世。尔时。有王名摩诃提婆。以法治化。未曾阿曲。<a>寿命</a>极长。端正无双。世之希有。八万四千岁中于童子身而自游戏。八万四千岁中以太子身以法治化。八万四千岁中复以王法治化天下。</p>
<p>　　迦叶当知。尔时。世尊游甘梨园中。食后如昔常法。中庭经行。我及侍者。尔时世尊便笑。口出五色光。我见已。前长跪白世尊曰。佛不妄笑。愿闻本末。如来．至真．等正觉。终不妄笑。尔时。迦叶。佛告我言。过去世时于此贤劫中。有如来名拘留孙至真．等正觉。出现于世。复于此处为诸弟子而广说法。复次。于此贤劫中。复有拘那含如来．至真．等正觉。出现于世。尔时彼佛亦于此处而广说法。次复。此贤劫中迦叶如来．至真．等正觉。出现于世。迦叶如来亦于此处而广说法。</p>
<p>　　尔时。迦叶。我于佛前长跪白佛言。愿令后释迦文佛亦于此处。与诸弟子具足说法。此处便为四如来金刚之座。恒不断绝。</p>
<p>　　尔时。迦叶。释迦文佛于彼坐。便告我言。阿难。昔者此坐。贤劫之中有王出世。名摩诃提婆。乃至八万四千岁以王法教化。训之以德。经历年岁。便告劫比言。若见我首有白发者。便时告吾。</p>
<p>　　尔时。彼人闻王教令。复经数年。见王首上有白发生。便前长跪白大王曰。大王当知。首上已生白发。时王告彼人言。捉取金镊。拔吾白发。着吾手中。尔时。彼人受王教令。便执金镊。前拔白发。</p>
<p>　　尔时。大王见白发已。便说此偈</p>
<p style="text-align: center">　　于今我首上　　已生衰耗毛</p>
<p style="text-align: center">　　天使已来至　　宜当时出家</p>
<p>　　我今已食人中之福。宜当自勉升天之德。剃除须发。着三法衣。以信坚固。出家学道。离于众苦。</p>
<p>　　尔时。王摩诃提婆便告第一太子。名曰长寿。卿今知不。吾首已生白发。意欲剃除须发。着三法衣。以信坚固。出家学道。离于众苦。汝绍吾位。以法治化。勿令有失。违吾言教。造凡夫行。所以然者。若有斯人。违吾言者。便为凡夫之行。凡夫者。长处三涂．八难之中。尔时。王摩诃提婆以王之位授太子已。复以财宝赐与劫比。便于彼处剃除须发。着三法衣。以信坚固。出家学道。离于众苦。于八万四千岁善修梵行。行四等心。慈．悲．喜．护。身逝命终。生梵天上。</p>
<p>　　时。长寿王忆父王教。未曾暂舍。以法治化。无有阿曲。未经旬日。便复得作转轮圣王。七宝具足。所谓七宝者。轮宝．象宝．马宝．珠宝．玉女宝．典藏宝．典兵宝。是谓七宝。复有千子。勇猛智慧。能除众苦。统领四方。</p>
<p>　　时。长寿王以前王法。如上作偈</p>
<p style="text-align: center">　　敬法奉所尊　　不忘本恩报</p>
<p style="text-align: center">　　复能崇三业　　智者之所贵</p>
<p>　　我观此义已。以此增一阿含授与优多罗比丘。何以故。一切诸法皆有所由</p>
<p>　　时。尊者阿难告优多罗曰。汝前作转轮圣王时。不失王教。今复以此法而相嘱累。不失正教。莫作凡夫之行。汝今当知。若有违失如来善教者。便堕凡夫地中。何以故。时。王摩诃提婆不得至竟解脱之地。未得解脱至安隐处。虽受梵天福报。犹不至究竟。如来善业。乃名究竟安隐之处。快乐无极。天．人所敬。必得涅槃。以是之故。优多罗。当奉持此法。讽诵读念。莫令缺漏</p>
<p>　　尔时。阿难便说偈曰</p>
<p style="text-align: center">　　于法当念故　　如来由是生</p>
<p style="text-align: center">　　法兴成正觉　　辟支罗汉道</p>
<p style="text-align: center">　　法能除众苦　　亦能成果实</p>
<p style="text-align: center">　　念法不离心　　今报后亦受</p>
<p style="text-align: center">　　若欲成佛者　　犹如释迦文</p>
<p style="text-align: center">　　受持三藏法　　句逗不错乱</p>
<p style="text-align: center">　　三藏虽难持　　义理不可穷</p>
<p style="text-align: center">　　当诵四阿含　　便断天人径</p>
<p style="text-align: center">　　阿含虽难诵　　经义不可尽</p>
<p style="text-align: center">　　戒律勿令失　　此是如来宝</p>
<p style="text-align: center">　　禁律亦难持　　阿含亦复然</p>
<p style="text-align: center">　　牢持阿毗昙　　便降外道术</p>
<p style="text-align: center">　　宣畅阿毗昙　　其义亦难持</p>
<p style="text-align: center">　　当诵三阿含　　不失经句逗</p>
<p style="text-align: center">　　契经阿毗昙　　戒律流布世</p>
<p style="text-align: center">　　天人得奉行　　便生安隐处</p>
<p style="text-align: center">　　设无契经法　　亦复无戒律</p>
<p style="text-align: center">　　如盲投于冥　　何时当见明</p>
<p style="text-align: center">　　以是嘱累汝　　并及四部众</p>
<p style="text-align: center">　　当持勿轻慢　　于释迦文尼</p>
<p>　　尊者阿难说是语时。天地六反震动。诸尊神天在虚空中。手执天华而散尊者阿难上。及散四部之众。一切天．龙．鬼神．干沓和．阿须伦．加留罗．甄陀罗．摩休勒等。皆怀欢喜而悉叹曰。善哉。善哉。尊者阿难。上中下言。悉无不善。于法当恭敬。诚如所说。诸天．世人无不从法而得成就。若有行恶。便堕<a>地狱</a>．饿鬼．畜生。</p>
<p>　　尔时。尊者阿难于四部众中而师子吼。劝一切人。奉行此法。尔时。座上三万天．人得<a>法眼</a>净。</p>
<p>　　尔时。四部之众．诸天．世人闻尊者所说。欢喜奉行。</p>
<h2>增一阿含经十念品第二</h2>
<h3>　　（一）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当<a>修行</a>一法。当广布一法。便成<a>神通</a>。去众乱想。逮沙门果。自致涅槃。云何为一法。所谓念佛。当善修行。当广演布。便成神通。去众乱想。逮沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（二）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。去众乱想。逮沙门果。自致涅槃。云何为一法。所谓念法。当善修行。当广演布。便成神通。去众乱想。逮沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（三）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。去众乱想。获沙门果。自致涅槃。云何为一法。所谓念众。当善修行。当广演布。便成神通。除众乱想。逮沙门果。自致涅槃。是故。诸比丘。当修行一法。当广演布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（四）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。除众乱想。逮沙门果。自致涅槃。云何为一法。所谓念戒。当善修行。当广演布。便成神通。除去众想。逮沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　是时。诸比丘闻佛所说。欢喜奉行。</p>
<h3>　　（五）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。去众乱想。逮沙门果。自致涅槃。云何为一法。所谓念施。当善修行。当广演布。便成神通。除众乱想。逮沙门果。自致涅槃。如是。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（六）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念天。当善修行。当广演布。便成神通。除去诸想。获沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（七）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念休息。当善修行。当广演布。便成神通。去诸乱想。获沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（八）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念安般。当善修行。当广演布。便成神通。去诸乱想。获沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（九）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。除诸乱想。逮沙门果。自致涅槃。云何为一法。所谓念身非常。当善修行。当广演布。便成神通。去众乱想。得沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<h3>　　（一○）</h3>
<p>　　闻如是。</p>
<p>　　一时。佛在舍卫国祇树给孤独园。</p>
<p>　　尔时。世尊告诸比丘。当修行一法。当广布一法。便成神通。除诸乱想。获沙门果。自致涅槃。云何为一法。所谓念死。当善修行。当广演布。便成神通。去众乱想。得沙门果。自致涅槃。是故。诸比丘。当修行一法。当广布一法。如是。诸比丘。当作是学。</p>
<p>　　尔时。诸比丘闻佛所说。欢喜奉行。</p>
<p style="text-align: center">　　佛法圣众念　　戒施及天念</p>
<p style="text-align: center">　　休息安般念　　身死念在后</p>
<p style="text-align: center">　　于今我首上　　已生衰耗毛</p>
<p style="text-align: center">　　天使已来至　　宜当时出家</p>
<p>　　我今已食人中之福。宜当自勉升天之德。剃除须发。着三法衣。以信坚固。出家学道。离于众苦。</p>
<p>　　时。长寿王告第一太子善观曰。卿今知不。吾已首上生白发。意欲剃除须发。着三法衣。以信坚固。出家学道。离于众苦。汝绍吾位。以法治化。勿令有失。违吾言教。造凡夫行。所以然者。若有斯人。违吾言者。为凡夫之行。夫凡夫者。长处三涂．八难之中。时。王长寿八万四千岁善修梵行。行四等心。慈．悲．喜．护。身逝命终。生梵天上。时。王善观忆父王教。未曾暂舍。以法治化。无有阿曲。</p>
<p>　　迦叶。知不。尔时摩诃提婆。岂异人乎。莫作是观。尔时王者。今释迦文是。时长寿王者。今阿难身是。尔时善观者。今优多罗比丘是。恒受王法未曾舍忘。亦不断绝。时。善观王复兴父王敕。以法治化。不断王教。所以然者。以父王教。难得违故。</p>
<p>　　尔时。尊者阿难便说偈曰。</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>