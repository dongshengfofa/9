<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修圆悟佛果禅师语录 第二十卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>圆悟佛果禅师语录 第二十卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>圆悟佛果禅师语录 第二十卷</strong></p>
<p style="text-align: left">
	　　宋平江府虎丘山门人绍隆等编</p>
<p style="text-align: left">
	　　偈颂</p>
<p style="text-align: left">
	　　高宗在藩邸三次请升座说偈</p>
<p style="text-align: left">
	　　善因招善果。种粟不生豆。大福德人修。大福德人受。八万四千波罗蜜。一毫头上已圆成。棒头喝下承当得。高步毗卢顶上行</p>
<p style="text-align: left">
	　　至简至易至尊至贵。往还千圣顶[寧*頁]头。世出<a>世间</a>不思议。弹指圆成八万门。超直入如来地</p>
<p style="text-align: left">
	　　众生本来是佛</p>
<p style="text-align: left">
	　　放憨放痴贪世味。闲情谁管真如地。有时得。片好风光。十字街头恣游戏</p>
<p style="text-align: left">
	　　寓言</p>
<p style="text-align: left">
	　　昔闻沈巨浸。一举十二鳌。持此净华宿。曾未及秋毫。蒙蒙大象中。出没安可逃。只自且循缘。着意真徒劳</p>
<p style="text-align: left">
	　　举民公充座元有偈曰</p>
<p style="text-align: left">
	　　休夸四分罢楞严。按下云头彻底参。莫学亮公亲马祖。还如德峤访龙潭。七年往返游昭觉。三载翱翔上碧岩。今日烦充第一座。百华丛里现优昙</p>
<p style="text-align: left">
	　　示众</p>
<p style="text-align: left">
	　　办道应须办自心。心真触处是通津。直明格外无生忍。端作区中<a>解脱</a>人。吸尽西江庞老口。搏将妙喜净名身。八风五欲莫能转。解向尘中转法轮</p>
<p style="text-align: left">
	　　佛鉴和尚忌辰示众</p>
<p style="text-align: left">
	　　去年正今日。泥牛斗入海。今年正今日。遍界舒光彩。<a>虚空</a>无相身。佛鉴俨然在。非色亦非心。不小复不大。劫石可移动。个中无变改。要知佛鉴恩。各人明主宰。一句逗群机。志心常顶戴。且道是那一句。吃饭咬着沙</p>
<p style="text-align: left">
	　　示丹霞佛智裕禅师</p>
<p style="text-align: left">
	　　二三四七初无间。显大威光示的传。把断关津勿轻放。草深谁顾法堂前</p>
<p style="text-align: left">
	　　示择言禅人三偈</p>
<p style="text-align: left">
	　　参禅参到无参处。穷玄穷彻玄尽头。渴饮饥飡只恁么。世间出世没踪由</p>
<p style="text-align: left">
	　　机关并是闲家具。玄妙浑成破草鞋。铁额铜头超<a>佛祖</a>。横拈倒捉一坑埋</p>
<p style="text-align: left">
	　　红尘有底论成道。寒谷无人可作春。苟识拈华微笑意。一番拈弄一番新</p>
<p style="text-align: left">
	　　示若平禅人</p>
<p style="text-align: left">
	　　赞弼住山功已立。荷担长久志弥坚。云门庵创压欧阜。天上高天更有天。追复古来清净刹。他时会见美声传。宾主相投胶漆合。相与弘持临济禅</p>
<p style="text-align: left">
	　　送智祖禅德</p>
<p style="text-align: left">
	　　一句当机领。千差路绝攀。去来长若鉴。喧寂镇如山。百草颠头峻。孤云世外闲。行行牢把着。宜阐上头关</p>
<p style="text-align: left">
	　　送安首座回德山</p>
<p style="text-align: left">
	　　使乎不辱命。临机贵专对。安禅捋虎须。着着超方外。不惟明窓下安排。掇向禅床拶崄崖。拈槌竖拂奋雄辩。金声玉振犹奔雷。九旬落落提纲宗。衲子济济长趍风。解黏去缚手段辣。驱耕夺食尤雍容。夏满思山要归去。了却武陵一段事。勃窣理窟乃胸中。行行不患无知己。临行索我送行篇。栗棘蓬里金刚圈。短歌须要数十丈。长句只消三两言。金毛师子解翻身。个是<a>丛林</a>杰出人。不日孤峰大哮吼。五叶一华天地春</p>
<p style="text-align: left">
	　　送梵思禅老皖山住庵</p>
<p style="text-align: left">
	　　脱去羁罗彻辔衔。了无毫末可容参。马驹儿踏谁禁得。皖伯台前去住庵</p>
<p style="text-align: left">
	　　送达侍者之武陵</p>
<p style="text-align: left">
	　　临济昔遣将。验德峤行令。接住与一送。果别探竿影。国师三度唤。声声无不领。负汝负吾机。直透千圣顶。古人曾侍香。<a>根器</a>如此警。尔数载巾瓶。己合得正命。今复自帝都。直游武陵境。打办俊精神。也要识禅病。截断风前句。夺取佛祖柄。归来大夸诧。强将果然猛</p>
<p style="text-align: left">
	　　送<a>修道</a>者</p>
<p style="text-align: left">
	　　不下笠子勘俱胝。一句击出一古佛。如今归去旧云庵。参遍诸方善知识。卓卓顶门眼。辉腾如杲日。勉力传持无尽灯。继取末山旧踪迹</p>
<p style="text-align: left">
	　　送诸化士(九首)</p>
<p style="text-align: left">
	　　豁达灵明印。脚跟用来了不隔纤尘。历游<a>华藏</a>毗卢界。把住牟尼百亿身。八宝七珍皆我有。左穿右穴与谁邻。劳生衮衮堪垂手。乃是通方<a>自在</a>人</p>
<p style="text-align: left">
	　　皎皎林间月。悠悠天际云。去来非有累。圆缺本无垠。逗水光常净。为霖意不群。溪山千万里。同异许谁论。迦叶刹竿头。此老曾饶舌。全体解承当。祖祖何曾别。要明个段事。须善观时节。遇着与么人。眼中为出屑。庶见北山门。戢戢皆云衲。妙手广施呈。翻却骊龙穴。千圣顶[寧*頁]头。有破天大路。唯是<a>无心</a>人。始能阔着步。恰如履平地。日行千百度。要引满世间。一齐与么去。尔垂手入[邱-丘+(序-予+墨)]。应须善回互。闹哄处相逢。当机宜把住。似过金刚圈。请尽情分付。归来善法堂。挝取大法鼓。觌面豁开三要印。全机直明<a>正法</a>藏。持去江西显本宗。三日耳聋无伎俩。要须撒手向孤峰。选甚悬崖千万丈。欲知称意得锦鳞。腾身快入惊人浪</p>
<p style="text-align: left">
	　　四料四宾主。三玄及三要。击石火电光。乃临济垂范。既参临济禅。亦须自点检。照用喝下奇。杀活杖头验。以此入郊[邱-丘+(序-予+墨)]。大奋姜维胆。光荣作凤辉。七珍只一览。无位真人赤肉团。面门出入若为看。棒头按正风前令。喝下逼将肝胆寒。不立阶梯那事佛。有真规矩得心安。横身百草颠头用。插手骊龙窟里翻。要见衲僧全意气。如麻万境莫能干。大缘唾手间能办。未信人生行路难</p>
<p style="text-align: left">
	　　拨转千差向上机。搀旗夺鼓不饶伊。翻身踞地全生杀。始是金毛师子儿</p>
<p style="text-align: left">
	　　吸尽西江匹似闲。作家岂复尚机关。放教性地平如砥。成佛功归一眴间</p>
<p style="text-align: left">
	　　送慧恭先驰之平江</p>
<p style="text-align: left">
	　　一句单提越祖佛。痛劄针锥穷彻骨。出门便作师子儿。敌胜惊群资返掷。平江古来豪侠窟。去去先通个消息。此行不作等闲来。八面清风起衣				</div></div><hr><script charset='utf-8' src='../../js/footer.js'></script></body></html>