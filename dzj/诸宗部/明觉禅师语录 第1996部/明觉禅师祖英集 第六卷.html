<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修明觉禅师祖英集 第六卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>明觉禅师祖英集 第六卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>明觉禅师祖英集 第六卷</strong></p>
<p style="text-align: left">
	　　参学小师文政编</p>
<p style="text-align: left">
	　　三宝赞(并序)</p>
<p style="text-align: left">
	　　予天禧中。寓迹灵隐。与宝真禅者为友。或游或处。固以道义相揖。投报相袭。冷冷然自乐天常之性也。一日真公谓予曰。愚近偶作三宝赞三十韵。宜请赓唱。因披阅加叹。率尔而继之。类蚀木也。俄属分飞吴楚。将二十载。殊不复记忆。真公不以事旷诚隔远。远附僧如衍而至。再窥荒斐愧慰多集。且夫<a>圣人</a>之立言也。必眹虚必冥奥。使文外之士同振古风垂千万世。又焉知来者及之不及道在其中也。斯之赞辞。曾不沽不待。但遐仰觉皇宗致禅徒。告而行之。得不曲为序引</p>
<p style="text-align: left">
	　　佛宝</p>
<p style="text-align: left">
	　　<a>甘蔗</a>流苗应刹尘。觉场高发利生因。紫金莲捧千轮足。白玉毫飞万德身。孤立大方资定慧。等观含类舍怨亲。挨星相好中天主。匝地名闻出世人。螺发右旋仙岛碧。月眉斜印海门新。鸾翔凤舞非殊品。象转龙蟠绝比伦。璎珞聚中腾瑞色。华鬘影里夺芳春。慈仪恋望知何极。梵德言辞莫可陈。胸字杳分无量义。顶珠常照百由旬。双林孰谓归圆寂。坐断乾坤日见真</p>
<p style="text-align: left">
	　　法宝</p>
<p style="text-align: left">
	　　后得智生功德聚。大悲留演润禽鱼。贯华虽自科千品。标月还归理一如。过量劫应期广布。<a>刹那</a>心合未忘书。四衢道内抛红焰。五欲波中绽白蕖。排斥众魔登寿域。引携诸子上安车。义天星象荧荧也。辞海波澜浩浩欤。违背此恩难拯拔。遭逢末世岂踌躇。闻来半偈须相学。惜去全身莫共居。飞辩恨曾亏激问。赜幽欣且免长嘘。生生顶奉辉心镜。廓照尘劳信有。余</p>
<p style="text-align: left">
	　　僧宝</p>
<p style="text-align: left">
	　　方袍圆顶义何宣。续焰千灯岂小缘。华雨座前犹滞相。虎驯庵畔尚稽诠。岩栖冢宿难依望。鹤貌云心逈洒然。宝杖夜鸣寒峤月。铜瓶秋漱碧潭烟。名标练若澄諠猾。迹念昏衢警睡眠。林下雅为方外客。人间堪作火中莲。情高不是超三际。道在非同入四禅。浮世勉谁知逝水。深峰甘自听飞泉。苾刍草馥僧秖后。玳瑁盂传古佛先。珍重觉皇有真子。坤维高步列金田</p>
<p style="text-align: left">
	　　夏寄辩禅者山房</p>
<p style="text-align: left">
	　　枕箪云作屏。必固黄金宅。轩窓月为昼。岂止虚生白。麟龙愧头角。雕鹗惭羽翮。庶拟群类心。在宽如在窄</p>
<p style="text-align: left">
	　　和钱太博见寄觅<a>山药</a>(二首)</p>
<p style="text-align: left">
	　　文柄谁持合自持。忧民风概乍清羸。禅林草药如为效。愿见皇家急诏时</p>
<p style="text-align: left">
	　　圣君鸿业在扶持。日角龙章固不羸。擒藻玉堂归未晚。百华开赴御筵时</p>
<p style="text-align: left">
	　　送钱太博应贤良选</p>
<p style="text-align: left">
	　　贤才当召试。彪炳对吾君。千古不遗恨。八元应主文。岸花明列施。天籁拂微云。后夜观垂象中台位已分</p>
<p style="text-align: left">
	　　答天童新和尚</p>
<p style="text-align: left">
	　　中峰深且寒。欹接海边岛。松凋不死枝。华折未萌草。飞瀑吼蛟宫。幽径分鸟道。伊余空寂徒。浮光寄枯槁。冥游天地间。谁兮可寻讨。孤立云霞外。谁兮可长保。兹来仁者来。还称大白老。何策扣岩扃。重席展怀抱。示我商颂清。休夸郢歌好。报投渐抒辞。难以论嘉藻</p>
<p style="text-align: left">
	　　和颂</p>
<p style="text-align: left">
	　　玲珑岩古寺。冠乎明越境。海眼通洌泉。天心耸危岭。尝游兴未阑。遐想神忽凝。彼士真觉雄。相邻不孤逈。吾爱济横流。孰云烦虑屏。吾爱整颓纲。岂止浮根静。栖梧瑞九苞。追风骏十影。顾我不争衡。与谁闲斗茗。乘时既磊落。照世非昏瞑。伫为王者师。三千统摩顶</p>
<p style="text-align: left">
	　　赠别太臻禅者</p>
<p style="text-align: left">
	　　武陵山来何秘邃。元化功兮不容易。坛曾善卷韬龙光。洞亦桃华副麟趾。仍思昔日吾祖浩浩提纲宗。消息旷断寰宇空。又闻高大舜让公器。祥瑞却生芦苇丛。人由境兮冥<a>道德</a>。境有人兮分玉石。臻禅本自偃殊方。忽向其中诞孤迹。迢迢海甸来寻我。一十二年同冷坐。羽翼抟风今是时。拂尽天云乃飞过</p>
<p style="text-align: left">
	　　云门俱字</p>
<p style="text-align: left">
	　　百草头何太极。重与禅徒下锥刺。云门俱字好参详。雪峰辊毬亦端的。黛非青兮蓝一色。辰锦砂兮敢言赤。紫罗帐里有真珠。曹溪路上生荆棘。还会么。此时若不究根源。直向当来问<a>弥勒</a></p>
<p style="text-align: left">
	　　僧问四宾主。因而有颂。颂之</p>
<p style="text-align: left">
	　　如何是宾中宾。云满面埃尘。又曰噫</p>
<p style="text-align: left">
	　　颂</p>
<p style="text-align: left">
	　　宾中之宾。少喜多嗔。丈夫壮志。当付何人如何是宾中主。云兆分其五。又曰引</p>
<p style="text-align: left">
	　　颂</p>
<p style="text-align: left">
	　　宾中之主。玄沙猛虎。半合半开。唯自相许如何是主中宾。云月带重轮。又曰收</p>
<p style="text-align: left">
	　　颂</p>
<p style="text-align: left">
	　　主中之宾。温故知新。互换相照。师子嚬呻如何是主中主。云大千揑聚。又曰揭</p>
<p style="text-align: left">
	　　颂</p>
<p style="text-align: left">
	　　主中之主。正令齐举。长剑倚天。谁敢当御</p>
<p style="text-align: left">
	　　都颂</p>
<p style="text-align: left">
	　　宾主分不分。颟顸绝异闻。解布劳生手。寄言来白云</p>
<p style="text-align: left">
	　　令僧把衲</p>
<p style="text-align: left">
	　　七八既难直须教透。来不在前去不在后。粗细自看紧缓相就。一日圆成呈似君。想得诸方未知有</p>
<p style="text-align: left">
	　　送知一入京兼简清河从事</p>
<p style="text-align: left">
	　　六月千江水似秋。片帆高挂岸云收。行行莫谓朝天阙。况倚文星在巨舟</p>
<p style="text-align: left">
	　　送德珉山主</p>
<p style="text-align: left">
	　　溪山春色映云袍。爱住隍城意转高。翻笑忘机自安者。不能垂手入尘劳</p>
<p style="text-align: left">
	　　送僧(二首)</p>
<p style="text-align: left">
	　　红芍药边方舞蝶。碧梧桐里正啼莺。离亭不折依依柳。况有春山送又迎</p>
<p style="text-align: left">
	　　祖域高亲日未央。家林归去意何长。旧交不识初相见。曾振沧溟夺夜光</p>
<p style="text-align: left">
	　　送崇己阇梨归<a>天台</a></p>
<p style="text-align: left">
	　　石桥云瀑冷相侵。苏径萝龛入更深。却羡搘筇远归去。半千尊者是知音</p>
<p style="text-align: left">
	　　送邃悟上人之会稽</p>
<p style="text-align: left">
	　　百越江山冠九州。如屏还愧谩相褒。惠休此去多吟赏。赢得清风价转高</p>
<p style="text-align: left">
	　　送僧(四首)</p>
<p style="text-align: left">
	　　乘兴飞帆别翠峰。水光春静冷涵空。到人若问曹溪意。只报卢能在下风</p>
<p style="text-align: left">
	　　禅石飞流溅碧莎。利生还喜下云坡。途中若立三千客。剔起眉毛不在多</p>
<p style="text-align: left">
	　　栴檀林里振金毛。四顾清风拂几遭。曾许全威作云雨。不知何处是尘劳</p>
<p style="text-align: left">
	　　云衣轻拂下层峦。松桧生风触神寒。谁问亲游乳峰意。百千年后与谁看</p>
<p style="text-align: left">
	　　寄员外黄君</p>
<p style="text-align: left">
	　　碧岫层层列杳冥。涟漪环绕贲寒青。韬藏未识古君子。空仰嘉声过洞庭</p>
<p style="text-align: left">
	　　送僧</p>
<p style="text-align: left">
	　　五色祥麟白月轮。乘时应不念离群。松根石上未归日。谁看暮山飞断云</p>
<p style="text-align: left">
	　　寄刘秀才</p>
<p style="text-align: left">
	　　远远飞来一幅书。愈风诚重复何如。相逢相见未期日。目断千山插太虚</p>
<p style="text-align: left">
	　　送僧</p>
<p style="text-align: left">
	　　古之别今之别。目对春江倚寥沈。三树两树啼断猿。千峰万峰落残雪。华蒙蒙雨蒙蒙。坤维步步生清风</p>
<p style="text-align: left">
	　　闻百舌鸟送僧</p>
<p style="text-align: left">
	　　曾来芳树几回飞。烟霭初晴又见伊。巧语向人莫相笑。知音知后更谁知</p>
<p style="text-align: left">
	　　送中座主入广</p>
<p style="text-align: left">
	　　船主船中寄惠持云霞无迹共依依。海山见说多嘉赏。莫便因循忘却归</p>
<p style="text-align: left">
	　　送陇西秀才入京</p>
<p style="text-align: left">
	　　国器难藏孰可知。携来书剑莫迟迟。明年桂籍登文阵。夺取龙头更是谁</p>
<p style="text-align: left">
	　　送僧</p>
<p style="text-align: left">
	　　雪残春岛路迢迢。水静云开见碧霄。别后谁同此深意。只应孤月共寥寥</p>
<p style="text-align: left">
	　　因仰山气毬颂</p>
<p style="text-align: left">
	　　四大假合非虚妄。儱儱侗侗为一相。东西南北不相知。留与衲僧作榜样</p>
<p style="text-align: left">
	　　赴翠峰请别灵隐禅师</p>
<p style="text-align: left">
	　　临行情绪懒开。言提唱宗乘亦是闲。珍重导师并海众。不胜依恋向<a>灵山</a>。</p>
<p style="text-align: left">
	　　送僧归闽</p>
<p style="text-align: left">
	　　雪老当年曾入岭。真禅今日又思乡。孤帆隐隐曾唯我。月照夜涛空渺茫</p>
<p style="text-align: left">
	　　送僧</p>
<p style="text-align: left">
	　　春风[颱-台+弗][颱-台+弗]华正飞。红霞碧霭笼高低。越山日暮少林客。应听子规深夜啼</p>
<p style="text-align: left">
	　　寄陈悦秀才</p>
<p style="text-align: left">
	　　水中得火旨何深。握草由来不是金。莫道庄生解齐物。几人穷极到<a>无心</a></p>
<p style="text-align: left">
	　　寄钱塘观音朋山主</p>
<p style="text-align: left">
	　　远念依依阙附书。还同秋水淡相于。冲云况是曾无定。几掩寒蟾出太虚</p>
<p style="text-align: left">
	　　送僧</p>
<p style="text-align: left">
	　　极目春光水照空。岸莎汀草碧茸茸。三千里外生灵望。独倚寒藤振祖风</p>
<p style="text-align: left">
	　　春日示众(二首)</p>
<p style="text-align: left">
	　　门外春将半。闲华处处开。山童不用折。幽鸟自[口*(御-ㄗ+亍)]来</p>
<p style="text-align: left">
	　　门外春将半。闲华处处开。山童曾折后。幽鸟不[口*(御-ㄗ+亍)]来</p>
<p style="text-align: left">
	　　寄乌龙长老</p>
<p style="text-align: left">
	　　雪带烟云冷不开。相思无复上高台。江山况是数千里。只听嘉声动地来</p>
<p style="text-align: left">
	　　寄太平端和尚</p>
<p style="text-align: left">
	　　千朵危峰杳霭间。石房长带瀑声寒。鸟啼华发寻常事。松本青青雪里看</p>
<p style="text-align: left">
	　　送僧</p>
<p style="text-align: left">
	　　千峰雨雪时。别我情何极。不知天地间。更有谁相识</p>
<p style="text-align: left">
	　　因官人请升座</p>
<p style="text-align: left">
	　　晓天云静冷涵霜。满槛风清敌夜光。莫谓座间人不识。孤明孤影射虚堂</p>
<p style="text-align: left">
	　　因金鹅和尚语药病</p>
<p style="text-align: left">
	　　药病相治见最难。百重关锁太无端。金鹅道者来相访。学海波澜一夜干</p>
<p style="text-align: left">
	　　赋冲云鹞送僧</p>
<p style="text-align: left">
	　　侧翼雄飞天势阔。电闪星流太轻脱。南北东西相对看。千里万里阿喇喇</p>
<p style="text-align: left">
	　　风旛竞辩(二首)</p>
<p style="text-align: left">
	　　不是旛兮不是风。衲僧于此作<a>流通</a>。渡河用筏寻常事。南山烧炭北山红</p>
<p style="text-align: left">
	　　不是风旛何处着。新开作者曾拈却。如今懵懂痴禅和。谩道玄玄为独脚</p>
<p style="text-align: left">
	　　渔父</p>
<p style="text-align: left">
	　　春光冉冉岸烟轻。水面无风钓艇横。千尺丝纶在方寸。不知何处得鲲鲸</p>
<p style="text-align: left">
	　　牧童</p>
<p style="text-align: left">
	　　呕啊唱与那鸣咿。百草拈来斗不知。日晚骑牛未归去。指前坡笑又嘘[噓*戈]</p>
<p style="text-align: left">
	　　送僧</p>
<p style="text-align: left">
	　　岩房高下折寒梅。极目寥寥雁影回。相别相逢竟何事。一声江上发春雷</p>
<p style="text-align: left">
	　　寄天童凝</p>
<p style="text-align: left">
	　　经旬抱疾阻春霖。莎砌重重藓晕侵。曾约偕游未能得。暮山空锁碧云深</p>
<p style="text-align: left">
	　　送僧入城</p>
<p style="text-align: left">
	　　云笼碧嶂月笼台。此去城中早晚回。不为<a>佛光</a>谒韩愈。问君何事出山来</p>
<p style="text-align: left">
	　　病中寄诸化主</p>
<p style="text-align: left">
	　　雪里梅华见早春。东西南北路行人。不知何处圆蟾夜。同念山头老病身</p>
<p style="text-align: left">
	　　和于秘丞见召之什(二首)</p>
<p style="text-align: left">
	　　民瘼求来吏放闲。万家深夜启重关。斋中既是清凉国。应笑支公别买山</p>
<p style="text-align: left">
	　　垂垂甘自养衰残。度岁无人到竹关。何幸文星枉嘉什。殷勤相唤出层山</p>
<p style="text-align: left">
	　　和王殿直见寄(二首)</p>
<p style="text-align: left">
	　　华野非殊古所难。得安闲处未为安。大方无外谁相到。空笑重云锁碧峦</p>
<p style="text-align: left">
	　　清风凛凛字人官。堪对弥天释道安。不日归朝狎鸳鹭。也须音问寄层峦</p>
<p style="text-align: left">
	　　送僧</p>
<p style="text-align: left">
	　　澄江依棹碧光流。风冷蒹葭雨乍收。别夜新吟许谁约。白苹汀上月陵秋</p>
<p style="text-align: left">
	　　送僧归永嘉</p>
<p style="text-align: left">
	　　韶石曾披此性灵。三年孤与急流争。永嘉旧隐今归去。堪听海涛中夜声</p>
<p style="text-align: left">
	　　兔角拄杖</p>
<p style="text-align: left">
	　　少室传来兔角杖。千圣护持为顶相。虎踞龙蟠势未休。云影山形冷相向。有时闲倚在处空。寥寥匝地凝秋霜。有时大作师子吼。德峤临济何茫茫。今日提来还不惜。分明普示诸知识。解拈天下任横行。高振风规有何极</p>
<p style="text-align: left">
	　　送从吉禅者</p>
<p style="text-align: left">
	　　君不见行路难亦容易。握草为金不为贵。难曾平地涌波澜。易复到处列祥瑞。堪笑堪悲能几几。天上人间立高轨。兄弟十字越参星。一义同心淡秋水。因忆韶阳古风骨。石火电光迟出没。隔身之句是程途。扣门之问非窠窟。殷勤报君君记取。方外周游看爪距。虎狼丛不遇知音。剔起眉毛便归去</p>
<p style="text-align: left">
	　　寄承天长老</p>
<p style="text-align: left">
	　　道义相资复是谁。岩房深夜思迟迟。海山云静见孤月。高照婺城人不知</p>
<p style="text-align: left">
	　　送僧</p>
<p style="text-align: left">
	　　古路枝分列洲渚。纲兮领兮若为举。病眼方开忽送人。落华惊断山禽语。亲禅客亲禅客行复行。独步坤维消此情</p>
<p style="text-align: left">
	　　送因大师</p>
<p style="text-align: left">
	　　瘦藤清对紫方袍。闲步坤维意转高。若到慎江人借问。金轮王子是吾曹</p>
<p style="text-align: left">
	　　送实师弟</p>
<p style="text-align: left">
	　　天伦曾重意难分。争奈孤踪若断云。去去休同亮禅者。西山一入杳无闻</p>
<p style="text-align: left">
	　　送新茶(二首)</p>
<p style="text-align: left">
	　　元化功深陆羽知。雨前微露见枪旗。收来献佛余堪惜。不寄诗家复寄谁</p>
<p style="text-align: left">
	　　乘春雀舌占高名。龙麝相资笑解醒。莫讶山家少为送。郑都官谓草中英</p>
<p style="text-align: left">
	　　赋月生云际送诚监寺</p>
<p style="text-align: left">
	　　皎洁离云鹤梦时。孤光还与雪相宜。金盆后夜重垂影。拂尽天风不自知</p>
<p style="text-align: left">
	　　送僧之金华兼简周屯田</p>
<p style="text-align: left">
	　　瘦藤轻屦藓衣并。路过危峰截杳冥。若到金华拂云雾。不应容易见文星</p>
<p style="text-align: left">
	　　送僧之永嘉</p>
<p style="text-align: left">
	　　故园不是阻天涯。华木光中见独归。蜃水鄞江人莫问。月分春浪冷依依</p>
<p style="text-align: left">
	　　寄送凝长老</p>
<p style="text-align: left">
	　　德不孤兮必有邻。四明留住是因循。如今高步钱塘境。只许灵山个老人</p>
<p style="text-align: left">
	　　放白鹇</p>
<p style="text-align: left">
	　　朱冠青戢雪为毛。不近鸾凰意亦高。放儞云林莫回首。如今何处是仙曹</p>
<p style="text-align: left">
	　　喜禅人回山</p>
<p style="text-align: left">
	　　别我游方意未论。瓶盂还喜到云根。旧岩房有安禅石。再折松枝拂藓痕</p>
<p style="text-align: left">
	　　送僧</p>
<p style="text-align: left">
	　　七尺岩藤握便行。旧山归去几多程。相逢忽问迢迢意。应发春雷动地声</p>
<p style="text-align: left">
	　　送僧归天童</p>
<p style="text-align: left">
	　　峨峨太白峰。倚翠列霄岸。羡君乘兴归。凭栏与谁看</p>
<p style="text-align: left">
	　　和曾推官示嘉遁之什</p>
<p style="text-align: left">
	　　少微星出古风还。匝地声光不掩关。三馆峻迁同陌路。九华高卧是蓬山。岩莎步入祥麟稳。海树飞来白凤闲。只恐致君休未得。蒲输重到薜萝间</p>
<p style="text-align: left">
	　　经古堰偶作</p>
<p style="text-align: left">
	　　出城四十里。古堰若天外。飞棹清浅中。孤影自相对</p>
<p style="text-align: left">
	　　谢张太保见访</p>
<p style="text-align: left">
	　　老病还同叶半凋。经旬门掩夜萧萧。海城都护曾垂访。一片清风慰寂寥</p>
<p style="text-align: left">
	　　送宗朴禅者</p>
<p style="text-align: left">
	　　洞庭乳窦皆泉石。抱疾何缘寄幽迹。曾列狂机一二三。东山西岭非相识。屈指嚬眉不可寻。雪飞雨散空沉沉。如今转觉流年隔。强把冥悰苦搜索。纵止言欺白雪辞。宁忘笑与黄梅客。朴禅者朴禅者。珠月有光惭照夜</p>
<p style="text-align: left">
	　　送尚辞</p>
<p style="text-align: left">
	　　<a>浮屠</a>之子。履道为贵。天兮地兮。何泰何否。动无饰非。静还雕伪。辞也云行。后生可畏</p>
<p style="text-align: left">
	　　歌寄留英禅德</p>
<p style="text-align: left">
	　　当时临济辞黄檗。或指河南或河北。英禅此日下中峰。机案曾焚笑仍则。九苞一角惭称瑞。导月观星亦非意。争似韶阳振古风。半途未肯还希冀归去来归去来。飞泉浩浩声如雷</p>
<p style="text-align: left">
	　　送小师元贲</p>
<p style="text-align: left">
	　　愧尔求师。为吾<a>弟子</a>。学虽无闻。道亦可拟。平飞辩月。照复流水。斯意斯言兮如不忘。行行[颱-台+弗][颱-台+弗]兮步兰芷(善应殊宗吾不知也思之)</p>
<p style="text-align: left">
	　　送丈佶归庐岳</p>
<p style="text-align: left">
	　　春色未深。兴无迟早。瓶谢九江。峰寻五老。到日攀萝独上时。依依莫忘海山脑</p>
<p style="text-align: left">
	　　送侃禅者之丹丘</p>
<p style="text-align: left">
	　　石桥多古迹。路崄少人过。如同白日闲。冷拂青苔坐。寒老若相逢。为吾略嘲破</p>
<p style="text-align: left">
	　　送实山主</p>
<p style="text-align: left">
	　　野水春山风光极目。千里万里太迟太速。绝域澄澄兮非犀炬可照。希声杳杳兮非凤胶可续。叶落华开知不知。人天景行为高躅</p>
<p style="text-align: left">
	　　示众</p>
<p style="text-align: left">
	　　丫角女子白头丝。报儞诸方作者知。借问住山何境界。春风[颱-台+弗][颱-台+弗]春鸟喧喧。翠峰不能助发。心印却是他传</p>
<p style="text-align: left">
	　　和范监簿(二首)</p>
<p style="text-align: left">
	　　吏散帘垂思莫穷。山光溪影恣相容。谁夸靖节偏栽柳。自笑隐居高听松。丹阙尚遥芝检密。讼庭闲列藓华重。岩间野客虽多病。终再携筇谒士龙</p>
<p style="text-align: left">
	　　品汇不自适。善政还可寻。县楼清夜上。岛月思云侵。谁有古菱华。照此真宰心</p>
<p style="text-align: left">
	　　因香严和尚</p>
<p style="text-align: left">
	　　我有一机禅子。须知烁迦罗眼。总是胶黐若人。借问伏惟伏惟</p>
<p style="text-align: left">
	　　送雄直岁</p>
<p style="text-align: left">
	　　罢参还欲勘诸方。竿木随身不易当(是则俱行非则擒下)翻忆古来兴化老。主宾用尽力牵羊</p>
<p style="text-align: left">
	　　为道日损</p>
<p style="text-align: left">
	　　三分光阴二早过。灵台一点不揩磨。贪生逐日区区去。唤不回头争奈何</p>
<p style="text-align: left">
	　　疏古</p>
<p style="text-align: left">
	　　我有面镜。到处悬挂。凡圣不来。谁上谁下</p>
<p style="text-align: left">
	　　访俞秀才</p>
<p style="text-align: left">
	　　万叠云山未得归。寂寥心许老卢知。江城雨雪书名纸。不谒鸿儒更谒谁</p>
<p style="text-align: left">
	　　再詶</p>
<p style="text-align: left">
	　　万卷无书道用归。闲文公也未须知。倚天长剑如重战。更有龙头复是谁</p>
<p style="text-align: left">
	　　留暹首座</p>
<p style="text-align: left">
	　　从龙为雨复清闲。片段依依水石间。惭问秋风欲吹散。不能留得覆青山(不惭问者为我留之)</p>
<p style="text-align: left">
	　　送俞<a>居士</a>归蜀</p>
<p style="text-align: left">
	　　何处深栖役梦频。青城抛却数溪云。如今老大归难得。只写情怀远送君</p>
<p style="text-align: left">
	　　和王殿丞蘡粟种之什</p>
<p style="text-align: left">
	　　纤纤圆实占芳春。得自侯门胜楚珍。开叶开华人不会。百千年是等闲身</p>
<p style="text-align: left">
	　　和江桥晚望</p>
<p style="text-align: left">
	　　公余纵目望江山。万化穷来罔象间。闻说圣君将下诏。未容清淡与僧闲</p>
<p style="text-align: left">
	　　病起示众</p>
<p style="text-align: left">
	　　门掩还同岁月摧。石窓经雨积莓苔。一床枕[簟-日+田]净名老。时见断云孤月来</p>
<p style="text-align: left">
	　　送麻居士</p>
<p style="text-align: left">
	　　纱帽山仪白苎袍。远披孤顶近吾曹。携来七尺霜前竹。划断天云不放高</p>
<p style="text-align: left">
	　　酬李校书</p>
<p style="text-align: left">
	　　一回辞我一回吟。眷恋岩丛意转深。翻谢霜松不凋落。与君同有岁寒心</p>
<p style="text-align: left">
	　　苦热中怀寄永固山主</p>
<p style="text-align: left">
	　　火云高下影相连。几欲披寻恨不前。无限清风无处问。只应迟步绕林泉</p>
<p style="text-align: left">
	　　送元安禅者</p>
<p style="text-align: left">
	　　群峰杳蔼留不住。远道依依只藤屦。旧隐萝龛付与谁。寒猿后夜啼高树</p>
<p style="text-align: left">
	　　赋病鹤送奉伦禅者</p>
<p style="text-align: left">
	　　欲飞飞未得。冷泊杉松枝。如何垂天云。远远同一涯</p>
<p style="text-align: left">
	　　偶作</p>
<p style="text-align: left">
	　　列岫霁新雨。凭栏只澹交。夕阳明远水。秋叶露空巢。思极曾无玷。神清未动爻。只应千古意。谁得共云坳</p>
<p style="text-align: left">
	　　谢鲍学士惠腊茶</p>
<p style="text-align: left">
	　　丛卉乘春独让灵。建溪从此振嘉声。使君分赐深深意。曾敌禅曹万虑清</p>
<p style="text-align: left">
	　　因游育王亭寄牧主郎给事</p>
<p style="text-align: left">
	　　冷翠千万峰。当轩列如黛。蒲团及禅板。永日澹相对。彤云曾无机。烧松亦成盖。远谢幽隐情。难与台星会</p>
<p style="text-align: left">
	　　送遇能禅者</p>
<p style="text-align: left">
	　　湖绕严城列象宽。万家台榭水光寒。片帆隐隐生遥极。谁问曹溪意转难</p>
<p style="text-align: left">
	　　送觉海大师</p>
<p style="text-align: left">
	　　秋云岩叶两悠悠。半逐风驰半水流。凭问禅家有何意。不知方外若为酬</p>
<p style="text-align: left">
	　　送曾侍禁</p>
<p style="text-align: left">
	　　冷匣秋波射斗星。铁衣随从古霜清。宣池莫问常年事。一片威风动地生</p>
<p style="text-align: left">
	　　病起酬如禅德</p>
<p style="text-align: left">
	　　大明一寸光。腐草一何假。人命呼吸间。诚哉是言也。呼之曾已休。吸之尚未舍。寄问诸苦源。来者不来者</p>
<p style="text-align: left">
	　　送云禅德</p>
<p style="text-align: left">
	　　古之送人言作怀宝。我惭老病困乏辞藻。熊岭迢迢兮曾立夜雪。谢池依依兮笑生春草。头角麟龙安可论。清风步步应相讨</p>
<p style="text-align: left">
	　　送久禅德归兰亭</p>
<p style="text-align: left">
	　　右军墨池月。照我复照谁。千里忽相到。中峰多病师</p>
<p style="text-align: left">
	　　送羲大师</p>
<p style="text-align: left">
	　　岩房抱病经一月。门有诸生阻来谒。长往之期犹未能。七十之年更何说。若耶溪老忽留语。溪上旧游且归去。春风[颱-台+弗][颱-台+弗]兮兼断云。弱柳依依兮带轻絮。古今离恨虽如此。动静于吾亦多意。高握霜筇独步时。音书莫忘远飞寄</p>
<p style="text-align: left">
	　　酬海宗二侍者(二首)</p>
<p style="text-align: left">
	　　荪之得兰。其道匪难。扶吾病起如珠在盘。一兮二兮自看谁看</p>
<p style="text-align: left">
	　　兰之得荪。其道必存。扶吾病起古风入门。二兮一兮且论勿论</p>
<p style="text-align: left">
	　　谢郎给事送建茗</p>
<p style="text-align: left">
	　　陆羽仙经不易夸。诗家珍重寄禅家。松根石上春光里。瀑水烹来斗百华</p>
<p style="text-align: left">
	　　送山茶上知府郎给事</p>
<p style="text-align: left">
	　　谷雨前收献至公。不争春力避芳丛。烟开曾入深深坞。百万枪旗在下风</p>
<p style="text-align: left">
	　　送郎侍郎致政归钱塘</p>
<p style="text-align: left">
	　　帆挂西风别海城。二疎千古道相应。谁夸富贵沽时誉。自笑经纶作技能。残叶赋题红片片。远山供望碧层层。武林到日符嘉遁。高访岩扃只许僧</p>
<p style="text-align: left">
	　　山行逢勤禅德</p>
<p style="text-align: left">
	　　乳岩秋日无他作。策杖层层止寥廓。四顾有人分野情。一点彤云起深壑。藓石迟迟略轻踞。逢个衲僧忽骤步。频唤回头不肯回。及至回兮眉卓竖。阿喇喇。千里万里横该抹(咄)</p>
<p style="text-align: left">
	　　送小师元哲</p>
<p style="text-align: left">
	　　老卢之子四三二一。将欲振飞卷比丛室。松凌霜兮运青。水带岩兮流急。南北东西云开见日</p>
<p style="text-align: left">
	　　永丰庄新植径松忽二本邻偃抒辞纪之</p>
<p style="text-align: left">
	　　双偃松何似。螺文结数遭。清声虽竞发。寒影不相高。对客圆分盖。孤禅翠滴袍。若教图画得。争奈有萧搔</p>
<p style="text-align: left">
	　　送白云宣长老</p>
<p style="text-align: left">
	　　鄞江秋晚忽成春。况有台星作主人。去去高携古刀尺。二千年运续芳尘</p>
<p style="text-align: left">
	　　送亲禅者</p>
<p style="text-align: left">
	　　万木带秋声。古今念睽别。我有赠行意。临行为君说。重岩休滞云。远水且观月。生生知不知。天风助清彻</p>
<p style="text-align: left">
	　　送显冲禅者</p>
<p style="text-align: left">
	　　聚散非常准。古今亦标格。如何无事人。还似未归客。秋风生群林。野水资寒色。谁兮谢寸阴。观彼青山白。冲禅行复行。五叶待时折</p>
<p style="text-align: left">
	　　送天童普和尚</p>
<p style="text-align: left">
	　　迢迢别海涯。帆挂杪秋时。岛树落寒叶。人谁访祖师。浪开游象急。天阔过鸿迟。早晚归林下。千徒不共知</p>
<p style="text-align: left">
	　　张秀才下第</p>
<p style="text-align: left">
	　　得第何人愧不平。道存颜巷亦为荣。应知未丧斯文也。且把新诗乐性情</p>
<p style="text-align: left">
	　　寄久监收</p>
<p style="text-align: left">
	　　田中稻熟及时收。颗粒圆成免外求。一日归来古岩上。白云红树共悠悠</p>
<p style="text-align: left">
	　　暮冬夜坐寄岫禅者</p>
<p style="text-align: left">
	　　碧落无片云。虚庭积深雪。负春还有谁。彻曙对孤月。岩松影拂翠。不断瀑水声。来听忽绝岫。禅岫禅知也如未知。八面清风远远待时说</p>
<p style="text-align: left">
	　　寄崇寿怀长老歌</p>
<p style="text-align: left">
	　　寂住峰兮触星斗。寂住师兮古为道。死中得活未轻詶。不许夜行投晓到。蔼蔼声光一百年。吾其后兮吾其先。振领提纲笑多事。掩扉塞路空依然。龙朔老卢同兀兀。土为貌兮金作骨。万国争求肯便行。我要重新敲铁佛。东西南北休云识。枯槁冥冥颇相忆。天外清风结阵来。狂歌远寄从抛掷</p>
<p style="text-align: left">
	　　送廷利禅者</p>
<p style="text-align: left">
	　　雪峰孤顶谁家路。上兮下兮复何故。曾列三千一半徒。我今独满当时数。鲸麟麟龙鳞鳞。坤维高步生清尘。休云裴相慕黄檗。额有圆珠七尺身。利禅者利禅者。倚天长。剑应牢把。或谓风云不再来。谁为苍苍分昼夜</p>
<p style="text-align: left">
	　　送倧禅者</p>
<p style="text-align: left">
	　　涪江怒激鲸鳌宅。岌岌三山大倾侧。冥数俄然一个来。步武群方作禅客。振声谓我分纲宗。今兮古兮何匆匆。今吾强为抉辞句。句句字字凛凛生狂风。拂散四七单传之落叶。扫荡二三直指之流蓬。似带微芒敢未剿绝。寒木在握兮全机可笑。秋水横按兮半提可灭。使八极顶目者不自争衡。见斯人兮驾御昂枿</p>
<p style="text-align: left">
	　　送鼎禅者</p>
<p style="text-align: left">
	　　落落禅家流。携筇卷云毳。别我振辞锋。夜堂消祖偈(鼎禅之句)霜天飞一鹗。目对弹其滞。春岸立千峰。指也乎其势。行行复行行。清飙起兰蕙</p>
<p style="text-align: left">
	　　观泉送演禅者</p>
<p style="text-align: left">
	　　云根漱野泉。照空复照月。冷声曾未消。飞澜似相别。岩近生风雷。天遥新冰雪。演禅乘兴知不知。源流依依共澄洁</p>
<p style="text-align: left">
	　　答忠禅者</p>
<p style="text-align: left">
	　　一字七字三五字。万象穷来不为据。夜深月白下沧溟。搜得骊珠有多许</p>
<p style="text-align: left">
	　　和陆轸学士夏日见寄</p>
<p style="text-align: left">
	　　良牧归诗匠。雅风消郁蒸。官清难滞爵。吏散远同僧。棠树非烟合。仙槎碧浪乘。因思穷万化(使君早制圆明鉴图冠之序引或闻或见令人旷达)千古更无能</p>
<p style="text-align: left">
	　　送化主</p>
<p style="text-align: left">
	　　春色依依笼远树。卷衲搘藤[跳-兆+舜]轻屦。尘世茫茫无限人。不知谁问曹溪路</p>
<p style="text-align: left">
	　　送通判刘国博(黄中)</p>
<p style="text-align: left">
	　　为星当贰职。权化不相饶。白屋如多恨。清风何处消。岸鸥窥列斾。天辟看升朝。别有生灵意。寒枝未变条</p>
<p style="text-align: left">
	　　送别陈秘丞古意</p>
<p style="text-align: left">
	　　悠悠层山云。断兮仍复续。离离双岸草。变兮且兼绿。如何苦雪霜。后凋蠹松竹。松竹有节操。雪霜无伎俩。敢折岁寒枝。赠君作嘉赏。行行天地间。清风在谁掌</p>
<p style="text-align: left">
	　　送通判学士归南国(杨)</p>
<p style="text-align: left">
	　　斾拥帆开照德星。天风高兴国风清。武夷仙仗知回也。各下祥云到地迎(千理之外应之非此则殊待者也)</p>
<p style="text-align: left">
	　　和酬郎签判殿丞</p>
<p style="text-align: left">
	　　向国心存了了身。大方无外且同尘。江城早晚重相见。解笑宗雷十八人</p>
<p style="text-align: left">
	　　歌送范阳卢君兼简华严昱大师</p>
<p style="text-align: left">
	　　范阳居士来鄞水。动地仙颷向人起。乳峰直上云霞开。步骤天衢到如此。茫茫尘世谁知交。当场问我非相饶。禅家毕竟无他事。古雪岩前曾未消。俄然怅望辞丛室。荷负难兮泪深溢。远幸流方且莫论。再得<a>从容</a>又何日。迢迢故国殊存想。冷碧柯山分指掌。况有觉雄华严师。归去百城共游赏</p>
<p style="text-align: left">
	　　送广教专使</p>
<p style="text-align: left">
	　　峨峨石头使乎让祖。己之匪存圣之奚慕。或妄以山或索云斧。音耗不通兮清源派分。吾斯语兮讵可论古</p>
<p style="text-align: left">
	　　送微文章</p>
<p style="text-align: left">
	　　双莲亭上送行客。菡萏清香散秋色。野兴断山云片高。孤影澄江月华白。希声险绝堪谁知。大道机存曾未可。纵辟天常立下风。安教类变丛流火。君不见。梁兮阖国难滞留。千古遗恨空悠悠。君又不见。魏兮小桂生寒翠。一华对雪开无休。微禅亦并联芳驾。德星文星仰萧洒。物外情深不等闲。环中趣别非轻舍。相访从容为我言。屈指多求更何者</p>
<p style="text-align: left">
	　　送怀秀禅者</p>
<p style="text-align: left">
	　　麻衣草座思灵彻。一食安闲更无别。倐忽迁流数百年。杳杳谁来继其绝。吾兮亦是疎慵辈。冷澹身心存慷恺。偶续灵峰照夜灯。遽泛铁船下沧海。深嗟知困不知休。奔驰骇浪空淹留。纵得长鳌拟何待。堪白头时好白头。因观坏衲秀禅客。清苦如冰复如檗。别我携筇步大方。为叶为华恣披折。伏枕寥寥情意阑。率写狂歌赠行色</p>
<p style="text-align: left">
	　　孤运铭</p>
<p style="text-align: left">
	　　云根石广容身待老。南来北来闲且寻讨。五叶一华兮堪对谁。寥寥万古兮空知有</p>
<p style="text-align: left">
	　　寄海会之长老</p>
<p style="text-align: left">
	　　百华开后一华开。风递清香远远来。谁问黄梅不平事。照中依旧惹尘埃</p>
<p style="text-align: left">
	　　杂言送贤专使</p>
<p style="text-align: left">
	　　使乎谁老作者。百战场中飞铁马。秋水藏来人不知。笑李将军被擒下。阿呵呵。却归湖山唱凯歌</p>
<p style="text-align: left">
	　　歌纪四明汪君信士</p>
<p style="text-align: left">
	　　古君子兮道诸已。道器用兮合天理。同尘还若待时生。观象不知何处起。荆丛丛袭莪丛丛。孝兮悌兮非沚中。聚应落落滴仙露。散或泠泠扬士风。风之上兮风之下。近一指兮远一马。秋水澹交无限情。夜光照乘胡为者。伊予匪谓存余力。咏高义兮因胸臆。巴歌百字岩叶书。飞寄汪门旧知识</p>
<p style="text-align: left">
	　　送仲卿禅德</p>
<p style="text-align: left">
	　　高兮竺卿。秋水虚明。夫何之象堪云指程。知吾不知笑(理出情谓宜抚掌尔)伽耶城</p>
<p style="text-align: left">
	　　真州资福禅院新铸钟铭(并序)</p>
<p style="text-align: left">
	　　国朝紫微舍人赵公。丙戌年出镇姑苏。裁情示空岩之客。所恨不能效善财。展转南方以求先觉。如别幅叙云岳长老。令僧惠敏造钟既成。创重楼以簴之。欲为铭记。且言当使学者。有所警误概也。纵能道其归禅人恶肯信。惟师为善知识。行重名当代。愿为此铭。因机垂化不亦美乎。然重显固陋。荷大君子外奖敢不从命。辄复引寄。夫形声未先。旷默奚准。器用之后。幽灵绝常。故圣人以钟为大。惟圣人则之。袭兮忘兮求以深矣。其能具诸种智。对飞雄辩。但未兼极有生。权化之来。未易穷也。感通传称。昔拘留孙于乾竺造青石钟。如青玉色可容十斛。顶类诸天腹陷众宝。八角四面华光互分。有化如来与日偕出。明宣秘演。或闻不闻。王舍城中。大千界内。匪同铮铮者乎。今岳禅老于准甸造青铜钟。如青珠色。过百钧之用。上旋旁植绕兽蹲熊。其或层城昼闲。祇园夜永。寥寥霜月。射寒影以争辉。殷殷地雷。发虚音而交振。师之唱险。资之继难。寅夕铿铿。主伴索索。足使一鳞半甲。无违真化之方。二听五观。有寄神游之域。善存殊应。扣惟良哉。谨为铭曰</p>
<p style="text-align: left">
	　　淮之要冲　　真之会府　　中列梵[序-予+睪]</p>
<p style="text-align: left">
	　　居我禅祖　　参徒骈罗　　慧敏千橹</p>
<p style="text-align: left">
	　　爰构鲸音　　息彼轮苦　　峻横崇台</p>
<p style="text-align: left">
	　　金飞碧回　　斯门屡掩　　向人或开</p>
<p style="text-align: left">
	　　希兮微兮　　作延乍催　　先闻未及</p>
<p style="text-align: left">
	　　后时不来　　增悲遐宣　　无困天理</p>
<p style="text-align: left">
	　　带识万端　　警悟齐起　　遵晦陟明</p>
<p style="text-align: left">
	　　其母得子　　尘尘访谁　　刹刹问己</p>
<p style="text-align: left">
	　　大缘斯成　　大功不宰　　君奉禹汤</p>
<p style="text-align: left">
	　　臣仰元凯　　碑勒绀园　　铭寡文彩</p>
<p style="text-align: left">
	　　庶其妙峰　　永耸沧海</p>
<p style="text-align: left">
	　　明州雪窦山资圣寺第六祖明觉</p>
<p style="text-align: left">
	　　大师塔铭</p>
<p style="text-align: left">
	　　<a>尚书</a>度支员外郎直秘阁兼充</p>
<p style="text-align: left">
	　　史馆检讨赐绯鱼袋吕夏卿撰</p>
<p style="text-align: left">
	　　夫真空不空。是有无证。寂灭不灭。是往来相。佛以权实一法。开顿渐之径。使随器而趋之。有不离道场得大智慧。有难行苦行为人天业。日月为明矣。而盲者不见睫毛。舟枻可济矣。而溺者沦于波浪。人之未有恶明而忘济者。其心一也。其途异矣。昆蚑之性群行食啄。倦则息触则避。求所以安乐。不待教而能也。人之于贵贱贫富寿夭得丧。不知自然之分。爱恶悲欣。廉贪静躁。紏缠桎梏。无所<a>解脱</a>。昼劳形骸。夜动梦寝。至于老死。且不知息。彼昆蚑知所以安乐。人顾不能也。佛之教人。推性命之际。以极天地之外。乃至观身如掌中物。传付法宝不寓文字。是谓禅那。山岳之大有时而泐。金石之刚有时而劇Ｐ纹髦?靡参以蛞臁Ｓ谑俏奕ノ拮　Ｎ奕∥蘩搿２患?谀凇２患?谕狻２患?屑洹Ｗ岳?逡病＠??室病Ｊ俏侥鶚劽钚闹罘鸱ㄓ∥奚衔⒚蠲孛茉裁髡媸嫡?ㄑ鄄亍７鹨允谀??纫丁４??だ嬉隆Ｒ源?勾Τ鍪馈Ｎ?傻乐??Ｗ允且路ㄏ啻???衅呤老阒镣踝印３跞胫泄?Ｚ衷辉簿酢Ｔ簿醮?笞妗４笞娲??恰＜?谴?笠健４笠酱?舐?４舐??蠹?４蠹?匾麓?ǘ?选４蠡奂讨?４蠹懦兄?Ｆ浜蠼砸运?映啤Ｈ籼旎柿?兜律窖┓逶泼畔懔种敲拧Ｆ涫来我病ｌ??渲叵浴Ｗ忠??４蠹啪攀乐?铩Ｖ敲胖?ㄋ靡病Ｋ仔绽钍稀Ｄ肝氖稀Ｒ蕴?叫斯?迥晁脑掳巳铡Ｉ?笫τ谒熘荨Ｊ忌??咳裘隆Ｈ?占仍　Ｄ嘶砣欢?弧Ｆ寥セ缪?幌跋放?Ｆ咚暧猩??涿拧Ｍ斐拄卖摹Ｏ膊蛔允ぁＮ盆筮轮??ｉ??隆８改肝势涔省？仪氤黾摇８改钢床豢伞ＪΣ皇痴呃廴铡Ｏ唐街兄崭改干ァＲ枰嬷萜瞻苍喝氏呈ΑＢ浞⑽?茏印４蟠人律??ā＝捕ɑ墼簿跏琛Ｊχ淳碇饰蚀笠濉Ｖ列谋臼欠稹Ｓ赡钇鸲??颉Ｋ乓谷胧仪胍妗Ｍ?词?摹Ｓú荒芮?Ｄ斯笆殖菩辉弧Ｗ臃侵徒陶摺Ｎ嵛拍戏接械弥罘鹎寰环ㄑ壅摺Ｗ悠浯又?１舜?又?笠簿靡印Ｊτ谑嵌?鱿逖簟Ｖ潦?糯响?χ??＞尤?昊?挡恍场４馅椭?弧４耸路撬剂糠直鹚?狻Ｋ嬷葜敲澎耢?ΑＷ又?σ病Ｊδ酸阄??柚?Ｒ幌ξ熟裨弧９湃瞬黄鹨荒睢Ｔ坪斡泄?ｌ裾惺η跋?Ｊι阋虑鹘?ｌ褚苑髯踊髦?Ｊξ聪?渲肌ｌ裨弧＝饷础Ｊδ獯鸫巍ｌ裼只髦?Ｊτ墒嵌傥颉Ｑ巴??搅朱?Φ莱　Ｎ手?弧７ǘ?欢?坪沃改稀Ａ衷弧Ｖ晃?ǘ?欢?Ｊλ旆饕露?恕Ｖ诮怨衫酢Ｓ谢儆诹终摺Ａ众椭谠弧４巳缋垂愦笕?烈病７侨甑缺惨匀∩嵝目闪吮鹨病ＪΥ峭?刂菥暗滤挛?鬃?Ｎ?诮庹胤ㄊΠ闳袈邸Ｖ?菰??帷Ｒ怨?拥钟诘卦弧９湃嗽啤２焕氲贝ΤＵ咳弧＜唇裨诤涡怼Ｊχ妇暗鲁だ显弧Ｖ淮顺だ弦嗖恢?浯ΑＴ??啤Ｉ献??膊坏梦薰?Ｊυ弧Ｃ餮廴四崖鳌Ｊδ嫌魏贾荨Ｗ〕炙罩荻赐ゴ浞濉Ｋ弥敲乓病Ｎ醇冈??鍪孛髦荨Ｊ质枨胧ΑＷ〕盅?甲适ァＫ杖斯塘舨豢伞Ｊυ弧３黾胰酥谷绻潞浊趟伞Ｈト羝?乒?ァ：伪舜酥?小Ｑ?急局蔷蹯?Φ莱　Ｖ蔷跻嘌┓逦迨浪铩１复?　ｈ〈?妗Ｒ娲?亍６?偌讨?Ｖ蔷跗浜乓病Ｒ环ㄍ?础６?赜杏?椤Ｊχ?劣碳已伞＞鲣旰贡淝鍥仭Ｒ窜L偃争迅驰。州邦远近辐辏座下。驸马都尉和文李公。表锡紫方袍。侍中贾公又奏。加明觉之号。师住持三十一载。度僧七十八人。先是门弟子建寿塔于寺之西南五百余步。一日命侍者。洒扫塔亭。行至山椒。历览久之曰。自今过此。何日复至。左右皆大惊。众迎师还。师坚指塔所。众皆号泣。随至塔前。或曰。师无颂辞世耶。师曰。吾平生患语之多矣。翌日出杖屦衣盂。散遗其徒。有问疾者。留食殷勤与之约曰。七月七日复来相见。其夜盥浴整衣侧卧而灭。时皇祐四年六月十日。俗寿七十三。僧腊五十夏。以七月初六日入塔。如师之约。呜呼师得妙用善机。不取诸法。能知去来达性命。故方是时升堂皇。游墙藩者。悟性相体空。顿息万缘。为大乘<a>法器</a>。曰义怀在和。凡百五十人。传其法于天下。彼遮护意根。网绊初心。背觉合尘。逐念流徙。得少为多。妄立知见。虽三诣投子九陟洞山。师亦援手濡足。而无以救之。是犹<a>孔子</a>之有宰我。孟子之有盆成括。非其师之过也自师出世门人。惟益文轸圆应文政远尘允诚子环。相与裒记提唱语句诗颂。为洞庭语录。雪窦开堂录。瀑泉集。祖英集。颂古集。拈古集。雪窦后录。凡七集。师患语之多。而其徒怆然。犹以为编攟有遗。盖利他之谓也。余得其书而读之。二十余年虽瞻仰高行。而禄利所縻无由亲近。使得稽首避席。沾彼法雨<a>觉悟</a>尘劳。庶几可教者。今蔑如之何。师辞世十有三年。碑表未立。余杭僧惠思。撰行业录。与其徒元圭觉济大师。悟朋继踵。褒文请铭。以予跂慕之心重之。以门人之请之勤。抑有待耶。愚公叩壤以移山。虽不量力。其诚则至矣。谨焚香再拜。系之以铭曰</p>
<p style="text-align: left">
	　　噫憃愚　　背本源　　一念异　　生二根</p>
<p style="text-align: left">
	　　胜与劣　　驷马奔　　嗜所得　　自诈谖</p>
<p style="text-align: left">
	　　失大道　　南北辕　　艾至老　　愉朝昏</p>
<p style="text-align: left">
	　　正遍觉　　人天尊　　迷者挽　　溺者掀</p>
<p style="text-align: left">
	　　朝暾出　　彗霾云　　渴得浆　　寒得薪</p>
<p style="text-align: left">
	　　悟报化　　知非真　　趣安隐　　摆客尘</p>
<p style="text-align: left">
	　　王叔生　　广佛事　　破六宗　　应弹指</p>
<p style="text-align: left">
	　　法来东　　非会际　　信衣传　　只履逝</p>
<p style="text-align: left">
	　　顶五山　　真法器　　立积雪　　殊其臂</p>
<p style="text-align: left">
	　　忍非忍　　得法髓　　债必偿　　有裔嗣</p>
<p style="text-align: left">
	　　皖公潜　　佛日翳　　翩南游　　立如椔</p>
<p style="text-align: left">
	　　乞解脱　　强哉慧　　攘蜂虿　　神岳卫</p>
<p style="text-align: left">
	　　破头峰　　众云从　　横六气　　酾二宗</p>
<p style="text-align: left">
	　　教任意　　任懒融　　黄梅儿　　陌上童</p>
<p style="text-align: left">
	　　阙七相　　了诸空　　圣服劳　　杵臼佣</p>
<p style="text-align: left">
	　　和心偈　　掊争锋　　夜南骛　　怀是逢</p>
<p style="text-align: left">
	　　帝稽首　　晞下风　　舟复新　　叶归丛</p>
<p style="text-align: left">
	　　有道得　　无心通　　世有承　　四众依</p>
<p style="text-align: left">
	　　灯相续　　埙应篪　　师异禀　　自孩提</p>
<p style="text-align: left">
	　　斤[月*吏]俊　　蹈圣梯　　慈固挋　　不得施</p>
<p style="text-align: left">
	　　起恭孝　　终苴缞　　铣落发　　莹质疑</p>
<p style="text-align: left">
	　　汉之东　　得我师　　抉盲瞆　　柞荒灾</p>
<p style="text-align: left">
	　　昔无有　　今委蛇　　遇沾洽　　发萌荑</p>
<p style="text-align: left">
	　　淫[圭/黽]鸣　　钟未簴　　鱼目藏　　明珠吐</p>
<p style="text-align: left">
	　　岿二山　　下檐聚　　来万里　　足茧踽</p>
<p style="text-align: left">
	　　訇春雷　　披蛰户　　辩缚解　　决去住</p>
<p style="text-align: left">
	　　沃醍醐　　[(爽-(爻*爻)+(目*目))*斗]<a>甘露</a>　　百五十　　胄蕃庑</p>
<p style="text-align: left">
	　　穷车辙　　诵句语　　瞻骨目　　轴绘素</p>
<p style="text-align: left">
	　　远胡越　　近杖屦　　捐粗相　　悉开悟</p>
<p style="text-align: left">
	　　山茀郁　　泉咿幽　　虎迹交　　鼪猱啾</p>
<p style="text-align: left">
	　　塔门閟　　松柏樛　　天南垂　　海彪彪</p>
<p style="text-align: left">
	　　囊破褐　　笈单裯　　来环绕　　五体投</p>
<p style="text-align: left">
	　　名强身　　禄饱喉　　狃怨憎　　甘鲍鱐</p>
<p style="text-align: left">
	　　睨真乘　　等赘疣　　庆我生　　辩薰莸</p>
<p style="text-align: left">
	　　蕲诱掖　　邈无由　　瑑坚石　　摅我忧</p>
<p style="text-align: left">
	　　治平二年乙巳岁二月五日</p>
				</div></div><hr><script charset='utf-8' src='../../js/footer.js'></script></body></html>