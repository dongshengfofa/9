<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修庐山莲宗宝鉴念佛正信 第五卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>庐山莲宗宝鉴念佛正信 第五卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>庐山莲宗宝鉴<a>念佛</a>正信 第五卷</strong></p>
<p style="text-align: left">
	　　念佛正信说</p>
<p style="text-align: left">
	　　夫<a>唯心</a>乐国普遍十方。自性弥陀<a>圆融</a>一智。妙应于色声之境。流光于心目之间。就中反妄归真。直下背尘合觉。昔我法藏发弘誓。启极乐之玄途。故佛<a>世尊</a>指西方示韦提之妙域。是乃广长舌覆而同赞。诸余经尽而独留。盖以利生之喜舍心增。应化之慈悲量大。教分九品乃别开方便之门。观明一心。实径直还源之路。圣凡际会如久客归于家乡。感应道交似稚子投于慈母。昧斯至理触类皆迷。信此圆谈事无不达。况复慈光愿摄佛力难思。顺水乘船不劳自力。推门落臼岂有他哉。有愿必迎无机不被。舟石可济狱火顿消。<a>菩萨</a>声闻生彼者无量无数。前贤后圣得道者可捡可寻。[賏*鳥]鹉频伽尚有法音演唱。蜎飞蠕动悉蒙<a>教化</a>恩慈。圣境非虚佛言不妄。何乃爱河浪底沉溺而不忧。火宅焰中焚烧而不惧。密织痴网。浅智之刃莫能挥。深种疑根。泛信之力焉能拔。遂即甘心伏意幸祸乐灾却诽清净之邦。贪恋烦恼之世。焦蛾烂[爾/虫]自处余殃。笼鸟鼎鱼翻称快乐。皆由善力微而业力胜。信根少而罪根多。是以<a>三界</a>茫茫四生扰扰。尽贪生而兀兀孰解知归。悉逐业以悠悠。不求出要。过去<a>生死</a>却石难穷。未来轮回芥城何尽。匪夙生之有幸岂得遇于斯因。击鼓开囹圄之门宜应速出。逢舟济沉沦之难讵可迟疑。敬顺金文善随佛学。不闻不解者可痛可伤焉。矧兹五浊恶世四面火焚。惟佛一人力能救援既闻妙法宜植净缘。一念信诚万德因种。思齐先哲希悟真常。普皆如说奉行尽心顶礼信受</p>
<p style="text-align: left">
	　　断疑生信</p>
<p style="text-align: left">
	　　经云。得为人难。六根完具难。生中国难。值佛道难。兴<a>信心</a>难。盖尝论信之难兴者。缘有其疑也。不断其疑何由生信。故<a>金刚经</a>云。正信希有。<a>法华经</a>云。以信得入。王龙舒云。佛为人医王能救一切病。不能救命尽者佛能度一切人。不能度不信者。盖信者一念之真诚也。若人心念要去身则随去。心念欲住身则随住。是知此身随心念动。有念欲去而身被牵系者。色身坏时惟一念而已。一念到处则无处不到。所以一念信心念佛。求生<a>净土</a>则必到净土。况吾佛世尊诸大菩萨。又有本誓愿力接引往生乎。或问之曰。今有一生持戒念佛。临终不得生净土者何也。答曰。此盖信力不深。行愿之有亏也。兼不曾发菩提之大心。又不曾断十恶之邪行。虽曰<a>修行</a>未尝言行相应。虽曰念佛未尝净念相继。既无真实之功。焉得净土之报也。净名经云。随其心净则佛土净。<a>六祖坛经</a>云。心中若无不善西方去此不遥。若怀不善之心念佛求生难到。不断十恶之心何佛而来迎。请大师故。见世人不务净心只是口念佛名。于其心外求佛<a>妄想</a>执着。而不自净其心。心造诸恶是谓自丧其佛。又何更别求佛哉。所以道迷即众生悟即佛也。圆通法门云。忆佛念佛现前当来必定见佛。盖忆念者是心念也。信心清净。信行愿俱备也。楞严云。一根既返源六根成<a>解脱</a>。十恶化为十善。六识化六<a>神通</a>。所以正信心中忆念佛名。净念相继自性弥陀现前。此感彼应临命终时。安得不见佛而生净土乎。凡修净业者。当信佛之言。而行佛之行。心口既不相违。因果决然不昧耳。若也闻而不信信而不行。由画饼之不充饥也。心既无信则生疑谤。既兴疑谤则自昧其心。自昧其心则净土远之远矣。故香山周<a>居士</a>。述慈照莲宗忏序云。导师者化物有方诲人存理。以深信为能入破诸阐提。专念佛为行门令心不乱。加菩提愿心为根本度脱众生。备此三者乃极乐佛土上上品之可登。毗卢果海流流而易到也。又云。此事人人本具个个圆成。无信行愿三字因兹沦坠。呜呼凡为人者。不在福德不在尊贵。不在聪明不在相貌。但具信行愿者。乃生净土之资粮也。四料楝云。从是西方过十万亿佛土有世界名曰极乐。是约远也。若一念信心念佛即到西方。是约近也。故云亦近而亦远在人之信愿。信不隔丝毫疑而生死转。又云。从是西方过迢迢十万程。资粮若具足何愁去不成是也。所以道信为万善之首。信为百行之宗。华严以十信为成佛之始。法华以正信为入道之门。五根以信根为先。五力以信力为最。是故三世诸佛诸大菩萨历代祖师。修诸功行具大愿力入佛境界成就菩提。未有不从这个信字而入也。鸾法师遇留支观经。即焚仙经。而修净业岂不是这信字也。白侍郎行也弥陀。坐也弥陀。不出这信字也。苏学士佩带弥陀画像。行坐随身。言是西方公据者。盖亦不出这信字也。张善和一生杀牛。临终自见<a>地狱</a>相现。遇僧教令念阿弥陀佛。念未十声见佛接引往生净土。即脱地狱。岂不是信得及而致然耶。<a>华严经</a>云。信为道元功德母。信能长养诸善根。信能超出众魔路。信能得入三摩地。信能解脱生死海。信能成就佛菩提。嗟乎今时斋人信持戒而不信念佛。信奉佛不信往生净土。是皆自失其大利也。谅哉人天路上以福为先。生死海中念佛第一。今有欲快乐人天而不修福。欲出离生死而不念佛。是犹鸟无翼而欲飞。木无根而欲茂。奚可得哉。凡我同盟切须深信诸佛所说。真实非虚。脱苦良方无如念佛。专修净业期出轮回。时不待人慎勿疑悔。可谓此身不向今生度。更向何生度此身</p>
<p style="text-align: left">
	　　劝发信心</p>
<p style="text-align: left">
	　　夫阿弥陀佛者。诸佛中尊四生之父。归信者灭罪河沙。称念者得福无量。凡欲念佛要起信心。若无信心空无所获。是故肇法师云。是事如是者信之相也。是事不如是者不信之相也。夫信为入道之初宗。智为究竟之玄术。诸经首称如是者信也。后曰奉<a>行者</a>智也。故弥陀经云。若有信者应当发愿生彼国土。此是释迦本师劝信处。又云。汝等当信是称赞不可思议功德。此是六方诸佛劝信处又云。若人种善根疑则花不开。信心清净者花开即见佛。此是往生论劝信处。又云。信者顺之词。信则所言之理顺。顺则师资之道成。经无丰约非信不传。此是肇法师劝信处。又云。<a>念佛法门</a>不问道俗。不论男女不拘贵贱。修此法者唯要信心。此是大行和尚劝信处。问曰。既言信者未知信何法门。答曰。信意者信凭经中佛说念佛定生净土。信念佛定灭诸罪。信念佛定得佛护。信念佛定得佛证。信念佛临终定得佛来迎接。信念佛不问众生。同信之人皆得往生。信念佛往生定得不退地。信念佛生净土。定不堕三恶道。所以劝信念佛。受此法持此念。则往生净土必矣。故大行和尚遣念佛人。心唯信佛。佛则知之他心通故。口惟称佛。佛则闻之天耳通故。身惟<a>礼佛</a>。佛则见之天眼通故。是以大行和尚以此念<a>佛法</a>。劝人生信心也。又喻云。信心者犹如深栽果树。根深故风吹不动。后着果实济人饥渴。念佛之人亦复如是。要由深信得到西方。若无信心空无所获。是故经言。十住菩萨一起信心念佛之后。纵遇恶缘宁舍身命不退信故。维摩云。深信坚固犹如金刚。法珍普照如雨<a>甘露</a>。念佛三昧从深信生。君看净土恒沙佛。尽是当年正信人</p>
<p style="text-align: left">
	　　<a>天竺</a>慈云式忏主往生正信偈</p>
<p style="text-align: left">
	　　稽首西方安乐刹　　弥陀世主大慈尊</p>
<p style="text-align: left">
	　　我依种种修多罗　　成就往生决定信</p>
<p style="text-align: left">
	　　住大乘者清净心　　十念念彼无量寿</p>
<p style="text-align: left">
	　　临终梦佛定往生　　大宝积经如是说</p>
<p style="text-align: left">
	　　五逆地狱众火现　　值善知识发猛心</p>
<p style="text-align: left">
	　　十念称佛即往生　　十六观经如是说</p>
<p style="text-align: left">
	　　若有<a>欢喜</a>爱乐心　　下至十念即往生</p>
<p style="text-align: left">
	　　若不尔者不成佛　　四十八愿如是说</p>
<p style="text-align: left">
	　　诸有闻名生至心　　一念回向即往生</p>
<p style="text-align: left">
	　　唯除五逆谤<a>正法</a>　　<a>无量寿经</a>如是说</p>
<p style="text-align: left">
	　　临终不能观及念　　但作生意知有佛</p>
<p style="text-align: left">
	　　此人气绝即往生　　大法鼓经如是说</p>
<p style="text-align: left">
	　　一日一夜悬缯盖　　专念往生心不断</p>
<p style="text-align: left">
	　　卧中梦佛即往生　　无量寿经如是说</p>
<p style="text-align: left">
	　　昼夜一日称佛名　　殷勤精进不断绝</p>
<p style="text-align: left">
	　　展转相劝同往生　　大悲经中如是说</p>
<p style="text-align: left">
	　　一日二日至七日　　执持名号心不乱</p>
<p style="text-align: left">
	　　佛现其前即往生　　阿弥陀经如是说</p>
<p style="text-align: left">
	　　若人闻彼阿弥陀　　一日二日若过等</p>
<p style="text-align: left">
	　　系念现前即往生　　般舟经中如是说</p>
<p style="text-align: left">
	　　一日一夜六时中　　五体礼佛念不断</p>
<p style="text-align: left">
	　　现见彼佛即往生　　鼓音王经如是说</p>
<p style="text-align: left">
	　　十日十夜持斋戒　　县缯旛盖然香灯</p>
<p style="text-align: left">
	　　系念不断得往生　　大弥陀经如是说</p>
<p style="text-align: left">
	　　若人专念一方佛　　或行或坐七七日</p>
<p style="text-align: left">
	　　现身见佛即往生　　大集经中如是说</p>
<p style="text-align: left">
	　　若人自誓常经行　　九十日中不坐卧</p>
<p style="text-align: left">
	　　三昧中见阿弥陀　　佛立经中如是说</p>
<p style="text-align: left">
	　　若人端坐正西向　　九十日中常念佛</p>
<p style="text-align: left">
	　　能成三昧生佛前　　文殊般若如是说</p>
<p style="text-align: left">
	　　我于众经颂少分　　如是说者无穷尽</p>
<p style="text-align: left">
	　　愿同闻者生正信　　佛语真实不欺诳</p>
<p style="text-align: left">
	　　佛既显言易往生　　幸各正信无疑惑</p>
<p style="text-align: left">
	　　<a>天台</a>智者大师净土十疑论叙</p>
<p style="text-align: left">
	　　夫四果之明不能测如来之奥。十地之圣不能穷极果之妙。矧兹凡夫生无慧目。陷三界有必固之妄。指净土谬难转之疑。疑之于身知<a>五蕴</a>之未灭。疑之于心知万惑之未遣。疑之于行知<a>六度</a>之未济。由漂沈未济之行。期济于已济之域。在于其己犹惑之。况他人哉。此物情难信为道俗所共疑也。隋智者大师心兴物冥。智将神会。乘时翼教异迹由着。因其所异考其所证。不知其三贤之人乎。十圣之人乎。其为应正等觉妙神化于难思乎。盖亦思之不能知也。但大师念定总持昭晣行业期生净土。间无容发发大师之所有。存者其十疑之文乎。然其文远取诸经。近取诸论。去就其意以取诸传。无离经以备事。无饰辞以增巧。审辞达意。能极九品之所生。乃见大师之用心也。见大师之心者。其于净土之有疑。所谓高天无云群星列彩。经纪之所相殊。躔次之所相异。粲粲然无一而隐者也。予得其文载念能仁所称净土者。累焉诸佛证而成之者。或舌相以覆大千。或潮音而演梵说。余虽陋学不得以相辉映乌可无言哉。故于论首略陈一二以罄予所怀。虽辞肤理浅不足起大师之化。在其先佛证成之义且有归矣</p>
<p style="text-align: left">
	　　无为杨提刑直指净土决疑序</p>
<p style="text-align: left">
	　　大愿<a>圣人</a>从净土来。来实无来。深信凡夫往净土去。去实无去。彼不来此。此不往彼。而其圣凡会遇。两得交际者何也。弥陀光明如大圆月遍照十方。水澄而清则月现全体。月非趣水而遽来。水动而浊则月无定光。月非舍水而遽去。在水则有清浊动静。在月则无取舍去来。故华严解脱长者云。知一切佛犹如影像。自心如水。彼诸如来不来至此。我亦不往彼。我若欲见安乐世界阿弥陀佛随意即见。是知众生注念定见阿弥陀佛。此乃称性实言非权教也。净土无欲非欲界也其国地居非<a>色界</a>也。生有形相非无色界也。一切众生未寤正觉处大梦中。<a>六道</a>升沈未尝休止。诸天虽乐报尽相衰。修罗方嗔战争互胜。旁生飞走啖食相残。鬼神幽阴饥渴困逼。地狱长夜痛楚号呼。得生人趣固已为幸。然而生老病死众苦萦缠。惟是净邦更无诸苦。莲苞托质无生苦也。寒暑不迁无老苦也。身无分段无病苦也。<a>寿命</a>无量无死苦也。无父母妻子无爱别离苦也。上善人聚无怨憎会苦也。花严闶痴浔κ苡梦耷蟛坏每嘁病９壅湛占盼拊炭嘁病１?糜星橛??蛏?２蛔〖琶鸱嵌?艘病Ｖ钦丈?赖貌煌俗?欠卜蛞病Ｈ?绲慈弧Ｆ┤缢囊崆鹆昕涌哺?嗨??Ｏ?肿杈?胛?蛄耗擞锌袢嗣月贰Ｓ诖硕袷搠西饶蘸ΑＴ泳拥侗??稹；蚴鄙吮┓缢???枥鞔萆遑柚?怯蚩梢员痈病Ｒ?骋路?椿虺渥恪８适苁强嗖磺蟀怖帧Ｓ蟹鹗湾仁谴蟮际ΑＶ盖寰煌潦前怖止?Ｎ蘖渴俜鹗蔷煌潦Α６?钪谏?羯?送猎蛭拗钅铡２晃胖?吖炭砂Я?Ｒ嘤猩剖糠⑷?中摹２磺笊?哂瓤舌迪АＲ辉弧Ｎ岬背?鹪阶妗＞煌敛蛔闵?病６?弧４Υ?跃煌廖鞣讲槐厣?病Ｈ?弧＜?质ビ颉Ｎ冶卜卜虿荒苌?病７蛐泻Ｎ蘖俊Ｆ障驮讣?滞臃鸸?淇铡Ｎ?ΤＰ蘧煌痢Ｊ?饺缋从泄闵嘀?蕖Ｊ?狡腥?型???摹Ｊ宰遭饬渴胗胫钍ァＮ讲蛔闵?吆纹渥云墼铡Ｖ寥缌?妥媸σ病＠阗ぞ?性ぜ侵?摹Ｌ烨捉套谝病Ｎ蘖柯塾星笊??省４榷魍ㄔ奘壮剖?ぁＶ钦呶隼砻鞅缡?伞１私陨险芫????Ｎ讲槐厣?吆纹渥月?铡；鸪悼擅鹬凼?簧颉Ｏ只?ㄕ吣?跤谡咆浮Ｊ?疃??ごΑＨ氲赜?吣?儆谛劭　Ｔ偎斩?っ钜颉Ｊ廊隧┯任幢厝舸恕Ｎ讲荒苌?吆纹渥云?铡０阒廴?辆?啤５?雍推腥?史稹Ｎ蠢粗谏?Ｔ坪蔚眉??街罘稹７鸾塘钅畎⒚滞臃稹＜醇??街罘稹１???啤Ｋ?街谏?盼蘖渴偃缋疵?Ｄ酥聊芊⒁荒罹恍拧；断舶?炙?猩聘?叵蛟干?斯?摺Ｋ嬖附陨?貌煌俗?４私苑鹧砸病２恍欧鹧浴：窝钥尚拧２簧?煌痢：瓮量缮?Ｗ云圩月?云?毫榱魅肼只厥撬??獭Ｋ氖?嗽赶の?壬?Ｒ皇??弁?橄的睢Ｒ荒罴刃乓淹吨钟诒Τ亍Ｖ谏葡嘧识ɑ??诮鸬亍Ｎ汩?谒逦笕弦沙恰＜词绷??媒馔训馈Ｎㄐ木煌磷孕悦滞印４蠊饷髦芯鑫弈?隆＞鲆芍钫咄趺糁偈汤芍?嘁病？?鸵汕榫冻?诺亍Ｆ湓匾?甲钗?晟蟆８前惭???绲家病Ｈ舻潜税吨酃炭赏?＠凑呶式蛩寡晕愫				</div></div><hr><script charset='utf-8' src='../../js/footer.js'></script></body></html>