<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修万松老人评唱天童觉和尚颂古从容庵录 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>万松老人评唱天童觉和尚颂古从容庵录 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>万松老人评唱天童觉和尚颂古<a>从容</a>庵录 第四卷</strong></p>
<p style="text-align: left">
	　　侍者离知录</p>
<p style="text-align: left">
	　　后学性一校</p>
<p style="text-align: left">
	　　生生道人梓</p>
<p style="text-align: left">
	　　第五十四则云岩大悲</p>
<p style="text-align: left">
	　　示众云。八面棂栊。十方通畅。一切处放光动地。一切时妙用<a>神通</a>。且道。如何发现</p>
<p style="text-align: left">
	　　举。云岩问道吾。大悲<a>菩萨</a>用许多手眼作么(尔恁么问图个甚么)吾云。如人夜间背手摸枕子(一上神通不同小小)岩云。我会也(且莫诈明头)吾云。汝作么生会(果然放不过)岩云。遍身是手眼(无空缺处)吾云。道即大晒道即得八成(某甲舌头短)岩云。师兄作么生(理长即就)吾云。通身是手眼(无隔碍处)</p>
<p style="text-align: left">
	　　师云。李翱问鹅湖。大悲用千手眼作么。湖云。今上用公作么。昔有无目山人。货卜。雨过泥。途着鲜白鞋入市。人问。山人失明。如何泥不污鞋。山人举拄杖云。拄杖头上有眼。以山人为证。夜间摸枕子。手上有眼。吃饭时舌上有眼。听语识人耳中有眼。苏子瞻与聋人说话。写字而已。复笑云。我与彼皆异人也。我以手为口。彼以眼为耳。佛说六根互用。信乎不疑。无尽<a>居士</a>潞州紫岩大悲殿记。举大悲经<a>楞严经</a>。最为详细。尝见一说。大悲昔为妙善公主。乃<a>天人</a>为宣律师说。然三十二应。百亿<a>化身</a>。亦随见不同。各据其说也。天觉曰。千手者示引迷接物之多也。千眼者示放光照暗之广也。苟无众生无尘劳。则一指不存。而况千万臂乎。一瞬不具。而况千万目乎。遍身通身。何必不必。似有浅深。实无损益。云居示众曰。老僧二十年前住三峰庵时。兴化来曰。权借一问以为影草时如何。老僧当时机思迟钝道不得。为伊致得个问头。奇特不敢辜他。当时伊曰。想庵主答这话不得。不如<a>礼拜</a>了退。而今思量当时不消道个何必。万松道。若教容易得。后有化主到兴化处。化问。山中和尚住三峰庵时。老僧曾问伊话只对不得。而今道得也未。化主举前话了。化曰。云居二十年只道得个何必。兴化即不然。争如道个不必。万松道。斗兔角之短长。三圣云。云居二十年道得。犹较他兴化半月程。万松道。竞空花之浓淡。僧问觉范。如诸老宿所示有同异否。范云。佛令讷钝<a>比丘</a>诵苕帚。一日大悟得大辩才。于此当见先德为物之心。天童分上又作么生。颂云</p>
<p style="text-align: left">
	　　一窍虚通(竖穷三际)八面棂栊(横遍十方)无象无私春入律(应时纳祐)不留不碍月行空(任运落前溪)清净宝目功德臂(顾前盻后拈东掇西)遍身何似通身是(分疎不下)现前手眼显全机(贼賍已露)大用纵横何忌讳(无可不可)</p>
<p style="text-align: left">
	　　师云。天童道。由一窍虚通。便得八面棂栊也。且如柳塘花坞暖日和风。春在何处。作何形段。然能应物乘时不留不碍。如月当天任运而转。知。通身遍身。背手摸枕底是甚么人。傀儡棚中。必有抽牵线索者。楞严说八万四千清净宝目。八万四千姥陀罗臂。八万四千烁迦罗首。兴化堕马折臂颂云。大悲菩萨有千手。大丈夫儿谁不有。且道。那个是通身底手眼。师以手擘眼云。猫</p>
<p style="text-align: left">
	　　第五十五则雪峰饭头</p>
<p style="text-align: left">
	　　示众云。冰寒于水。青出于蓝。见过于师。方堪传授。养子不及父。家门一世衰。且道。夺父之机者是甚么人</p>
<p style="text-align: left">
	　　举。雪峰在德山作饭头(少不努力)一日饭迟。德山托钵至法堂(老不歇心)峰云。这老汉钟未鸣鼓未响。托钵向甚么处去(教得孩儿会骂娘)山便归方丈(尽在不言中)峰举似岩头(家返宅乱)头云。大小德山不会末后句(父为子隐直在其中)山闻令侍者唤岩头问。汝不肯老僧那(泼油救火)岩遂启其意(人间私语天闻若雷)山乃休去(果然不会)至明日升堂果与寻常不同(随风倒柁)岩抚掌笑云。且喜老汉会末后句(家丑外扬)他后天下人不奈伊何(鼻孔为甚在我手里)</p>
<p style="text-align: left">
	　　师云。雪峰低头归庵。德山便归方丈。最好参详。岩头密启其意。尔且道。道甚么。德山又休去。可谓。相逢不拈出。举意便知有。山至来日上堂。果与寻常不同。也是将错就错。头下至僧堂前。拊掌大笑曰。且喜老汉会末后句。他后天下人不奈伊何。切忌。盖覆将来虽然如是。也只得三年。德山果三年迁逝。天觉颂。钟鼓声沈捧钵回。岩头一拶语如雷。果然只得三年活。莫是遭他授记来。万松道。知尔被底穿。曾共同床卧。明招代德山云。咄咄。没处去。没处去。万松道。鼻孔在他人手里。雪窦云。曾闻说个独眼龙。元来只具一只眼。殊不知。德山是个无齿大虫。若不是岩头识破。争得明日与作日不同。诸人要会末后句么。只许老胡知不许老胡会。半遮半掩漏逗。也不知。大沩喆云。岩头大似高山石裂。直得百里走兽潜踪。若非德山度量深明。争得昨日与今日不同。万松道。无齿大虫。爪距尚在。鲁祖凡见僧来便面壁。南泉闻云。我寻常向他道。空劫已前承当。佛未出世时会取。尚不得个半个。他恁么。驴年去。若识得南泉。便见岩头。更与天童把臂共行。颂云</p>
<p style="text-align: left">
	　　末后句会也无(这里不得会不会打折腰)德山父子太含胡。(外明不知里暗)座中亦有江南客(勿谓秦无人)莫向人前唱鹧鸪(休得也)</p>
<p style="text-align: left">
	　　师云。末后句如此。难明峻硬若德山。颖俊如岩头。至今分雪不出。不见道。出身犹可易。脱体道应难。郑谷诗。花月楼台近九衢。清歌一曲倒金壶。座中亦有江南客。莫向春风唱鹧鸪。天童用后两句。不劳再举底意也。举着后如何。师下座便归方丈</p>
<p style="text-align: left">
	　　第五十六则密师白兔</p>
<p style="text-align: left">
	　　示众云。宁可永劫沉沦。不求诸圣<a>解脱</a>。提婆达多。无间狱中受三禅乐。郁头蓝弗。有顶天上堕飞狸身。且道。利害在甚么处</p>
<p style="text-align: left">
	　　举。密师伯与洞山行次。见白兔子面前走过。密云。俊哉(争奈荒草里走)山云。作么生(怪儞迟也)密云。如白衣拜相(自地升空易)山云。老老大大作这个语话(几乎放过)密云。尔又作么生(人无害虎心虎无伤人意)山云。积代簪缨。暂时落薄(从空放下难)</p>
<p style="text-align: left">
	　　师举。洞山与潭州神山僧密禅师过水。山问。过水事作么生。密云。不湿脚。山曰。老老大大作这个语话。密曰。汝又作么生。山云。脚不湿。教中有性修二门。洞上名借功明位。大抵因修而悟。从凡入圣。白衣庶民直拜冡宰。若先悟后修。从圣入凡。积代簪缨本来尊贵。虽飘零万状。骨骼犹存。所以道。贫子喻中明此道。献珠偈里显张罗。汝等诸人。要见二尊宿见处么。看取天童一状领过。颂云</p>
<p style="text-align: left">
	　　抗力霜雪(贫则独善一身)平步云霄(达则兼济天下)下惠出国(苦瓠连根苦)相如过桥(甜瓜彻蒂甜)萧曹谋略能成汉(葵花向日)巢许身心欲避尧(柳絮随风)宠辱若惊深自信(悟须实悟参须实参)真情参迹混渔樵(未免灵龟曳尾)</p>
<p style="text-align: left">
	　　师云。蓬蒿贪雨露。松柏耐风霜。岁寒然后知松柏之后凋。此<a>随缘</a>不变之旨。簪缨落薄之谈。有力大人堪任此事也。平步云霄。一超直入如来地。已是太迟也。殊不知。积代簪缨本来富贵。<a>论语</a>柳下惠为士师。三黜人曰。子未可以去乎。曰。直道而事人安往而不三黜。枉道而事人。何必去父母之邦也。司马相如字犬子。少丧父母。九岁与人牧猪。闻蔺相如为卿相。改名相如。弃猪就学。猪主杖之。先生问知贤。留门外草庵。十年无书与读。遣去。过升仙桥。题柱曰。若不乘驷马车。不过此桥。后造得子虚赋。将军杨得意。夜宿殿中。诵此赋。帝曰。朕恨不与此人同时。将军奏曰。见在蜀地。帝命往召。同乘驷马车过桥。封侍中。萧何曹参。成汉高祖帝业。巢父许由。避尧洗耳饮牛。老子云。宠辱若惊。得之若惊。失之若惊。以上四双八事。皆一句密老。一句洞山。妙哉圭峰举喻。譬如皇族沦落微贱。习以性成。后遇荐拔。虽复本位。三端六艺。要重更改习学力用方全。虽然天童分上犹落阶级。不见道。宠辱若惊深自信。真情参迹混渔樵</p>
<p style="text-align: left">
	　　第五十七则严阳一物</p>
<p style="text-align: left">
	　　示众云。弄影劳形。不识形为影本。扬声止响。不知声是响根。若非骑牛觅牛。便是以楔去楔。如何免得此过</p>
<p style="text-align: left">
	　　举。严阳尊者问赵州。一物不将来时如何(犹是分外)州云。放下着(贴体衣衫会须脱却)严云。一物不将来。放下个甚么(人不知己过牛不知力大)州云。恁么则担取去(唤不回头争奈何)</p>
<p style="text-align: left">
	　　洪州武宁县新兴严阳尊者。初参赵州。问一物不将来时如何。此与僧问报慈。情生智隔。相变体殊。情未生时如何。慈云隔。暮故底。道情也未生隔个甚么。此与一物不将来放下个甚么。孟八郎汉大同。州云放不下则担取去者。言下大悟。佛果法语举。黄龙颂云。一物不将来。两肩担不起(果云。明眼人难谩)言下忽知非(退步堕深坑)心中无限喜(如贫得宝)毒恶既忘怀(无始宿业尽时清净)蛇虎为知己(异类等解)寥寥千百年。清风犹未已(谁不景仰)师所居常一蛇一虎手中与食。故如得果人。尊者称之。赵州古佛与尊者。不测圣凡底人。出一言发一问。千古之下。与人为龟镜。天童见近日师僧粗心转盛。所以打草惊蛇。颂云</p>
<p style="text-align: left">
	　　不防细行输先手(黑白未分前犹是正中偏)<a>自觉</a>心粗愧撞头(虎口里下子)局破腰间斧柯烂(且道如今甚么时节)洗清凡骨共仙游(头轻眼明)</p>
<p style="text-align: left">
	　　师云。王介甫老。持棋隐语云。彼亦不敢先。此亦不敢先。唯其不敢先。是以无所争。唯其无所争。是故入于不死不生。棋乃争先法。赢则赢个先手。输则输个头撞。赵州于尔未下子以前。早先见数着。严阳只管横飞直逴。剩占几路。不知斧柯已烂也。王氏神仙传。晋隆安时。信安县王质。采薪至眩室坂。见石室四童子弈棋。与质物。如枣子。含之不饥。棋终斧柯烂于腰间。衣袂随风。抵暮还家。已数十年矣。赵州放下着。担取去两转语。抽筋拔髓。换骨洗膓。便与赵州。把手共行。步虚轻举也。有底道。清闲真道本。无事小神仙。虽然莫将无事为无事。往往事从无事生</p>
<p style="text-align: left">
	　　第五十八则刚经轻贱</p>
<p style="text-align: left">
	　　示众云。依经解义。三世佛冤。离经一字。返同魔说。因不收。果不入。底人。还受业报也无</p>
<p style="text-align: left">
	　　举。<a>金刚经</a>云。若为人轻贱(我作粪中虫)是人先世罪业应堕恶道(老僧最先入)以今世人轻贱故(<a>丛林</a>驴骡蹴踏龙象)先世罪业则为消灭(甚么处去也)</p>
<p style="text-align: left">
	　　师云。见闻为种。八难超十地之阶。解行在躬。一生圆旷劫之果。圭峰科此经。为转罪成佛。此菩提烦恼。不二。<a>生死</a><a>涅盘</a>不二。梁昭明太子。科判此经。为能净业障分。傅大士颂。先身有报障。今日受持经。暂被人轻贱。转重复还轻。此正是依经解义也。后面四句便有衲僧气息。道。若了依他起。能除遍计情。常依般若观。何虑不圆成。前四句功德力。后四句观行力。六祖口诀云。佛言。持经之人。合得一切人恭敬供养。为多生有重业障故。今生虽持此经。常被人轻贱。不得敬养。自以持经故。不起我人等相。不问冤亲。常行恭敬。有犯不校。常修般若波罗蜜。历劫重罪悉皆消灭。又约理而言。先世即是前念妄心。今世即是后念觉心。以后念觉心。轻贱前念妄心。妄不能住。故云先世罪业即为消灭。<a>妄念</a>既灭罪业不成。即得菩提。此理事二解皆约观行也。僧问云居。承教有言。是人先世罪业应堕恶道。以今世人轻贱。故先世罪业即为消灭。此意如何。居云。动则应堕恶道。静则为人轻贱。崇寿稠云。心外有法。应堕恶道。守住自己。为人轻贱。万松道。两个老汉俗气也不除。且道。天童分上又作么生。颂云</p>
<p style="text-align: left">
	　　缀缀功过(唯除顿觉人)胶胶因果(并法不随顺)镜外狂奔演若多(脚下烟生)杖头击着破灶堕(百杂碎)灶堕破(灵从何生圣从何至)来相贺(伏惟堕[怡-台+羅])却道。从前辜负我(何不早道)</p>
<p style="text-align: left">
	　　师云。功即持经。过即先业。既立妄因。必招妄果。楞严云。岂不闻。室罗城中。演若达多。忽于晨朝。以镜照面。爱镜中头眉目可见。嗔责己头不见面目。以为魑魅。无状狂走。于意云何。此人何因无故狂走。富楼那言。是人心狂。更无他故。此迷真执妄也。般若观照真也。功过因果妄也。真智现前。妄业消灭。阿耨菩提皎然本具。此正教意。衲僧分上如何。嵩岳破灶堕和尚。山坞有庙。殿安一灶。烹宰祭祀不辍。堕领侍者入庙。以杖敲灶三下咄云。此灶泥瓦合成。圣从何来灵从何起。恁么烹宰物命。又打三下。灶乃倾堕破落。安国师号为破灶堕。须臾有一人。青衣峨冠设拜云。我本庙神久受业报。今日蒙师说无生法。脱此处生在天中。特来致谢。师曰。是汝本有。非吾强言。神再拜而没。土瓦合成。圣从何来。<a>无我</a>人相。般若智也。以真智为妄业。从来辜负。今日相贺。烹宰物命极多全无福利。禅老敲三拄杖便得生天。咄。鬼怕恶人难展掌。贼凭赃物易承头</p>
<p style="text-align: left">
	　　第五十九青林死蛇</p>
<p style="text-align: left">
	　　示众云。去即留住。住即遣去。不去不住。渠无国土。何处逢渠。在在处处。且道。是甚么物。得恁么奇特</p>
<p style="text-align: left">
	　　举。僧问青林。学人径往时如何(举步即迂回)林云。死蛇当大路。劝子莫当头(惯曾着毒)僧云。当头时如何(许尔大胆)林云。丧子命根(果然)僧云。不当头时如何(怎只由尔)林云。亦无回避处(筑着磕着)僧云。正恁么时如何(且莫着忙)林云。却失也(虽是死蛇解弄也活)僧云。未审向甚么处去也(不信搜怀)林云。草深无觅处(头上漫漫脚下漫漫)僧云。和尚也须堤防始得(回来也)林拊掌云。一等是个毒气(将谓侯白更有侯黑)</p>
<p style="text-align: left">
	　　筠州洞山第三世。师虔禅师。初从夹山来参悟本。本问。近离何处。林云。武陵。本曰。武陵法道何似此间。林云。胡地冬抽笋。本曰。别甑炊香饭。供养于此人。师乃出去。本曰。此子向后走杀天下人去在。林在洞山栽松。有刘翁者。从师求颂。师示之曰。尖尖三尺余。郁郁覆荒草。不知何代人。得见此老松。翁呈悟本。本曰。贺翁之喜。此人第三世洞山也。林辞悟本。之山南府青锉山。住庵经十载。忽忆悟本遗言。乃曰。当利群蒙。岂拘于小节哉。遂至随州。缘会众请。住土门小青林兰若。故号青林。尝曰。汝等诸人。直须离心<a>意识</a>参。出凡圣路学。方可保任。若不如是。非吾子息。僧问。学人径往时如何。这僧大悲阁下要去中都。更夸知处直捷要路。殊不知。直下便是早太迂回也。林以死蛇当大路拒之。这僧不顾危亡道。当头者如何。已着毒了也。有底道。何不棒喝行令。林又何曾放过。道。丧子命根。这僧稍觉痛痒。待觅出身之路道。不当头者如何。林云。亦无回避处。只这青林也免不得。这僧筋舒力尽道。正恁么时。左右无可奈何。如何即是。林曰。却失也。活人手段。于斯乃见能遣能呼。有擒有纵分。付尔身上取摘不下。与尔拈却便有下落。僧云。未审向甚么处去也。林云。草深无觅处。不道无。只是不可见。这僧也怪。道和尚也堤防始得。青林将一条死蛇。招拨这僧。末后却着腰缠脚。遂拊掌一下云。一等是个毒气。万松道。熏天炙地。无尽灯云。青林枢机急峻。非独一时之光。亦旷世为标式耳。万松道。恼乱春风卒未休。更看。天童吹花摆柳。颂云</p>
<p style="text-align: left">
	　　三老暗转柁(夜壑藏舟)孤舟夜回头(澄源着棹)芦花两岸雪(自他玄契)烟水一江秋(上下冥通)风力扶帆行不棹(随流得妙)笛声唤月下沧洲(任运落前溪)</p>
<p style="text-align: left">
	　　师云。丹霞淳禅师颂。长江澄彻印蟾华。满目清光未是家。借问渔舟何处去。夜深依旧宿芦花。二老同颂澄源湛水尚棹孤舟。丹霞用雪窦颂玄沙和尚云。本是钓鱼舡上客。偶除须发着<a>袈裟</a>。祖佛位中留不住。夜来依旧宿芦花。万松道。将谓别有。古今诗话云。川峡呼梢翁篙手。为长年三老。杜诗云。蜀盐吴麻自古通。万斛之舟行若风。长年三老长歌里。白昼摊钱高浪中。此事如人行舡相似。不着两岸。不住中流。丹霞夜宿芦花。天童信风横管。且道。转柁回舟时作么生。夜深不向芦湾宿。逈出中间与两头</p>
<p style="text-align: left">
	　　第六十则铁磨牸牛</p>
<p style="text-align: left">
	　　示众云。鼻孔昂藏。各具丈夫相。脚跟牢实。肯学老婆禅。透得无巴鼻机关。始见正作家手段。且道。谁是其人</p>
<p style="text-align: left">
	　　举。刘铁磨到沩山(相见已了)山云。老牸牛汝来也(撩蜂剔蝎)磨云。来日台山大会斋。和尚还去么(气毒烟火然)山放身卧(半路抽身)磨便出去(一拨便转)</p>
<p style="text-align: left">
	　　师云。沩山自称水牯牛。以铁磨为牸牛。安名赏号作家相见也。他虽是尼。久参沩山。去山十里卓庵。一日参子湖。湖问。莫是刘铁磨否。磨云。不敢。湖云。左转右转。磨云。和尚莫颠倒。湖便打。看他与沩山。放则双放。收便双收。佛果谓之隔身句。意通而语隔。要知意句俱到么。更看天童脱体颂出。颂云</p>
<p style="text-align: left">
	　　百战功成老太平(安家乐业)优柔谁肯苦争衡(饶人不是痴)玉鞭金马闲终日(虽有如无)明月清风富一生(受用不尽)</p>
<p style="text-align: left">
	　　师云。小僧多说佛。老将不论兵。山前麦未辨青黄。庐陵米不知价利。更论<a>佛法</a>谁曾梦见。东汉陈蕃传曰。蕃能树立风声。抗论昏俗。而驱驰险隘之中。与刑人腐夫争衡。二人相见不树立风声。不驱驰险隘。优游平易。老成圆熟。天童赏赞不尽何也。得处自然忘计较。用时全不费工夫</p>
<p style="text-align: left">
	　　第六十一则干峰一画</p>
<p style="text-align: left">
	　　示众云。曲说易会。一手分付。直说难会。十字打开。劝君不用分明语。语得分明出转难。不信试举。看</p>
<p style="text-align: left">
	　　举。僧问干峰。十方薄伽梵。一路涅盘门。未审。路头在甚么处(快马不如钝坑)峰以拄杖一画云。在这里(且信一半)僧举。问云门(疑则别参)门云。扇子踍跳上三十三天。筑着帝释鼻孔(乞汉语)东海鲤鱼打一棒。雨似盆倾。会么会么(恁么解说更难理会)</p>
<p style="text-align: left">
	　　师云。越州干峰禅师。僧问。十方薄伽梵。一路涅盘门。未审路头在甚么处。此问本出楞严经第五。此阿毗达磨。十方薄伽梵。一路涅盘门。未审路头门户在甚么处。若依经解此义。如来自说。与圆通张本。第六卷中。文殊方拣圆通也。若衲僧分上。天童曾道。十方无壁落。从本来元没遮栏。四面亦无门。只这里便是入处。所以干峰一画云。在这里。不知者往往唤。作干峰与这僧指路。不然道。与这僧画断更不他游。决不是这个道理。尔不见。云门注解得。八米九糠。黄龙南云。干峰一期指路。曲为初机。云门乃通其变。故使后人不倦。万松道。曹溪波浪如相似。无限平人被陆沈。云门久在干峰曹山疎山。这僧谓必知干峰用处。故求请益。若却用干峰针线。乃系驴橛也。忽然拈出睦州秦时[車*度]辂钻。只得盏子落地。楪子成七片。这僧不会干峰意。云门别与一条活路。大似泼油救火。鼓扇消冰。竹庵早曾点破。颂云。干峰不用指陈。云门休打骨董。自然东海鲤鱼。筑着帝释鼻孔。竹庵更比云门。忒晒慈悲。人越难会。不如。天童于冷眼不防却较些子。颂曰</p>
<p style="text-align: left">
	　　入手还将死马医(下霹雳手用狼虎药)返魂香欲起君危(揭棺救死别有神方)一期拶出通身汗(药不瞑眩厥疾弗瘳)方信侬家不惜眉(和顶[寧*頁]没却)</p>
<p style="text-align: left">
	　　师云。干峰死马医。医不可。这僧已是丧身失命底人。云门收得返魂香。能令已死者再苏。拾遗传。汉延和元年。西胡月氏(音之)国。遣使献香四两。大如雀卵。色如<a>桑椹</a>。至始元年。京城大疫。死者太半。帝取香焚之。其死未三日皆活。香气三月不歇。香出聚窟洲人鸟山。树如枫。香闻数里。名返魂树。伐根玉釜煮汁黑粘。一名惊精魂。二名返生。三名振檀。四名却死。天童小参云。十分收得返魂香。一等来挝涂毒鼓。云门一落索。天童道。是返魂香。诸方变为涂毒鼓。直教转身吐气不得。把断咽喉。塞却鼻孔。也百体汗流一场。志公云。忽悟本性元空。恰似热病得汗。虽然万松眉毛有几茎</p>
<p style="text-align: left">
	　　第六十二则米胡悟否</p>
<p style="text-align: left">
	　　示众云。达磨第一义谛。梁武头迷。净名<a>不二法门</a>。文殊口过。还有入作分也无</p>
<p style="text-align: left">
	　　举。米胡令僧问仰山。今时人还假悟否(还曾迷么)山云。悟即不无。争奈落第二头何(如何免得)僧回举似米胡(是第几)胡深肯之(肯即不无争免第二)</p>
<p style="text-align: left">
	　　师云。京兆米禅师。一曰米七师。一曰米胡。俗舍第七美髯。因有二名。八方珠玉。嗣雪峰。今据仰山同参。嗣沩山。这僧正问。自古上贤还达真正理么。胡曰。达。僧云。只如真正理作么生达。此与假悟底时节不殊。胡云。当时霍光卖假银城。与单于契书。是甚么人做。佛果称胡。为大善知识。名不虚传。僧曰。某直得杜口无言。胡曰。平地教人作保。只如米胡道达。仰山道。悟即不无争奈落第二头何。若不假悟。又道唯人自肯乃方亲。胜默和尚常谓。投子拈古。内秀俏措无赛。尝拈此话云。然仰山恁么道即得。还免得自己落么。若免得。更有一人。大不肯在。若免不得。亦落第二头。米胡虽然肯他。自己还有出身之路也无。诸人试点检看。若点检得出。两人瓦解冰消。若点检不得。且莫造次。颂云。碧岫峰头借问人。指山穷处未安身。虽然免得重阳令。争似灵苗不犯春。万松道。不得春风花不开。及至花开又吹落。忠国师问紫璘供奉。佛是何义。璘曰。是觉义。国师曰。佛曾迷否。璘曰。不曾迷。国师曰。用觉作么。璘无对。此亦本无迷悟之意也。常爱雪窦道。本无迷悟。数如麻。独许灵云是作家。悟即落第二头不悟又唯人自肯。如何即是。天童自有方便。颂云</p>
<p style="text-align: left">
	　　第二头分悟破迷(普州人送贼)快须撒手舍筌罤(放下着)功兮未尽成骈拇(终是分外)智也难知觉噬脐(禹力不到处河声流向西)兔老冰盘秋露泣(恋着即不堪)鸟寒玉树晓风凄(坐着即不可)持来大仰辨直假(一点难谩)痕玷全无贵白圭(切忌触破)</p>
<p style="text-align: left">
	　　师云。第二头分悟破迷。明来暗谢。智起惑亡。皆是途中事。<a>周易</a>略例。罤者所以在兔。得兔而忘罤。筌者所以在鱼。得鱼而忘筌。然则言者象之罤也。象者意之筌也。存言者非得象者也。存象者非得意者也。若向第二头。道少他悟。达一回不得。争奈道。设有妙悟亦须吐却。快须撒手到家更无一物。始忘罤舍筌。功夫智识。尽属第二头。及尽功夫。不可智知。始得少分相应。<a>庄子</a>外篇骈拇第八云。骈于足者。连无用之肉。枝于手者。树无用之指。注骈拇足大指。连第二指也。枝指六指也。功若不尽。如骈拇连无用之肉也。春秋。楚文王伐申过邓。邓祁侯曰吾甥也。止而享之。骓甥聃甥养甥。请杀楚子。邓侯弗许。三甥曰。亡邓国者必此人也。若不早图。后君噬脐。注云不及也。智不到处。智不能知。兔老圆月也。丹霞淳和尚道。水澄月满道人愁。冰盘秋露泣。恋着即不堪也。大荒经。昆仑丘上。有琅?袷鳌＝嶙尤缰槎?∫病Ｐ?忻?Ａ槟咎鋈环镂抟酪小Ｓ牒撞煌；?＝圆恍硎亓底?乓病Ｄ窈??唷２挥?渌??曛σ兑病Ｊ?制?０坠缰?枭锌赡ヒ病Ｓ衲诓≡昏ΑＬ迤埔病Ｍ獠≡荤琛Ｉ?垡病４怂獭Ｑ錾焦蟀坠缥掮琛２宦涞诙?贰Ｈ绾问堑谝煌贰４笪蚝蠓街?皇				</div></div><hr><script charset='utf-8' src='../../js/footer.js'></script></body></html>