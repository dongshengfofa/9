<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说大乘菩萨藏正法经 第三十三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大乘菩萨藏正法经 第三十三卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说大乘<a>菩萨</a>藏<a>正法</a>经 第三十三卷</strong></p>
<p style="text-align: left">
	　　西天译经<a>三藏</a>银青光禄大夫试光禄卿慈觉传梵大师赐紫<a>沙门</a>臣法护等奉　诏译</p>
<p style="text-align: left">
	　　<a>禅定</a>波罗蜜多品第十之三</p>
<p style="text-align: left">
	　　复次<a>舍利子</a>。菩萨摩诃萨得不退转<a>神通</a>。或以意想或以事业。皆是所作游戏神通。复于处处广大安住。现诸所作。彼有所作。神通智力<a>世间</a>最上。于所作事。虽具诸相善能决择。而复现证世出世间第一之法。菩萨神通示无尽相。犹若<a>虚空</a>遍一切处。菩萨神通。现一切相色无色等。复能随顺入一切声。然于前际音声平等。菩萨神通。观察一切有情心行。于其体性<a>随缘</a>显现。于诸劫中随其思念。前际后际无有间断。一切唯现神境变化。决定现前无别行相。菩萨神通达漏尽智。观时分已而无超越。胜出世间决择诸法。所有一切声闻缘觉之所难测。菩萨神通其义甚深。慑坏群魔制伏外道。于菩提场。而能总持一切<a>佛法</a>。志求正觉。随其种类转正法轮。而善调伏一切有情。至灌顶位得法<a>自在</a></p>
<p style="text-align: left">
	　　<a>舍利</a>子。此不退转神通菩萨摩诃萨。所作事业悉<a>无我</a>慢。其心清净正善调伏。光洁自在。离诸染欲及随烦恼。微妙寂静所有善业。而悉成就。于禅定<a>解脱</a>三摩地三摩钵底。起正思惟于<a>生死</a>中都无系缚。所以者何。谓彼生业。诸烦恼缚颠倒执着。皆悉解脱。是故于生死中都无系缚。而复不坏大乘成证一切佛法。然彼佛法。十方谛求了不可得。又一切法皆顺佛法。是故佛法即一切法。若一切法如实寻求亦不可得。于算数道及非算数。平等超越无有少分。此说无法亦无非法。若能于法非法遍能了知。是故于此都无住着。又诸法义亦非住着。若着于义非大义利。若复于义非义悉无所住。设见于义而智无碍。若智无碍则无遍计。若无遍计则无有对。若无有对则无所住。若无所住则无间断。若无间断则无虚作。若无虚作则无迷乱。若无迷乱则无我我所。若无我我所则无诤论。若无诤论是沙门法。若无诤论是沙门法。则喻彼虚空。亦如平掌。若喻虚空亦如平掌。彼则不堕欲界<a>色界</a>及无色界。若一切处而无所堕。则无形色。及无显色。亦无分位。若无形色无显色及无分位。彼则如是随顺<a>觉悟</a>。若能如是随顺觉悟。彼则如是随所觉悟。云何说此随顺觉悟及所觉悟。谓若了知彼极微法皆不可得。说此是为随顺觉悟及所觉悟。应当于此平等入解。即能成就菩萨摩诃萨希有之法。云何菩萨摩诃萨希有之法。所谓于慈无我悲无众生。喜无寿者。舍无补特伽罗。布施无彼悔与心持戒生彼寂静心。忍辱发彼无尽心。精进发彼最上心。禅定离彼散乱心。胜慧无彼戏论心。念处无念处作意心。正断随彼生灭心。神足离彼嬉戏心。于信进念定慧。起彼无碍自然平等入解心。如是五根五力。起彼无能损坏屈伏心。于七觉支。起彼分别菩提心。于八圣道。起彼观察正解心。于奢摩他。起彼平等心。于毗钵舍那。发起观察圣谛希有遍知心。成熟有情。发彼本清净心。于彼法界摄受正法。无杂乱心。于无生法忍。起不可得心。于不退转地。起转无转心。于相所获。起无相心。庄严菩提道场。起彼顺<a>三界</a>心。制伏群魔。起彼摄受有情心。于诸法自性菩提。起彼顺觉悟心。于转法轮。起彼无所转心。于大<a>涅盘</a>。起彼随现轮回自性平等心。舍利子。如是所说。是为菩萨摩诃萨于随顺觉悟及所觉悟而能成就希有之法</p>
<p style="text-align: left">
	　　复次舍利子。云何禅定。谓诸菩萨于彼禅定无所耽着。能于如来三摩地而得<a>圆满</a>。又复不乐<a>禅悦</a>之味。诸菩萨虽复于身适悦。而无取着。复于禅定常乐大悲。以是缘故留诸惑染。又于禅定不退等持。以是缘故厌离欲界。复于禅定修神通业。以是缘故。了知一切有情心行。又于禅定通达实际。以是缘故得心智自在。复于禅定得等至智。以是缘故。普遍一切色无色界。又于禅定至极寂静。以是缘故。于声闻缘觉三摩钵底。而求增长。复于禅定而无动乱。以是缘故住极究竟。又于禅定常行对治。以是缘故。而不住彼相续习气。复于禅定得最胜慧。以是缘故。于诸世间而为第一。又于禅定。而先通解有情心意。以是缘故。诸有情中而为最上。复于禅定。而常自在随乐三宝。以是缘故。获得如来无尽功德。又于禅定得极高胜。以是缘故<a>常住</a>三摩呬多。复于禅定得自在转。以是缘故。而能圆满一切事业。又于禅定悉无所受。以是缘故得大智慧。舍利子。是为菩萨摩诃萨禅定</p>
<p style="text-align: left">
	　　复次舍利子。禅定波罗蜜多以何为先。所谓决定心为先。一境心为先。不散乱心为先。安住心为先。奢摩他心为先。三摩地心为先。根等持为先。力等持为先。正等等持为先。定解脱为先。九次第定为先。不相违为先。善法为先。降伏烦恼怨贼为先。圆满三摩地蕴为先。菩萨三摩地为先。佛三摩地为先。舍利子。如是寂静之法。是名菩萨摩诃萨所行之行于禅定波罗蜜多为先</p>
<p style="text-align: left">
	　　尔时<a>世尊</a>欲重宣此义说伽陀曰</p>
<p style="text-align: left">
	　　禅定解脱波罗蜜　　常于多劫行是行</p>
<p style="text-align: left">
	　　彼世间法意无著　　是名寂照三摩地</p>
<p style="text-align: left">
	　　若诸通达波罗蜜　　如电庄严胜高显</p>
<p style="text-align: left">
	　　以能勇猛离诸垢　　是名月光三摩地</p>
<p style="text-align: left">
	　　成就无忧戒德光　　于诸法中自在转</p>
<p style="text-align: left">
	　　斯法高勇若须弥　　是名法光三摩地</p>
<p style="text-align: left">
	　　于彼法宝庄严地　　正法总持妙清净</p>
<p style="text-align: left">
	　　是心能伺于他心　　名正法智自在转</p>
<p style="text-align: left">
	　　定能摧断诸烦恼　　如幢珠网无障碍</p>
<p style="text-align: left">
	　　于十力中胜解脱　　名破魔力三摩地</p>
<p style="text-align: left">
	　　胜无能胜须弥灯　　彼号智光清净眼</p>
<p style="text-align: left">
	　　谓能合掌赞善言　　妙住持地三摩地</p>
<p style="text-align: left">
	　　以能入解空无相　　无愿寂静地亦然</p>
<p style="text-align: left">
	　　法念功德智自在　　诸佛无边三摩地</p>
<p style="text-align: left">
	　　苏难陀龙师子王　　若来若去常安静</p>
<p style="text-align: left">
	　　清净眼力无瞬动　　定名远离种种想</p>
<p style="text-align: left">
	　　金刚定如金刚地　　高显不动量须弥</p>
<p style="text-align: left">
	　　清净音声普遍转　　远离烦恼三摩地</p>
<p style="text-align: left">
	　　广大一切功德相　　犹若虚空无边际</p>
<p style="text-align: left">
	　　具足增长智慧念　　辩才宣说悉无尽</p>
<p style="text-align: left">
	　　观察有情令善作　　无边无尽无损坏</p>
<p style="text-align: left">
	　　慈能调柔悲善根　　喜入极喜舍二障</p>
<p style="text-align: left">
	　　解脱坚固生<a>欢喜</a>　　如胜莲华金刚幢</p>
<p style="text-align: left">
	　　智海智光俱不动　　是名法义三摩地</p>
<p style="text-align: left">
	　　无边解脱光明海　　如来定慧愿庄严</p>
<p style="text-align: left">
	　　无上正觉妙寂静　　定名不动调伏法</p>
<p style="text-align: left">
	　　光明愿得庄严刹　　令有情意悉欢喜</p>
<p style="text-align: left">
	　　于正觉道常随顺　　庄严宝髻波罗蜜</p>
<p style="text-align: left">
	　　迅速如风无分限　　亦如海藏持众宝</p>
<p style="text-align: left">
	　　施真<a>甘露</a>解脱门　　开七觉华三摩地</p>
<p style="text-align: left">
	　　大神通义妙摄受　　通达无边悉圆满</p>
<p style="text-align: left">
	　　普现如是佛境界　　是名积石山王定</p>
<p style="text-align: left">
	　　若修禅定波罗蜜　　安住等引定境界</p>
<p style="text-align: left">
	　　菩萨无量功德门　　是名寂静三摩地</p>
<p style="text-align: left">
	　　于等引中随作意　　所发言音皆轨范</p>
<p style="text-align: left">
	　　乃至行坐威仪中　　如是悉常无放逸</p>
<p style="text-align: left">
	　　又此诸法最寂静　　无我无人无寿者</p>
<p style="text-align: left">
	　　亦无分别非分别　　唯此无余登<a>彼岸</a></p>
<p style="text-align: left">
	　　若修禅定波罗蜜　　所获无边功德海</p>
<p style="text-align: left">
	　　诸有智者菩萨众　　应当怜愍诸有情</p>
<p style="text-align: left">
	　　胜慧波罗蜜多品第十一之一</p>
<p style="text-align: left">
	　　尔时佛告舍利子。云何诸菩萨摩诃萨胜慧波罗蜜多。舍利子。若诸菩萨行不退转菩萨行时。于此菩萨藏正法<a>殊胜</a>义利。毕竟受持读诵听闻广大开示。为他人说。得胜慧相。又彼胜慧。云何是相。云何入解。谓于胜慧所闻之相。随意入解。又复云何是所闻相。所谓乐欲相。意愿相。善和合相。善知识相。变化相。回向相。高贵相。尊重相。右旋相。极自在相。亲近相。不听外境相。承事相。作意相。不散乱相。如求宝相。如求医相。灭一切病苦相。念器相。通达菩提相。对治觉悟相。入佛智相。听无厌相。集法施相。施已无悔相。乐近多闻相。善作欢喜领纳相。大喜遍身相。心大适悦相。听无疲倦相。乐闻正<a>法相</a>。乐闻正行相。乐闻不触无智相。乐闻波罗蜜多相。乐闻菩萨藏正法相。乐闻摄事相。乐闻方便善巧相。乐闻梵行相。乐闻神通相。乐闻四念处相。乐闻四正断相。乐闻四神足相。乐闻十二缘生相。乐闻无常苦无我寂静相。乐闻空无相。无愿解脱相。乐闻不积集不善根行相。乐闻积集善根行相。乐闻单已相。乐闻转法轮相。于杂染中无散乱想相。调伏一切烦恼想相。归向智者相。亲近贤圣相。远离不律仪相。乐闻<a>圣人</a>相。乐闻五根相。乐闻<a>随念</a>观察相。乐闻七觉支相。乐闻八圣道相。乐闻如来十力四无所畏四无量十八不共佛法相</p>
<p style="text-align: left">
	　　舍利子。而于是中即闻修慧。所以者何。谓于菩萨藏正法。而生乐欲。彼听闻已而能了知。知已能修。若于菩萨藏正法中。意愿听闻。起善和合近善知识。若变化若摄受右旋。若极自在。若亲近多闻不听外境。安住多闻勤勇作意。如求宝想。如求医想。灭贪嗔痴想受持想。若于诸法通达旨趣。及于意乐令智增长。听受无厌。闻布施已能勇悍施。闻说戒已能护净戒。闻说忍已而能忍辱。闻说精进而无<a>懈怠</a>。闻说禅定而不散乱。闻说胜慧心起尽漏。乐胜多闻。及闻法已身心适悦。闻大乘已而生胜欲。闻摄受事心行摄受。闻四念处而身受心法念住。闻四正断。则已生不善而令除灭。未生不善而能弃舍。已生善根而令增长。未生善法而能发起闻说离诤。而身心欲俱获轻安。闻说禅定而心行决定。闻四无量已。于一切有情而起大慈。于彼乐着而起大悲。于诸正法而起大喜。于不善处而起大舍。闻五根已。于信进念定慧而心能行。闻七觉支。于一切法心生觉了。闻八圣道。而能起心趣向涅盘。若于如来十力四无所畏四无量十八不共法。乃至无量佛法。如是当学发阿耨多罗三藐三菩提心。彼听闻已而能了知。知已能修。舍利子。如是所说种种所闻之相。随意入解是为菩萨摩诃萨胜慧波罗蜜多之行</p>
<p style="text-align: left">
	　　复次舍利子。菩萨行胜慧波罗蜜多行时。而能于此菩萨藏正法殊胜义利。受持读诵听闻广大开示。为他人说。得诸法正行。云何是为诸法正行。谓于是法。如其所说安立正行。舍利子。法正<a>行者</a>。谓若随顺摄受诸法。所以者何。谓法无执着是即正行。若住执着无有是处。于补特伽罗法中。而求出离。亦无是处。若于补特伽罗法。无所执着是名正行。得无疑惑。斯有是处。是故诸<a>修行</a>者。于此正法随顺摄受。而无障碍即为正行</p>
<p style="text-align: left">
	　　复次舍利子。若于诸法及尊重法。无执无取无生无灭。及于诸法设顺正理。亦应无取。如是所说即为正行。如我今说无有少分。亦无所见。如是无见无取是诸法相。云何为相。所谓有相无相。所以者何。此相无相。说名无相。又此相者。于一切法都无觉了。此无相者无见无取。如是所说即为正行。是故于此正行。应当修习现证诸法得无障碍</p>
<p style="text-align: left">
	　　尔时世尊。欲重宣此义说伽陀曰</p>
<p style="text-align: left">
	　　若于菩萨藏　　不应生决定</p>
<p style="text-align: left">
	　　如是诸智者　　得安住正行</p>
<p style="text-align: left">
	　　又若于是法　　而或行执取</p>
<p style="text-align: left">
	　　及起边执故　　此非为正行</p>
<p style="text-align: left">
	　　法虽不可得　　勿作于空解</p>
<p style="text-align: left">
	　　况此正妙法　　不同于虚空</p>
<p style="text-align: left">
	　　若法同虚空　　世间无领解</p>
<p style="text-align: left">
	　　由无领解故　　此非为正行</p>
<p style="text-align: left">
	　　又此正妙法　　无取无不取</p>
<p style="text-align: left">
	　　是故法非法　　不应生执取</p>
<p style="text-align: left">
	　　由无执取故　　此即为法相</p>
<p style="text-align: left">
	　　如是行相中　　说名为正行</p>
<p style="text-align: left">
	　　又此正妙法　　曾无有住着</p>
<p style="text-align: left">
	　　随顺而了知　　无能得损害</p>
<p style="text-align: left">
	　　由无所害故　　智都无所解</p>
<p style="text-align: left">
	　　如是行相中　　说名为正行</p>
<p style="text-align: left">
	　　又复诸智者　　住少欲功德</p>
<p style="text-align: left">
	　　于此正法中　　相应善修作</p>
<p style="text-align: left">
	　　若诸善安住　　行威仪正行</p>
<p style="text-align: left">
	　　而于所向方　　随应得清净</p>
<p style="text-align: left">
	　　以所向清净　　知如是正法</p>
<p style="text-align: left">
	　　则能于处处　　了有情心意</p>
<p style="text-align: left">
	　　又复诸智者　　了彼心意已</p>
<p style="text-align: left">
	　　如是行相中　　而能宣正法</p>
<p style="text-align: left">
	　　又此甚深法　　通达胜义谛</p>
<p style="text-align: left">
	　　于如是义中　　而常获决定</p>
<p style="text-align: left">
	　　又复诸智者　　多闻如大海</p>
<p style="text-align: left">
	　　以是最深广　　行无量功德</p>
<p style="text-align: left">
	　　不假文与义　　能通达正理</p>
<p style="text-align: left">
	　　于无量文义　　获坚固不动</p>
<p style="text-align: left">
	　　复次舍利子。菩萨摩诃萨。行胜慧波罗蜜多行时。于此菩萨藏正法殊胜义利。闻已乃至广为人说。而能获得胜慧光明。于诸法中。无明黑暗盲瞑翳障。悉能除灭。于胜慧光速获成就。善不善法如实了知。乃至命终诸不善法。毕竟断除。闻诸善法如所觉悟。于善寂默而能宣说</p>
<p style="text-align: left">
	　　尔时世尊欲重宣此义说伽陀曰</p>
<p style="text-align: left">
	　　譬如入暗处　　现前诸色相</p>
<p style="text-align: left">
	　　彼眼不可见　　以火能破瞑</p>
<p style="text-align: left">
	　　如是现在劫　　彼有生死人</p>
<p style="text-align: left">
	　　于善不善法　　不听而不知</p>
<p style="text-align: left">
	　　由听是法故　　于罪不应作</p>
<p style="text-align: left">
	　　及除非义利　　速能趣涅盘</p>
<p style="text-align: left">
	　　乐亲近师友　　增长于闻慧</p>
<p style="text-align: left">
	　　彼慧清净故　　获得妙乐义</p>
<p style="text-align: left">
	　　彼闻义智者　　见非法出离</p>
<p style="text-align: left">
	　　于净法勇猛　　得殊胜妙乐</p>
<p style="text-align: left">
	　　若于菩萨藏　　闻已住法性</p>
<p style="text-align: left">
	　　光明照世间　　真行菩提行</p>
				</div></div><hr><script charset='utf-8' src='../../js/footer.js'></script></body></html>