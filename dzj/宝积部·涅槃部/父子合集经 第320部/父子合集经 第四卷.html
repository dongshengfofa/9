<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修父子合集经 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>父子合集经 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>父子合集经 第四卷</strong></p>
<p style="text-align: left">
	　　西天译经<a>三藏</a>朝散大夫试鸿胪卿宣梵大师赐紫<a>沙门</a>臣日称等奉　诏译</p>
<p style="text-align: left">
	　　如来本行品第五</p>
<p style="text-align: left">
	　　尔时尊者大迦摄波。见诸阿修罗王于佛会中以<a>神通</a>力化作广大诸供养已。叹未曾有。而作是念。如来昔行<a>菩萨</a>道时种何善根。乃能获得如是最上<a>殊胜</a>果报。作是念已。入三摩地一心观察。由佛加持即能忆念无量无边阿僧祇劫。<a>世尊</a>往昔在在处处。精勤修习无量无边广大福业。一一显现谛了无疑。假使十方殑伽沙数世界。其中所有一切众生皆得人身。复于尔所河沙劫中。一一有情各兴供养。如彼尾摩唧怛啰阿修罗王。所有福蕴。不及如来一发无上正等觉心所有功德。不可为比。时尊者摩诃迦摄波。从定起已。<a>欢喜</a>合掌以偈赞佛</p>
<p style="text-align: left">
	　　往昔牟尼大圣王　　誓求无上大菩提</p>
<p style="text-align: left">
	　　修罗虽兴广供养　　不及发心所得福</p>
<p style="text-align: left">
	　　如来圣德超<a>三界</a>　　于<a>天人</a>中无等伦</p>
<p style="text-align: left">
	　　旃<a>檀香</a>积若须弥　　堪受如斯大供养</p>
<p style="text-align: left">
	　　上妙涂香极清净　　其量深广如巨海</p>
<p style="text-align: left">
	　　人中师子出<a>世间</a>　　堪受如斯大供养</p>
<p style="text-align: left">
	　　或散种种上妙花　　积聚高若轮围顶</p>
<p style="text-align: left">
	　　如来圣德妙难思　　堪受如斯大供养</p>
<p style="text-align: left">
	　　以大海水为膏油　　苏弥山量为其炷</p>
<p style="text-align: left">
	　　然灯奉施大导师　　堪受如斯大供养</p>
<p style="text-align: left">
	　　或以无数妙花鬘　　奉上如来及塔庙</p>
<p style="text-align: left">
	　　佛具广大胜威德　　堪受如斯大供养</p>
<p style="text-align: left">
	　　设于无量俱胝劫　　持以万亿妙宝盖</p>
<p style="text-align: left">
	　　如来善化于父王　　堪受如斯大供养</p>
<p style="text-align: left">
	　　于不思议俱胝劫　　以宝幢满十方界</p>
<p style="text-align: left">
	　　如来成就大慈门　　堪受如斯大供养</p>
<p style="text-align: left">
	　　复于无量俱胝劫　　以河沙数妙缯幡</p>
<p style="text-align: left">
	　　牟尼利乐诸众生　　堪受如斯大供养</p>
<p style="text-align: left">
	　　如来善说诸法要　　众生咸悉能听受</p>
<p style="text-align: left">
	　　辩才无碍法中王　　言辞善巧无相似</p>
<p style="text-align: left">
	　　假使殑伽沙世界　　其中所有诸众生</p>
<p style="text-align: left">
	　　皆为十力天人师　　同出世间成佛道</p>
<p style="text-align: left">
	　　如是无数河沙佛　　各各化出无量首</p>
<p style="text-align: left">
	　　一一首现百千口　　复于口有百千舌</p>
<p style="text-align: left">
	　　于彼殑伽沙劫中　　称赞如来功德海</p>
<p style="text-align: left">
	　　寿量智慧及发心　　不能了知一少分</p>
<p style="text-align: left">
	　　尔时世尊赞尊者摩诃迦摄波言。善哉善哉。迦摄波。汝今于彼声闻众中。具修梵行了达诸法。现证实际心得寂静。于我所证功德蕴中。善能入解思惟观察。我已成就无量无边不可思议福德之聚。已到最上第一<a>彼岸</a>。迦摄。止于如来一发大心。所有福报。若有色相。十方所有河沙世界不能容受。假使十方殑伽沙数诸佛世尊同出于世。复于尔所殑伽沙劫。欲说如来一发大心所有功德。不能穷尽。所以者何。如来昔修菩萨行时。无一发心不为摄受利益安乐一切有情。彼有情界无限量故。如来发心亦无限量。以有情界毕竟无尽故。如来发心亦复无尽。是故我今得诸天人阿修罗王如是供养。假使十方殑伽沙世界。其中所有一切众生。皆作供养。如彼阿修罗王。犹不能及一发大心所获功德。所以者何。彼诸有情心不清净。着果报故。迦摄当知。过去无量诸佛出世。初发大心。皆为怜愍一切有情令脱轮回得<a>涅槃</a>乐。我今所作亦复如是。复次迦摄。我念过去无量无边不可称数不可思议阿僧祇劫。尔时有佛出现于世。名曰帝幢如来应供正遍知明行足善逝世间解无上士调御丈夫天人师佛世尊。其佛刹中所有众生不造<a>罪恶</a>。心无散乱不起邪思。无颠倒见及彼憍慢。身语意业毕竟清净。伏除烦恼离恶趣因。精勤修习互相策励。能于<a>生死</a>长夜之中。发勇猛心爱乐大乘。听闻<a>正法</a>如理<a>修行</a>。彼佛刹中有五种乐。一者欲乐。二出离乐。三者定乐。四者等持乐。五菩提乐。彼诸众生而常受用如是快乐。虽受彼乐而不耽着。如蜂采花但延其命。如禽飞空无所挂碍。此诸众生亦复如是。又彼有情无贪恚痴种种恶业烦恼过患。随先善业而受其乐。何以故。彼佛修行菩萨道时。所化众生唯纯善行。设有先世不善故业。现善根力销伏不起。是故彼土一切有情。唯一乐受相应<a>现行</a>。又彼佛土无种种难暴恶风雨祁寒酷热。随时所欲即降甘雨。又彼众生常乐闻法。各能了达尊重恭敬。设若经行若坐若立。思惟义趣深入法味。无有疲倦未尝睡眠。四威仪中精勤修习。由法乐故不生劳苦。唯修正断无颠倒见。设有错误寻即改悔。故无苦受。又彼如来昔修行时。身语意业未尝错谬。凡有所作智为先导。说菩萨法化诸众生。彼闻法已随智慧行。所作义利非痴爱俱。故无不苦不乐受。彼国众生其心平等。于一切处如理安住。故无冤憎会苦。又彼众生无彼无此。于一切法心无所著。故无爱别离苦。又彼众生于诸善法。不生轻慢。亦不毁訾。故无求不得苦。彼国众生有为所迁唯有行苦。何以故。其佛常说第一义谛微妙法故</p>
<p style="text-align: left">
	　　复次迦摄彼。帝幢如来出现于世。<a>寿命</a>长远无量无边恒河沙劫。其中众生各各具足广大辩才。善<a>说法</a>要。皆为过去诸佛世尊<a>教化</a>成熟。来生其中。迦摄。于汝意云何。如是广大严净佛土。颇有无信。无戒无定无慧寡闻<a>懈怠</a>如是有情得生彼不。迦摄白言。不也世尊。迦摄。于汝意云何。如是广大严净佛土。颇有微细善根少劣善根怯弱善根业集烦恼为苦所摄。如是众生不净回向得生彼不。迦摄白言。不也世尊。如是佛刹其中生者。具足善根纯净无杂。住正思惟<a>解脱</a>诸苦。多闻精进清净回向。皆蒙先佛久已化度。如是众生得生其中。佛言迦摄。善哉善哉。如汝所说其事如是。昔帝幢如来者。于汝等意云何。知是谁也。时诸<a>比丘</a>默尔无对。当于是时东方去此过殑伽沙世界。有国名月光庄严。是中有佛名光明聚。现在说法。彼佛会中有妙吉祥童子。遥闻此界所问因缘。知诸大众无能答者。时彼童子即白佛言。我今应往<a>娑婆世界</a><a>释迦牟尼佛</a>所为彼时会答其所问。时光明聚如来。谓童子曰。随意当往。是时童子即从彼没。以神通力屈伸臂顷。至娑婆世界释迦牟尼佛所。头面礼足住立一面。时佛世尊。语童子言。以何因缘而来至此。时妙吉祥童子合掌白言。我为众会答前所问。自远而来。彼往昔帝幢如来。岂异人乎。即今释迦牟尼如来是也。所以者何。由佛世尊具足成就不可思议微妙功德。方便善巧怜愍有情。皆令安住菩提之道。时众闻已咸共赞言。善哉童子。善答斯问。决众疑网。汝今所说是为正说。是真实说是最上说。尔时童子为彼众会。而说偈言</p>
<p style="text-align: left">
	　　圣主释师子　　具勇猛精进</p>
<p style="text-align: left">
	　　怜愍于世间　　现不思议事</p>
<p style="text-align: left">
	　　彼牟尼世尊　　过去已曾作</p>
<p style="text-align: left">
	　　八十俱胝佛　　成熟诸有情</p>
<p style="text-align: left">
	　　常以大悲心　　严净佛国土</p>
<p style="text-align: left">
	　　浅识不能知　　种种善方便</p>
<p style="text-align: left">
	　　不舍初发心　　随机而应现</p>
<p style="text-align: left">
	　　亦于未来世　　复现无量身</p>
<p style="text-align: left">
	　　或现为释梵　　或示作魔王</p>
<p style="text-align: left">
	　　遍法界有情　　莫能知少分</p>
<p style="text-align: left">
	　　或现王宫生　　成道转法轮</p>
<p style="text-align: left">
	　　乃至入<a>涅盘</a>　　显现佛功德</p>
<p style="text-align: left">
	　　或随其种类　　现作女人相</p>
<p style="text-align: left">
	　　不染世间法　　如莲性本净</p>
<p style="text-align: left">
	　　或涕泪悲泣　　或歌舞嬉戏</p>
<p style="text-align: left">
	　　或乘空往来　　皆为作佛事</p>
<p style="text-align: left">
	　　怖者令安隐　　慢者令柔顺</p>
<p style="text-align: left">
	　　为利彼众生　　现种种调伏</p>
<p style="text-align: left">
	　　痴者令离痴　　愚者示明智</p>
<p style="text-align: left">
	　　为利彼众生　　作权巧方便</p>
<p style="text-align: left">
	　　狂者得<a>正念</a>　　跛者得安行</p>
<p style="text-align: left">
	　　为利彼众生　　现诸神变事</p>
<p style="text-align: left">
	　　是故我稽首　　不思议精进</p>
<p style="text-align: left">
	　　普化诸有情　　皆令入佛道</p>
<p style="text-align: left">
	　　父子合集经迦楼罗王授记品第六</p>
<p style="text-align: left">
	　　尔时会中。复有六万八千迦楼罗王。见诸阿修罗王作供养已。复闻如来与彼授记。发<a>随喜</a>心广兴供养。以神通力即时化作六万八千殊妙楼阁。一一楼阁七宝所成。所谓金银琉璃砗磲码瑙珊瑚玻璃。皆有七重。第一层级黄金为柱。椽梠枅栱白银为之众宝装铰。第二层级白银为柱。椽梠枅栱黄金为之诸珍严饰。乃至第七珊瑚为柱。真珠等宝杂厕间饰。如是楼阁一一皆有宝网罗上。或黄金网白银为网。乃至真珠以为其网。复悬无数众妙宝铃。微风发声听者无厌。复现六万八千宝盖。诸珍间错光明显照。复现六万八千宝幢。众色相间珠珍严饰。复现六万八千缯幡。五色敬砩蹩砂?帧８聪至?虬饲П︶！；蚧平鹣叨?煤铣伞；蛞砸?叻土鹆?哒嬷榈认摺Ｇ擅钛鲜巍Ｊ卞嚷ヂ尥酢＜匆匀缟纤?至?虬饲?弑βジ笾诒ν?１Υ贬Ω恰７钌先缋础Ｓ谛榭罩写蔚谛辛小Ｐ煨行??品鹑?选Ｈ缛???彀畣獓稈偞罅?笸跞铺斓垡选Ｗ×⒁幻妗６?卞嚷ヂ尥酢：险葡蚍鹨再试拊				</div></div><hr><script charset='utf-8' src='../../js/footer.js'></script></body></html>