<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修父子合集经 第十四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>父子合集经 第十四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>父子合集经 第十四卷</strong></p>
<p style="text-align: left">
	　　西天译经<a>三藏</a>朝散大夫试鸿胪卿宣梵大师赐紫<a>沙门</a>臣日称等奉　诏译</p>
<p style="text-align: left">
	　　净居天说偈赞佛品之二</p>
<p style="text-align: left">
	　　尔时善称赞天子而说偈言</p>
<p style="text-align: left">
	　　佛超三有海　　能化彼难化</p>
<p style="text-align: left">
	　　是故于<a>世间</a>　　得称无所畏</p>
<p style="text-align: left">
	　　尔时达<a>真谛</a>天子而说偈言</p>
<p style="text-align: left">
	　　成就一切智　　灭除诸惑业</p>
<p style="text-align: left">
	　　令尽无遗余　　是名大寂静</p>
<p style="text-align: left">
	　　尔时法幢天子而说偈言</p>
<p style="text-align: left">
	　　建高胜法幢　　摧坚固我慢</p>
<p style="text-align: left">
	　　无量勇健力　　示众生正道</p>
<p style="text-align: left">
	　　尔时法海天子而说偈言</p>
<p style="text-align: left">
	　　牟尼说诸法　　为大法宝藏</p>
<p style="text-align: left">
	　　开导彼群迷　　令至安隐处</p>
<p style="text-align: left">
	　　尔时法衣天子而说偈言</p>
<p style="text-align: left">
	　　佛子住大法　　其心无厌足</p>
<p style="text-align: left">
	　　安忍离诸怖　　故能师子吼</p>
<p style="text-align: left">
	　　尔时求法义天子而说偈言</p>
<p style="text-align: left">
	　　佛子善了知　　当勤求<a>正法</a></p>
<p style="text-align: left">
	　　闻已如教行　　速得菩提道</p>
<p style="text-align: left">
	　　尔时渴仰法天子而说偈言</p>
<p style="text-align: left">
	　　无量百千万　　俱胝有情众</p>
<p style="text-align: left">
	　　希闻佛音声　　志固常精进</p>
<p style="text-align: left">
	　　尔时勇法天子而说偈言</p>
<p style="text-align: left">
	　　具广大辩才　　摧灭诸异论</p>
<p style="text-align: left">
	　　乐修<a>殊胜</a>行　　得最上菩提</p>
<p style="text-align: left">
	　　尔时持法天子而说偈言</p>
<p style="text-align: left">
	　　佛说第一法　　甚深极难了</p>
<p style="text-align: left">
	　　印胜义皆空　　令得寂静道</p>
<p style="text-align: left">
	　　尔时乐勇施天子而说偈言</p>
<p style="text-align: left">
	　　佛子善行施　　捐舍己身命</p>
<p style="text-align: left">
	　　以是因缘故　　得成最正觉</p>
<p style="text-align: left">
	　　尔时离染慧天子而说偈言</p>
<p style="text-align: left">
	　　坚固持净戒　　其心无所畏</p>
<p style="text-align: left">
	　　闻佛正法音　　顶受无忘失</p>
<p style="text-align: left">
	　　尔时无异缘天子而说偈言</p>
<p style="text-align: left">
	　　圣主法中王　　善巧说诸法</p>
<p style="text-align: left">
	　　不求二乘果　　勤修无上道</p>
<p style="text-align: left">
	　　尔时近住天子而说偈言</p>
<p style="text-align: left">
	　　世雄二足尊　　为众生出现</p>
<p style="text-align: left">
	　　分别说三乘　　究竟唯佛智</p>
<p style="text-align: left">
	　　尔时成就辩才天子而说偈言</p>
<p style="text-align: left">
	　　佛名遍十方　　辩才无限碍</p>
<p style="text-align: left">
	　　咸以清净心　　于所说<a>随喜</a></p>
<p style="text-align: left">
	　　尔时各各成就辩才天子而说偈言</p>
<p style="text-align: left">
	　　若人无辩才　　从佛所求愿</p>
<p style="text-align: left">
	　　<a>说法</a>除诸怖　　闻者不毁呰</p>
<p style="text-align: left">
	　　尔时常喜天子而说偈言</p>
<p style="text-align: left">
	　　佛子住忍力　　为呵毁无恚</p>
<p style="text-align: left">
	　　志求大菩提　　常喜无怯弱</p>
<p style="text-align: left">
	　　尔时离二乘天子而说偈言</p>
<p style="text-align: left">
	　　为如来长子　　不乐下劣乘</p>
<p style="text-align: left">
	　　若闻佛音声　　唯趣无上道</p>
<p style="text-align: left">
	　　尔时无能胜天子而说偈言</p>
<p style="text-align: left">
	　　勇猛大精进　　不怖诸烦恼</p>
<p style="text-align: left">
	　　舍缘觉声闻　　誓求无上慧</p>
<p style="text-align: left">
	　　尔时相续善法天子而说偈言</p>
<p style="text-align: left">
	　　乐修净分法　　而无有间断</p>
<p style="text-align: left">
	　　牟尼大导师　　知彼所依处</p>
<p style="text-align: left">
	　　尔时善说法天子而说偈言</p>
<p style="text-align: left">
	　　摄受彼正法　　如来所印可</p>
<p style="text-align: left">
	　　住坚固精进　　如满月无减</p>
<p style="text-align: left">
	　　尔时善法性天子而说偈言</p>
<p style="text-align: left">
	　　法自性洁白　　为客尘所覆</p>
<p style="text-align: left">
	　　皆由染污心　　如来能现证</p>
<p style="text-align: left">
	　　尔时达正理天子而说偈言</p>
<p style="text-align: left">
	　　法性本无染　　黑白不共住</p>
<p style="text-align: left">
	　　此正理相应　　如来之所说</p>
<p style="text-align: left">
	　　尔时分别<a>善恶</a>天子而说偈言</p>
<p style="text-align: left">
	　　一切不善法　　善力能摧灭</p>
<p style="text-align: left">
	　　若恶法增多　　违损于白业</p>
<p style="text-align: left">
	　　尔时入正解天子而说偈言</p>
<p style="text-align: left">
	　　由彼染污行　　白法不增长</p>
<p style="text-align: left">
	　　定为损害缘　　此如来所说</p>
<p style="text-align: left">
	　　尔时求<a>解脱</a>天子而说偈言</p>
<p style="text-align: left">
	　　染污力强盛　　心不希解脱</p>
<p style="text-align: left">
	　　隐覆一切智　　于此善决择</p>
<p style="text-align: left">
	　　尔时明心天子而说偈言</p>
<p style="text-align: left">
	　　心若脱诸欲　　恶业不复生</p>
<p style="text-align: left">
	　　如来能证知　　为众生演说</p>
<p style="text-align: left">
	　　尔时见烦恼天子而说偈言</p>
<p style="text-align: left">
	　　若不了正法　　不知染污行</p>
<p style="text-align: left">
	　　常违背佛言　　去圣道弥远</p>
<p style="text-align: left">
	　　尔时见罪行天子而说偈言</p>
<p style="text-align: left">
	　　若不造诸恶　　善业则增益</p>
<p style="text-align: left">
	　　是故彼智人　　乐解脱安乐</p>
<p style="text-align: left">
	　　尔时信力天子而说偈言</p>
<p style="text-align: left">
	　　离贪恚痴行　　则能越恶道</p>
<p style="text-align: left">
	　　如来出世间　　常如是教诲</p>
<p style="text-align: left">
	　　尔时知善恶天子而说偈言</p>
<p style="text-align: left">
	　　若于染净法　　心不能分别</p>
<p style="text-align: left">
	　　佛说如是人　　为极愚痴者</p>
<p style="text-align: left">
	　　尔时解脱行天子而说偈言</p>
<p style="text-align: left">
	　　随顺<a>佛教</a>诲　　弃舍诸不善</p>
<p style="text-align: left">
	　　是人于圣道　　决定得成就</p>
<p style="text-align: left">
	　　尔时解脱现前天子而说偈言</p>
<p style="text-align: left">
	　　若弃诸恶法　　白业则现前</p>
<p style="text-align: left">
	　　精勤无退修　　弊魔不得便</p>
<p style="text-align: left">
	　　尔时顺正理天子而说偈言</p>
<p style="text-align: left">
	　　诸佛所说法　　利乐于群生</p>
<p style="text-align: left">
	　　令远离非处　　不随彼劝请</p>
<p style="text-align: left">
	　　尔时吉祥<a>无畏</a>天子而说偈言</p>
<p style="text-align: left">
	　　不净观治贪　　为相应正行</p>
<p style="text-align: left">
	　　彼贪既除已　　当令障转远</p>
<p style="text-align: left">
	　　尔时进趣胜慧天子而说偈言</p>
<p style="text-align: left">
	　　慈心观治嗔　　彼嗔得解脱</p>
<p style="text-align: left">
	　　设复遇深怨　　而不生少怖</p>
<p style="text-align: left">
	　　尔时净眼天子而说偈言</p>
<p style="text-align: left">
	　　净慧断痴惑　　是所对治法</p>
<p style="text-align: left">
	　　彼痴已遣除　　不随他教敕</p>
<p style="text-align: left">
	　　尔时破疑惑天子而说偈言</p>
<p style="text-align: left">
	　　住<a>正念</a>思惟　　能离诸疑惑</p>
<p style="text-align: left">
	　　设遇邪师友　　依法善调伏</p>
<p style="text-align: left">
	　　尔时达无相天子而说偈言</p>
<p style="text-align: left">
	　　如来说空法　　依空善安住</p>
<p style="text-align: left">
	　　既达于正理　　此不由他悟</p>
<p style="text-align: left">
	　　尔时除我慢天子而说偈言</p>
<p style="text-align: left">
	　　了自他我慢　　高举何所得</p>
<p style="text-align: left">
	　　与正行相应　　皆悉令除断</p>
<p style="text-align: left">
	　　尔时寂意天子而说偈言</p>
<p style="text-align: left">
	　　永断诸疑惑　　深心常寂静</p>
<p style="text-align: left">
	　　烦恼不复生　　安隐而得度</p>
<p style="text-align: left">
	　　尔时观照天子而说偈言</p>
<p style="text-align: left">
	　　了知道非道　　依净而离染</p>
<p style="text-align: left">
	　　随顺诸佛言　　除怖得解脱</p>
<p style="text-align: left">
	　　尔时了世俗天子而说偈言</p>
<p style="text-align: left">
	　　世俗唯假名　　能起对治道</p>
<p style="text-align: left">
	　　当知彼<a>世尊</a>　　亦假名施设</p>
<p style="text-align: left">
	　　尔时身威仪天子而说偈言</p>
<p style="text-align: left">
	　　以智为前导　　身业随法行</p>
<p style="text-align: left">
	　　利乐诸有情　　得成一切智</p>
<p style="text-align: left">
	　　尔时净身业天子而说偈言</p>
<p style="text-align: left">
	　　佛身业清净　　所作无错谬</p>
<p style="text-align: left">
	　　怜愍诸众生　　我今归命礼</p>
<p style="text-align: left">
	　　尔时身业决定天子而说偈言</p>
<p style="text-align: left">
	　　身业善决择　　方便利群品</p>
<p style="text-align: left">
	　　信礼调御师　　为世照明者</p>
<p style="text-align: left">
	　　尔时善观身天子而说偈言</p>
<p style="text-align: left">
	　　善观察身业　　具清净相好</p>
<p style="text-align: left">
	　　为无上丈夫　　能与一切乐</p>
<p style="text-align: left">
	　　尔时成就语业天子而说偈言</p>
<p style="text-align: left">
	　　远离彼恶言　　具美妙功德</p>
<p style="text-align: left">
	　　住正念思惟　　是如来所说</p>
<p style="text-align: left">
	　　尔时应辩天子而说偈言</p>
<p style="text-align: left">
	　　如来<a>梵音</a>声　　世间咸尊重</p>
<p style="text-align: left">
	　　善察彼时机　　非义利不说</p>
<p style="text-align: left">
	　　尔时成就义利天子而说偈言</p>
<p style="text-align: left">
	　　远离不<a>饶益</a>　　与相应安乐</p>
<p style="text-align: left">
	　　不坏于果报　　是先佛所说</p>
<p style="text-align: left">
	　　尔时不相违天子而说偈言</p>
<p style="text-align: left">
	　　未尝邪活命　　求利而妄语</p>
<p style="text-align: left">
	　　故佛大名闻　　世所不能坏</p>
<p style="text-align: left">
	　　尔时实语天子而说偈言</p>
<p style="text-align: left">
	　　佛出于世间　　所说皆真实</p>
<p style="text-align: left">
	　　是故诸<a>天人</a>　　咸乐闻妙法</p>
<p style="text-align: left">
	　　尔时了实际天子而说偈言</p>
<p style="text-align: left">
	　　佛以实语故　　得成最正觉</p>
<p style="text-align: left">
	　　了缘生诸法　　名正遍知者</p>
<p style="text-align: left">
	　　尔时超缘生天子而说偈言</p>
<p style="text-align: left">
	　　若有为诸法　　及诸法实性</p>
<p style="text-align: left">
	　　牟尼法中王　　如理悉知见</p>
<p style="text-align: left">
	　　尔时决定行天子而说偈言</p>
<p style="text-align: left">
	　　于自他所作　　身语意业行</p>
<p style="text-align: left">
	　　佛以清净智　　悉能分别说</p>
<p style="text-align: left">
	　　尔时定意天子而说偈言</p>
<p style="text-align: left">
	　　佛以清净意　　六返观众生</p>
<p style="text-align: left">
	　　归命救世尊　　大悲无与等</p>
<p style="text-align: left">
	　　尔时善伺察天子而说偈言</p>
<p style="text-align: left">
	　　如来有所作　　威仪无缺减</p>
<p style="text-align: left">
	　　悲智常相应　　愍念于三有</p>
<p style="text-align: left">
	　　尔时觉意天子而说偈言</p>
<p style="text-align: left">
	　　佛心所缘处　　身语悉调柔</p>
<p style="text-align: left">
	　　于诸大众中　　未尝有错谬</p>
<p style="text-align: left">
	　　尔时明了意天子而说偈言</p>
<p style="text-align: left">
	　　佛以意为地　　大<a>悲观</a>众生</p>
<p style="text-align: left">
	　　知法自性空　　方便令开悟</p>
<p style="text-align: left">
	　　尔时过去善巧天子而说偈言</p>
<p style="text-align: left">
	　　若人于往昔　　所修诸行业</p>
<p style="text-align: left">
	　　施戒忍进禅　　如来悉明了</p>
<p style="text-align: left">
	　　尔时观察过去天子而说偈言</p>
<p style="text-align: left">
	　　宿植诸德本　　承事多亿佛</p>
<p style="text-align: left">
	　　今满彼昔心　　获得菩提果</p>
<p style="text-align: left">
	　　尔时具足相应行天子而说偈言</p>
<p style="text-align: left">
	　　佛于无量劫　　随处修胜行</p>
<p style="text-align: left">
	　　正念常相应　　不舍菩提故</p>
<p style="text-align: left">
	　　尔时观察先行天子而说偈言</p>
<p style="text-align: left">
	　　亲近诸如来　　修习善咨问</p>
<p style="text-align: left">
	　　乐住三摩地　　出生种种法</p>
<p style="text-align: left">
	　　尔时本行相应天子而说偈言</p>
<p style="text-align: left">
	　　过去诸佛所　　请问如教行</p>
<p style="text-align: left">
	　　于三摩地门　　观察无疲倦</p>
<p style="text-align: left">
	　　尔时知宿住天子而说偈言</p>
<p style="text-align: left">
	　　<a>生死</a>多过失　　应作不应作</p>
<p style="text-align: left">
	　　如来了知已　　为说解脱法</p>
<p style="text-align: left">
	　　尔时观先业行天子而说偈言</p>
<p style="text-align: left">
	　　昔同造诸恶　　染污业相似</p>
<p style="text-align: left">
	　　或迭相食啖　　或与之游戏</p>
<p style="text-align: left">
	　　尔时了前际天子而说偈言</p>
<p style="text-align: left">
	　　如来出世间　　以<a>禅定</a>智力</p>
<p style="text-align: left">
	　　能知过去世　　诸趣无有碍</p>
<p style="text-align: left">
	　　尔时知后际天子而说偈言</p>
<p style="text-align: left">
	　　佛知未来世　　智慧无障碍</p>
<p style="text-align: left">
	　　此殁及彼生　　业报亦复尔</p>
<p style="text-align: left">
	　　尔时知后际境界天子而说偈言</p>
<p style="text-align: left">
	　　如来知后际　　智力无限碍</p>
<p style="text-align: left">
	　　众生所行行　　随业受其报</p>
<p style="text-align: left">
	　　尔时离轮回天子而说偈言</p>
<p style="text-align: left">
	　　如来大勇猛　　成就无上慧</p>
<p style="text-align: left">
	　　于三有不着　　住最胜境界</p>
<p style="text-align: left">
	　　尔时了世俗天子而说偈言</p>
<p style="text-align: left">
	　　众生所归趣　　起种种忆想</p>
<p style="text-align: left">
	　　但唯假名字　　此如来所说</p>
<p style="text-align: left">
	　　尔时观现在天子而说偈言</p>
<p style="text-align: left">
	　　现在勇猛尊　　智力无能坏</p>
<p style="text-align: left">
	　　河沙诸佛土　　分别无限碍</p>
<p style="text-align: left">
	　　尔时住无畏天子而说偈言</p>
<p style="text-align: left">
	　　圣主法中王　　照三世平等</p>
<p style="text-align: left">
	　　诸法无自性　　愚夫不能了</p>
<p style="text-align: left">
	　　尔时智无著天子而说偈言</p>
<p style="text-align: left">
	　　如来善调伏　　三世无所住</p>
<p style="text-align: left">
	　　以法离自性　　一切无所得</p>
<p style="text-align: left">
	　　尔时明三世慧天子而说偈言</p>
<p style="text-align: left">
	　　了过未无体　　蕴起倏归灭</p>
<p style="text-align: left">
	　　如是轮回相　　牟尼之所说</p>
<p style="text-align: left">
	　　尔时意无著天子而说偈言</p>
<p style="text-align: left">
	　　诸法皆幻化　　如阳焰谷响</p>
<p style="text-align: left">
	　　有情及世间　　自性非真实</p>
<p style="text-align: left">
	　　尔时喜三世天子而说偈言</p>
<p style="text-align: left">
	　　如来慧无等　　能了知三世</p>
<p style="text-align: left">
	　　诸根自性空　　一切皆如幻</p>
<p style="text-align: left">
	　　尔时乐欲行天子而说偈言</p>
<p style="text-align: left">
	　　如来于中夜　　示现成正觉</p>
<p style="text-align: left">
	　　发勤勇乐欲　　未曾有退减</p>
<p style="text-align: left">
	　　尔时发起乐欲天子而说偈言</p>
<p style="text-align: left">
	　　佛为世光明　　精进无损减</p>
<p style="text-align: left">
	　　由彼大勇猛　　超出成正觉</p>
<p style="text-align: left">
	　　尔时超欲想天子而说偈言</p>
<p style="text-align: left">
	　　佛出于世间　　极勇猛精进</p>
<p style="text-align: left">
	　　能超欲淤泥　　如莲不着水</p>
<p style="text-align: left">
	　　尔时乐欲解脱天子而说偈言</p>
<p style="text-align: left">
	　　如来出兴世　　说法界平等</p>
<p style="text-align: left">
	　　唯一无二相　　故我称赞礼</p>
<p style="text-align: left">
	　　尔时发起精进天子而说偈言</p>
<p style="text-align: left">
	　　如来大威德　　能警觉群品</p>
<p style="text-align: left">
	　　勤修不<a>懈怠</a>　　天魔不能坏</p>
<p style="text-align: left">
	　　尔时具正念天子而说偈言</p>
<p style="text-align: left">
	　　佛于一切处　　常起彼正念</p>
<p style="text-align: left">
	　　是故成道已　　获得念无减</p>
<p style="text-align: left">
	　　尔时住等引天子而说偈言</p>
<p style="text-align: left">
	　　如来常在定　　知众生性欲</p>
<p style="text-align: left">
	　　随彼所<a>修行</a>　　而为说诸法</p>
<p style="text-align: left">
	　　尔时尊重正智天子而说偈言</p>
<p style="text-align: left">
	　　世尊大智海　　边际无限量</p>
<p style="text-align: left">
	　　设经百千劫　　说之不能尽</p>
<p style="text-align: left">
	　　尔时乐解脱天子而说偈言</p>
<p style="text-align: left">
	　　无能胜丈夫　　乐最上解脱</p>
<p style="text-align: left">
	　　由证解脱故　　于三有不着</p>
<p style="text-align: left">
	　　尔时相应解脱天子而说偈言</p>
<p style="text-align: left">
	　　牟尼大圣主　　具解脱知见</p>
<p style="text-align: left">
	　　度无尽众生　　真智无有减</p>
<p style="text-align: left">
	　　尔时观往行天子而说偈言</p>
<p style="text-align: left">
	　　昔于然灯佛　　达胜义法行</p>
<p style="text-align: left">
	　　勤修不退转　　证得大菩提</p>
<p style="text-align: left">
	　　尔时甚深行天子而说偈言</p>
<p style="text-align: left">
	　　佛久离诸恶　　非如余有情</p>
<p style="text-align: left">
	　　知法自性空　　于三际无碍</p>
<p style="text-align: left">
	　　尔时广慧天子而说偈言</p>
<p style="text-align: left">
	　　佛于一切智　　心不生疑惑</p>
<p style="text-align: left">
	　　正念常现前　　如持油满钵</p>
<p style="text-align: left">
	　　尔时无散乱天子而说偈言</p>
<p style="text-align: left">
	　　佛心常湛然　　未曾有散乱</p>
<p style="text-align: left">
	　　法性本无染　　众生不能解</p>
<p style="text-align: left">
	　　尔时安住智天子而说偈言</p>
<p style="text-align: left">
	　　如来不共法　　甚深叵思议</p>
<p style="text-align: left">
	　　于一切众生　　未曾不择舍</p>
<p style="text-align: left">
	　　尔时超诸有天子而说偈言</p>
<p style="text-align: left">
	　　佛为天中仙　　<a>三界</a>无伦比</p>
<p style="text-align: left">
	　　了达一切法　　胜智无过上</p>
<p style="text-align: left">
	　　尔时坚固不退天子而说偈言</p>
<p style="text-align: left">
	　　坚勇最胜尊　　于法无所畏</p>
<p style="text-align: left">
	　　<a>觉悟</a>诸有情　　其心悉平等</p>
				</div></div><hr><script charset='utf-8' src='../../js/footer.js'></script></body></html>