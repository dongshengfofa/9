<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般若波罗蜜多经 第七十一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般若波罗蜜多经 第七十一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般若波罗蜜多经 第七十一卷</strong></p>
<p style="text-align: left">
	　　<a>三藏</a>法师玄奘奉　诏译</p>
<p style="text-align: left">
	　　初分观行品第十九之二</p>
<p style="text-align: left">
	　　<a>世尊</a>。布施波罗蜜多不生则非布施波罗蜜多。净戒安忍精进静虑般若波罗蜜多不生则非净戒安忍精进静虑般若波罗蜜多。所以者何。布施波罗蜜多与不生无二无二分。净戒安</p>
<p style="text-align: left">
	　　忍精进静虑般若波罗蜜多与不生无二无二分。何以故。以不生法非一非二非多非异。是故布施波罗蜜多不生则非布施波罗蜜多。净戒安忍精进静虑般若波罗蜜多不生则非净戒安忍</p>
<p style="text-align: left">
	　　精进静虑般若波罗蜜多。世尊。四静虑不生则非四静虑。四无量四无色定不生则非四无量四无色定。所以者何。四静虑与不生无二无二分。四无量四无色定与不生无二无二分。何</p>
<p style="text-align: left">
	　　以故。以不生法非一非二非多非异。是故四静虑不生则非四静虑。四无量四无色定不生则非四无量四无色定。世尊。八<a>解脱</a>不生则非八解脱。八胜处九次第定十遍处不生则非八胜</p>
<p style="text-align: left">
	　　处九次第定十遍处。所以者何。八解脱与不生无二无二分。八胜处九次第定十遍处与不生无二无二分。何以故。以不生法非一非二非多非异。是故八解脱不生则非八解脱。八胜处</p>
<p style="text-align: left">
	　　九次第定十遍处不生。则非八胜处九次第定十遍处</p>
<p style="text-align: left">
	　　世尊。四念住不生则非四念住。四正断四神足五根五力七等觉支八圣道支不生则非四正断乃至八圣道支。所以者何。四念住与不生无二无二分。四正断乃至八圣道支与不生无</p>
<p style="text-align: left">
	　　二无二分。何以故。以不生法非一非二非多非异。是故四念住不生则非四念住。四正断乃至八圣道支不生则非四正断乃至八圣道支。世尊。空解脱门不生则非空解脱门。无相无愿</p>
<p style="text-align: left">
	　　解脱门不生则非无相无愿解脱门。所以者何。空解脱门与不生无二无二分。无相无愿解脱门与不生无二无二分。何以故。以不生法非一非二非多非异。是故空解脱门不生则非空解</p>
<p style="text-align: left">
	　　脱门。无相无愿解脱门不生则非无相无愿解脱门。世尊。五眼不生则非五眼。六<a>神通</a>不生则非六神通。所以者何。五眼与不生无二无二分。六神通与不生无二无二分。何以故。以</p>
<p style="text-align: left">
	　　不生法非一非二非多非异。是故五眼不生则非五眼。六神通不生则非六神通。世尊。佛十力不生则非佛十力。四无所畏四无碍解大慈大悲大喜大舍十八佛不共法不生则非四无所畏</p>
<p style="text-align: left">
	　　乃至十八佛不共法。所以者何。佛十力与不生无二无二分。四无所畏乃至十八佛不共法与不生无二无二分。何以故以不生法。非一非二非多非异。是故佛十力不生则非佛十力。四</p>
<p style="text-align: left">
	　　无所畏乃至十八佛不共法不生则非四无所畏乃至十八佛不共法。世尊。真如不生则非真如。法界法性不虚妄性不变异性平等性离生性法定法住实际<a>虚空</a>界不思议界不生则非法界乃</p>
<p style="text-align: left">
	　　至不思议界。所以者何。真如与不生无二无二分。法界乃至不思议界与不生无二无二分。何以故。以不生法非一非二非多非异。是故真如不生则非真如。法界乃至不思议界不生则</p>
<p style="text-align: left">
	　　非法界乃至不思议界。世尊。无上正等菩提不生则非无上正等菩提。一切智道相智一切相智不生则非一切智道相智一切相智。所以者何。无上正等菩提与不生无二无二分。一切智</p>
<p style="text-align: left">
	　　道相智一切相智与不生无二无二分。何以故。以不生法非一非二非多非异。是故无上正等菩提不生则非无上正等菩提。一切智道相智一切相智不生则非一切智道相智一切相智。世</p>
<p style="text-align: left">
	　　尊。无忘失法不生则非无忘失法。恒住舍性不生则非恒住舍性。所以者何。无忘失法与不生无二无二分。恒住舍性与不生无二无二分。何以故。以不生法非一非二非多非异。是故</p>
<p style="text-align: left">
	　　无忘失法不生则非无忘失法。恒住舍性不生则非恒住舍性。世尊。一切陀罗尼门不生则非一切陀罗尼门。一切三摩地门不生则非一切三摩地门。所以者何。一切陀罗尼门与不生无</p>
<p style="text-align: left">
	　　二无二分。一切三摩地门与不生无二无二分。何以故。以不生法非一非二非多非异。是故一切陀罗尼门不生则非一切陀罗尼门。一切三摩地门不生则非一切三摩地门。世尊。色不</p>
<p style="text-align: left">
	　　灭则非色。受想行识不灭则非受想行识。所以者何。色与不灭无二无二分。受想行识与不灭无二无二分。何以故。以不灭法非一非二非多非异。是故色不灭则非色。受想行识不灭</p>
<p style="text-align: left">
	　　则非受想行识。世尊。眼处不灭则非眼处。耳鼻舌身意处不灭则非耳鼻舌身意处。所以者何。眼处与不灭无二无二分。耳鼻舌身意处与不灭无二无二分。何以故。以不灭法非一非</p>
<p style="text-align: left">
	　　二非多非异。是故眼处不灭则非眼处。耳鼻舌身意处不灭则非耳鼻舌身意处。世尊。色处不灭则非色处。声香味触法处不灭则非声香味触法处。所以者何。色处与不灭无二无二分</p>
<p style="text-align: left">
	　　。声香味触法处与不灭无二无二分。何以故。以不灭法非一非二非多非异。是故色处不灭则非色处。声香味触法处不灭则非声香味触法处。世尊。眼界不灭则非眼界。<a>色界</a>眼识界</p>
<p style="text-align: left">
	　　及眼触眼触为缘所生诸受不灭则非色界乃至眼触为缘所生诸受。所以者何。眼界与不灭无二无二分。色界乃至眼触为缘所生诸受与不灭无二无二分。何以故。以不灭法非一非二非</p>
<p style="text-align: left">
	　　多非异。是故眼界不灭则非眼界。色界乃至眼触为缘所生诸受不灭则非色界乃至眼触为缘所生诸受。世尊。耳界不灭则非耳界。声界耳识界及耳触耳触为缘所生诸受不灭则非声界</p>
<p style="text-align: left">
	　　乃至耳触为缘所生诸受。所以者何。耳界与不灭无二无二分。声界乃至耳触为缘所生诸受与不灭无二无二分。何以故。以不灭法非一非二非多非异。是故耳界不灭则非耳界。声界</p>
<p style="text-align: left">
	　　乃至耳触为缘所生诸受不灭则非声界乃至耳触为缘所生诸受。世尊。鼻界不灭则非鼻界。香界鼻识界及鼻触鼻触为缘所生诸受不灭则非香界乃至鼻触为缘所生诸受。所以者何。鼻</p>
<p style="text-align: left">
	　　界与不灭无二无二分。香界乃至鼻触为缘所生诸受与不灭无二无二分。何以故。以不灭法非一非二非多非异。是故鼻界不灭则非鼻界。香界乃至鼻触为缘所生诸受不灭则非香界乃</p>
<p style="text-align: left">
	　　至鼻触为缘所生诸受。世尊。舌界不灭则非舌界。味界舌识界及舌触舌触为缘所生诸受不灭则非味界乃至舌触为缘所生诸受。所以者何。舌界与不灭无二无二分。味界乃至舌触为</p>
<p style="text-align: left">
	　　缘所生诸受与不灭无二无二分。何以故。以不灭法非一非二非多非异。是故舌界不灭则非舌界。味界乃至舌触为缘所生诸受不灭则非味界乃至舌触为缘所生诸受。世尊。身界不灭</p>
<p style="text-align: left">
	　　则非身界。触界身识界及身触身触为缘所生诸受不灭则非触界乃至身触为缘所生诸受。所以者何。身界与不灭无二无二分。触界乃至身触为缘所生诸受与不灭无二无二分。何以故</p>
<p style="text-align: left">
	　　。以不灭法非一非二非多非异。是故身界不灭则非身界。触界乃至身触为缘所生诸受不灭则非触界乃至身触为缘所生诸受。世尊。意界不灭则非意界。法界<a>意识</a>界及意触意触为缘</p>
<p style="text-align: left">
	　　所生诸受不灭则非法界乃至意触为缘所生诸受。所以者何。意界与不灭无二无二分。法界乃至意触为缘所生诸受与不灭无二无二分。何以故。以不灭法非一非二非多非异。是故意</p>
<p style="text-align: left">
	　　界不灭则非意界。法界乃至意触为缘所生诸受不灭则非法界乃至意触为缘所生诸受。世尊。地界不灭则非地界。水火风空识界不灭则非水火风空识界。所以者何。地界与不灭无二</p>
<p style="text-align: left">
	　　无二分。水火风空识界与不灭无二无二分。何以故。以不灭法非一非二非多非异。是故地界不灭则非地界。水火风空识界不灭则非水火风空识界。世尊。苦圣谛不灭则非苦圣谛。</p>
<p style="text-align: left">
	　　集灭道圣谛不灭则非集灭道圣谛。所以者何。苦圣谛与不灭无二无二分。集灭道圣谛与不灭无二无二分。何以故。以不灭法非一非二非多非异。是故苦圣谛不灭则非苦圣谛。集灭</p>
<p style="text-align: left">
	　　道圣谛不灭则非集灭道圣谛。世尊。无明不灭则非无明。行识名色六处触受爱取有生老死愁叹苦忧恼不灭则非行乃至老死愁叹苦忧恼。所以者何。无明与不灭无二无二分。行乃至</p>
<p style="text-align: left">
	　　老死愁叹苦忧恼与不灭无二无二分。何以故。以不灭法非一非二非多非异。是故无明不灭则非无明。行乃至老死愁叹苦忧恼不灭则非行乃至老死愁叹苦忧恼。世尊。内空不灭则非</p>
<p style="text-align: left">
	　　内空。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不灭则非外空乃至无性自性空。所以者</p>
<p style="text-align: left">
	　　何。内空与不灭无二无二分。外空乃至无性自性空与不灭无二无二分。何以故。以不灭法非一非二非多非异。是故内空不灭则非内空。外空乃至无性自性空不灭则非外空乃至无性</p>
<p style="text-align: left">
	　　自性空。世尊。布施波罗蜜多不灭则非布施波罗蜜多。净戒安忍精进静虑般若波罗蜜多不灭则非净戒安忍精进静虑般若波罗蜜多。所以者何。布施波罗蜜多与不灭无二无二分。净</p>
<p style="text-align: left">
	　　戒安忍精进静虑般若波罗蜜多与不灭无二无二分。何以故。以不灭法非一非二非多非异。是故布施波罗蜜多不灭则非布施波罗蜜多。净戒安忍精进静虑般若波罗蜜多不灭则非净戒</p>
<p style="text-align: left">
	　　安忍精进静虑般若波罗蜜多。世尊。四静虑不灭则非四静虑。四无量四无色定不灭则非四无量四无色定。所以者何。四静虑与不灭无二无二分。四无量四无色定与不灭无二无二分</p>
<p style="text-align: left">
	　　。何以故。以不灭法非一非二非多非异。是故四静虑不灭则非四静虑。四无量四无色定不灭则非四无量四无色定。世尊。八解脱不灭则非八解脱。八胜处九次第定十遍处不灭则非</p>
<p style="text-align: left">
	　　八胜处九次第定十遍处。所以者何。八解脱与不灭无二无二分。八胜处九次第定十遍处与不灭无二无二分。何以故。以不灭法非一非二非多非异。是故八解脱不灭则非八解脱。八</p>
<p style="text-align: left">
	　　胜处九次第定十遍处不灭则非八胜处九次第定十遍处。世尊。四念住不灭则非四念住。四正断四神足五根五力七等觉支八圣道支不灭则非四正断乃至八圣道支。所以者何。四念住</p>
<p style="text-align: left">
	　　与不灭无二无二分。四正断乃至八圣道支与不灭无二无二分。何以故。以不灭法非一非二非多非异。是故四念住不灭则非四念住。四正断乃至八圣道支不灭则非四正断乃至八圣道</p>
<p style="text-align: left">
	　　支。世尊。空解脱门不灭则非空解脱门。无相无愿解脱门不灭则非无相无愿解脱门。所以者何。空解脱门与不灭无二无二分。无相无愿解脱门与不灭无二无二分。何以故。以不灭</p>
<p style="text-align: left">
	　　法非一非二非多非异。是故空解脱门不灭则非空解脱门。无相无愿解脱门不灭则非无相无愿解脱门。世尊。五眼不灭则非五眼。六神通不灭则非六神通。所以者何。五眼与不灭无</p>
<p style="text-align: left">
	　　二无二分。六神通与不灭无二无二分。何以故。以不灭法非一非二非多非异。是故五眼不灭则非五眼。六神通不灭则非六神通。世尊。佛十力不灭则非佛十力。四无所畏四无碍解</p>
<p style="text-align: left">
	　　大慈大悲大喜大舍十八佛不共法不灭则非四无所畏乃至十八佛不共法。所以者何。佛十力与不灭无二无二分。四无所畏乃至十八佛不共法与不灭无二无二分。何以故。以不灭法非</p>
<p style="text-align: left">
	　　一非二非多非异。是故佛十力不灭则非佛十力。四无所畏乃至十八佛不共法不灭则非四无所畏乃至十八佛不共法。世尊。真如不灭则非真如。法界法性平等性离生性法定法住实际</p>
<p style="text-align: left">
	　　虚空界不思议界不灭则非法界乃至不思议界。所以者何。真如与不灭无二无二分。法界乃至不思议界与不灭无二无二分。何以故。以不灭法非一非二非多非异。是故真如不灭则非</p>
<p style="text-align: left">
	　　真如。法界乃至不思议界不灭则非法界乃至不思议界。世尊。无上正等菩提不灭则非无上正等菩提。一切智道相智一切相智不灭则非一切智道相智一切相智。所以者何。无上正等</p>
<p style="text-align: left">
	　　菩提。与不灭无二无二分。一切智道相智一切相智与不灭无二无二分。何以故。以不灭法非一非二非多非异。是故无上正等菩提不灭则非无上正等菩提。一切智道相智一切相智不</p>
<p style="text-align: left">
	　　灭则非一切智道相智一切相智。世尊。无忘失法不灭则非无忘失法。恒住舍性不灭则非恒住舍性。所以者何。无忘失法与不灭无二无二分。恒住舍性与不灭无二无二分。何以故。</p>
<p style="text-align: left">
	　　以不灭法非一非二非多非异。是故无忘失法不灭则非无忘失法。恒住舍性不灭则非恒住舍性。世尊。一切陀罗尼门不灭则非一切陀罗尼门。一切三摩地门不灭则非一切三摩地门。</p>
<p style="text-align: left">
	　　所以者何。一切陀罗尼门与不灭无二无二分。一切三摩地门与不灭无二无二分。何以故。以不灭法非一非二非多非异。是故一切陀罗尼门不灭则非一切陀罗尼门。一切三摩地门不</p>
<p style="text-align: left">
	　　灭则非一切三摩地门</p>
<p style="text-align: left">
	　　世尊。色不二则非色。受想行识不二则非受想行识。世尊。眼处不二则非眼处。耳鼻舌身意处不二则非耳鼻舌身意处。世尊。色处不二则非色处。声香味触法处不二则非声香</p>
<p style="text-align: left">
	　　味触法处。世尊。眼界不二则非眼界。色界眼识界及眼触眼触为缘所生诸受不二则非色界乃至眼触为缘所生诸受。世尊。耳界不二则非耳界。声界耳识界及耳触耳触为缘所生诸受</p>
<p style="text-align: left">
	　　不二则非声界乃至耳触为缘所生诸受。世尊。鼻界不二则非鼻界。香界鼻识界及鼻触鼻触为缘所生诸受不二则非香界乃至鼻触为缘所生诸受。世尊。舌界不二则非舌界。味界舌识</p>
<p style="text-align: left">
	　　界及舌触舌触为缘所生诸受不二则非味界乃至舌触为缘所生诸受。世尊。身界不二则非身界。触界身识界及身触身触为缘所生诸受不二则非触界乃至身触为缘所生诸受。世尊。意</p>
<p style="text-align: left">
	　　界不二则非意界。法界意识界及意触意触为缘所生诸受不二则非法界乃至意触为缘所生诸受。世尊。地界不二则非地界。水火风空识界不二则非水火风空识界。世尊。苦圣谛不二</p>
<p style="text-align: left">
	　　则非苦圣谛。集灭道圣谛不二则非集灭道圣谛。世尊。无明不二则非无明。行识名色六处触受爱取有生老死愁叹苦忧恼不二则非行乃至老死愁叹苦忧恼。世尊。内空不二则非内空</p>
<p style="text-align: left">
	　　。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不二则非外空乃至无性自性空</p>
<p style="text-align: left">
	　　世尊。布施波罗蜜多不二则非布施波罗蜜多。净戒安忍精进静虑般若波罗蜜多不二则非净戒安忍精进静虑般若波罗蜜多。世尊。四静虑不二则非四静虑。四无量四无色定不二</p>
<p style="text-align: left">
	　　则非四无量四无色定。世尊。八解脱不二则非八解脱。八胜处九次第定十遍处不二则非八胜处九次第定十遍处。世尊。四念住不二则非四念住。四正断四神足五根五力七等觉支八</p>
<p style="text-align: left">
	　　圣道支不二则非四正断乃至八圣道支。世尊。空解脱门不二则非空解脱门。无相无愿解脱门不二则非无相无愿解脱门。世尊。五眼不二则非五眼。六神通不二则非六神通。世尊。</p>
<p style="text-align: left">
	　　佛十力不二则非佛十力。四无所畏四无碍解大慈大悲大喜大舍十八佛不共法不二则非四无所畏乃至十八佛不共法。世尊。真如不二则非真如。法界法性平等性离生性法定法住实际</p>
<p style="text-align: left">
	　　虚空界不思议界不二则非法界乃至不思议界。世尊。无上正等菩提不二则非无上正等菩提。一切智道相智一切相智不二则非一切智道相智一切相智。世尊。无忘失法不二则非无忘</p>
<p style="text-align: left">
	　　失法。恒住舍性不二则非恒住舍性。世尊。一切陀罗尼门不二则非一切陀罗尼门。一切三摩地门不二则非一切三摩地门。世尊。色入不二无妄法数。受想行识入不二无妄法数。世</p>
<p style="text-align: left">
	　　尊。眼处入不二无妄法数。耳鼻舌身意处入不二无妄法数。世尊。色处入不二无妄法数。声香味触法处入不二无妄法数。世尊。眼界入不二无妄法数。色界眼识界及眼触眼触为缘</p>
<p style="text-align: left">
	　　所生诸受入不二无妄法数。世尊。耳界入不二无妄法数。声界耳识界及耳触耳触为缘所生诸受入不二无妄法数。世尊。鼻界入不二无妄法数。香界鼻识界及鼻触鼻触为缘所生诸受</p>
<p style="text-align: left">
	　　入不二无妄法数。世尊。舌界入不二无妄法数。味界舌识界及舌触舌触为缘所生诸受入不二无妄法数。世尊。身界入不二无妄法数。触界身识界及身触身触为缘所生诸受入不二无</p>
<p style="text-align: left">
	　　妄法数。世尊。意界入不二无妄法数。法界意识界及意触意触为缘所生诸受入不二无妄法数。世尊。地界入不二无妄法数。水火风空识界入不二无妄法数。世尊。苦圣谛入不二无</p>
<p style="text-align: left">
	　　妄法数。集灭道圣谛入不二无妄法数。世尊。无明入不二无妄法数。行识名色六处触受爱取有生老死愁叹苦忧恼入不二无妄法数。世尊。内空入不二无妄法数。外空内外空空空大</p>
<p style="text-align: left">
	　　空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空入不二无妄法数</p>
<p style="text-align: left">
	　　世尊。布施波罗蜜多入不二无妄法数。净戒安忍精进静虑般若波罗蜜多入不二无妄法数。世尊。四静虑入不二无妄法数。四无量四无色定入不二无妄法数。世尊。八解脱入不</p>
<p style="text-align: left">
	　　二无妄法数。八胜处九次第定十遍处入不二无妄法数。世尊。四念住入不二无妄法数。四正断四神足五根五力七等觉支八圣道支入不二无妄法数。世尊。空解脱门入不二无妄法数</p>
<p style="text-align: left">
	　　。无相无愿解脱门入不二无妄法数。世尊。五眼入不二无妄法数。六神通入不二无妄法数。世尊。佛十力入不二无妄法数。四无所畏四无碍解大慈大悲大喜大舍十八佛不共法入不</p>
<p style="text-align: left">
	　　二无妄法数。世尊。真如入不二无妄法数。法界法性平等性离生性法定法住实际虚空界不思议界入不二无妄法数。世尊。无上正等菩提入不二无妄法数。一切智道相智一切相智入</p>
<p style="text-align: left">
	　　不二无妄法数。世尊。无妄失法入不二无妄法数。恒住舍性入不二无妄法数。世尊。一切陀罗尼门入不二无妄法数。一切三摩地门入不二无妄法数</p>
<p style="text-align: left">
	　　时<a>舍利子</a>问善现言。所说<a>菩萨</a>摩诃萨<a>修行</a>般若波罗蜜多观诸法时者。何谓菩萨摩诃萨。何谓般若波罗蜜多。何谓观诸法。尔时具寿善现答<a>舍利</a>子言。如尊者所云。何谓菩萨摩</p>
<p style="text-align: left">
	　　诃萨者。舍利子。为有情类求大菩提。亦有菩提故名菩萨。彼如实知一切<a>法相</a>能不执着故复名摩诃萨。舍利子言。云何菩萨摩诃萨能如实知一切法相而不执着。善现答言。舍利子</p>
<p style="text-align: left">
	　　。菩萨摩诃萨如实知色相而不执着。如实知受想行识相而不执着。舍利子。菩萨摩诃萨如实知眼处相而不执着。如实知耳鼻舌身意处相而不执着。舍利子。菩萨摩诃萨如实知色处</p>
<p style="text-align: left">
	　　相而不执着。如实知声香味触法处相而不执着。舍利子。菩萨摩诃萨如实知眼界相而不执着。如实知色界眼识界及眼触眼触为缘所生诸受相而不执着。舍利子。菩萨摩诃萨如实知</p>
<p style="text-align: left">
	　　耳界相而不执着。如实知声界耳识界及耳触耳触为缘所生诸受相而不执着。舍利子。菩萨摩诃萨如实知鼻界相而不执着。如实知香界鼻识界及鼻触鼻触为缘所生诸受相而不执着。</p>
<p style="text-align: left">
	　　舍利子。菩萨摩诃萨如实知舌界相而不执着。如实知味界舌识界及舌触舌触为缘所生诸受相而不执着。舍利子。菩萨摩诃萨如实知身界相而不执着。如实知触界身识界及身触身触</p>
<p style="text-align: left">
	　　为缘所生诸受相而不执着。舍利子。菩萨摩诃萨如实知意界相而不执着。如实知法界意识界及意触意触为缘所生诸受相而不执着。舍利子。菩萨摩诃萨如实知地界相而不执着。如</p>
<p style="text-align: left">
	　　实知水火风空识界相而不执着。舍利子。菩萨摩诃萨如实知苦圣谛相而不执着。如实知集灭道圣谛相而不执着。舍利子。菩萨摩诃萨如实知无明相而不执着。如实知行识名色六处</p>
<p style="text-align: left">
	　　触受爱取有生老死愁叹苦忧恼相而不执着。舍利子。菩萨摩诃萨如实知内空相而不执着。如实知外空内外空空空大空胜义空有为空无为空毕竟空无际空散空无变异空本性空自相空</p>
<p style="text-align: left">
	　　共相空一切法空不可得空无性空自性空无性自性空相而不执着</p>
<p style="text-align: left">
	　　舍利子。菩萨摩诃萨如实知布施波罗蜜多相而不执着。如实知净戒安忍精进静虑般若波罗蜜多相而不执着。舍利子。菩萨摩诃萨如实知四静虑相而不执着。如实知四无量四无</p>
<p style="text-align: left">
	　　色定相而不执着。舍利子。菩萨摩诃萨如实知八解脱相而不执着。如实知八胜处九次第定十遍处相而不执着。舍利子。菩萨摩诃萨如实知四念住相而不执着。如实知四正断四神足</p>
<p style="text-align: left">
	　　五根五力七等觉支八圣道支相而不执着。舍利子。菩萨摩诃萨如实知空解脱门相而不执着。如实知无相无愿解脱门相而不执着。舍利子。菩萨摩诃萨如实知五眼相而不执着。如实</p>
<p style="text-align: left">
	　　知六神通相而不执着。舍利子。菩萨摩诃萨如实知佛十力相而不执着。如实知四无所畏四无碍解大慈大悲大喜大舍十八佛不共法相而不执着。舍利子。菩萨摩诃萨如实知真如相而</p>
<p style="text-align: left">
	　　不执着。如实知法界法性平等性离生性法定法住实际虚空界不思议界相而不执着。舍利子。菩萨摩诃萨如实知无上正等菩提相而不执着。如实知一切智道相智一切相智相而不执着</p>
<p style="text-align: left">
	　　。舍利子。菩萨摩诃萨如实知无忘失法相而不执着。如实知恒住舍性相而不执着。舍利子。菩萨摩诃萨如实知一切陀罗尼门相而不执着。如实知一切三摩地门相而不执着</p>
<p style="text-align: left">
	　　时舍利子问善现言。何等名为一切法相。善现答言。若由如是诸行相状表知诸法。是色是声是香是味是触是法是内是外是有漏是无漏是有为是无为。此等名为一切法相。尔时</p>
<p style="text-align: left">
	　　具寿善现复答舍利子言。如尊者所云。何谓般若波罗蜜多者。舍利子。有胜妙慧远有所离。故名般若波罗蜜多。舍利子言。此于何法而得远离。善现答言。此于一切烦恼见趣而得</p>
<p style="text-align: left">
	　　远离。此于一切六趣四生而得远离。此于一切蕴界处等而得远离。故名般若波罗蜜多。又舍利子。有胜妙慧远有所到。故名般若波罗蜜多。舍利子言。此于何法而得远到。善现答</p>
<p style="text-align: left">
	　　言。舍利子。此于色实性而得远到。于受想行识实性而得远到。故名般若波罗蜜多。舍利子。此于眼处实性而得远到。于耳鼻舌身意处实性而得远到。故名般若波罗蜜多。舍利子</p>
<p style="text-align: left">
	　　。此于色处实性而得远到。于声香味触法处实性而得远到。故名般若波罗蜜多。舍利子。此于眼界实性而得远到。于色界眼识界及眼触眼触为缘所生诸受实性而得远到。故名般若</p>
<p style="text-align: left">
	　　波罗蜜多。舍利子。此于耳界实性而得远到。于声界耳识界及耳触耳触为缘所生诸受实性而得远到。故名般若波罗蜜多。舍利子。此于鼻界实性而得远到。于香界鼻识界及鼻触鼻</p>
<p style="text-align: left">
	　　触为缘所生诸受实性而得远到。故名般若波罗蜜多。舍利子。此于舌界实性而得远到。于味界舌识界及舌触舌触为缘所生诸受实性而得远到。故名般若波罗蜜多。舍利子。此于身</p>
<p style="text-align: left">
	　　界实性而得远到。于触界身识界及身触身触为缘所生诸受实性而得远到。故名般若波罗蜜多。舍利子。此于意界实性而得远到。于法界意识界及意触意触为缘所生诸受实性而得远</p>
<p style="text-align: left">
	　　到。故名般若波罗蜜多。舍利子。此于地界实性而得远到。于水火风空识界实性而得远到。故名般若波罗蜜多。舍利子。此于苦圣谛实性而得远到。于集灭道圣谛实性而得远到。</p>
<p style="text-align: left">
	　　故名般若波罗蜜多。舍利子。此于无明实性而得远到。于行识名色六处触受爱取有生老死愁叹苦忧恼实性而得远到。故名般若波罗蜜多。舍利子。此于内空实性而得远到。于外空</p>
<p style="text-align: left">
	　　内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空实性而得远到。故名般若波罗蜜多</p>
<p style="text-align: left">
	　　舍利子。此于布施波罗蜜多实性而得远到。于净戒安忍精进静虑般若波罗蜜多实性而得远到。故名般若波罗蜜多。舍利子。此于四静虑实性而得远到。于四无量四无色定实性</p>
<p style="text-align: left">
	　　而得远到。故名般若波罗蜜多。舍利子。此于八解脱实性而得远到。于八胜处九次第定十遍处实性而得远到。故名般若波罗蜜多。舍利子。此于四念住实性而得远到。于四正断四</p>
<p style="text-align: left">
	　　神足五根五力七等觉支八圣道支实性而得远到。故名般若波罗蜜多。舍利子。此于空解脱门实性而得远到。于无相无愿解脱门实性而得远到。故名般若波罗蜜多。舍利子。此于五</p>
<p style="text-align: left">
	　　眼实性而得远到。于六神通实性而得远到。故名般若波罗蜜多。舍利子。此于佛十力实性而得远到。于四无所畏四无碍解大慈大悲大喜大舍十八佛不共法实性而得远到。故名般若</p>
<p style="text-align: left">
	　　波罗蜜多。舍利子。此于真如实性而得远到。于法界法性平等性离生性法定法住实际虚空界不思议界实性而得远到。故名般若波罗蜜多。舍利子。此于无上正等菩提实性而得远到</p>
<p style="text-align: left">
	　　。于一切智道相智一切相智实性而得远到。故名般若波罗蜜多。舍利子。此于无忘失法实性而得远到。于恒住舍性实性而得远到。故名般若波罗蜜多。舍利子。此于一切陀罗尼门</p>
<p style="text-align: left">
	　　实性而得远到。于一切三摩地门实性而得远到。故名般若波罗蜜多。舍利子。是谓般若波罗蜜多</p>
				</div></div><hr><script charset='utf-8' src='../../js/footer.js'></script></body></html>