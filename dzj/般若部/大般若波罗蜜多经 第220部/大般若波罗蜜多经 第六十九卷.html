<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般若波罗蜜多经 第六十九卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般若波罗蜜多经 第六十九卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般若波罗蜜多经 第六十九卷</strong></p>
<p style="text-align: left">
	　　<a>三藏</a>法师玄奘奉　诏译</p>
<p style="text-align: left">
	　　初分无所得品第十八之九</p>
<p style="text-align: left">
	　　<a>舍利子</a>。布施波罗蜜多无染亦无散失。净戒安忍精进静虑般若波罗蜜多无染亦无散失。<a>舍利</a>子。四静虑无染亦无散失。四无量四无色定无染亦无散失。舍利子。八<a>解脱</a>无染亦</p>
<p style="text-align: left">
	　　无散失。八胜处九次第定十遍处无染亦无散失。舍利子。四念住无染亦无散失。四正断四神足五根五力七等觉支八圣道支无染亦无散失。舍利子。空解脱门无染亦无散失。无相无</p>
<p style="text-align: left">
	　　愿解脱门无染亦无散失。舍利子。五眼无染亦无散失。六<a>神通</a>无染亦无散失。舍利子。佛十力无染亦无散失。四无所畏四无碍解大慈大悲大喜大舍十八佛不共法无染亦无散失。舍</p>
<p style="text-align: left">
	　　利子。一切智无染亦无散失。道相智一切相智无染亦无散失。舍利子。无忘失法无染亦无散失。恒住舍性无染亦无散失。舍利子。一切陀罗尼门无染亦无散失。一切三摩地门无染</p>
<p style="text-align: left">
	　　亦无散失。舍利子。极喜地无染亦无散失。离垢地发光地焰慧地极难胜地现前地远行地不动地善慧地法云地无染亦无散失。舍利子。异<a>生地</a>无染亦无散失。种姓地第八地具见地薄</p>
<p style="text-align: left">
	　　地离欲地已办地独觉地<a>菩萨</a>地如来地无染亦无散失。舍利子。声闻乘无染亦无散失。独觉乘大乘无染亦无散失。舍利子。由此缘故我作是说。诸法亦尔都无自性</p>
<p style="text-align: left">
	　　复次舍利子。诸法清净亦无散失。何以故。若法清净无尽性故。时舍利子问善现言。何法清净亦无散失。善现答言。舍利子。色清净亦无散失。受想行识清净亦无散失。舍利</p>
<p style="text-align: left">
	　　子。眼处清净亦无散失。耳鼻舌身意处清净亦无散失。舍利子。色处清净亦无散失。声香味触法处清净亦无散失。舍利子。眼界清净亦无散失。<a>色界</a>眼识界及眼触眼触为缘所生诸</p>
<p style="text-align: left">
	　　受清净亦无散失。舍利子。耳界清净亦无散失。声界耳识界及耳触耳触为缘所生诸受清净亦无散失。舍利子。鼻界清净亦无散失。香界鼻识界及鼻触鼻触为缘所生诸受清净亦无散</p>
<p style="text-align: left">
	　　失。舍利子。舌界清净亦无散失。味界舌识界及舌触舌触为缘所生诸受清净亦无散失。舍利子。身界清净亦无散失。触界身识界及身触身触为缘所生诸受清净亦无散失。舍利子。</p>
<p style="text-align: left">
	　　意界清净亦无散失。法界<a>意识</a>界及意触意触为缘所生诸受清净亦无散失。舍利子。地界清净亦无散失。水火风空识界清净亦无散失。舍利子。苦圣谛清净亦无散失。集灭道圣谛清</p>
<p style="text-align: left">
	　　净亦无散失。舍利子。无明清净亦无散失。行识名色六处触受爱取有生老死愁叹苦忧恼清净亦无散失。舍利子。内空清净亦无散失。外空内外空空空大空胜义空有为空无为空毕竟</p>
<p style="text-align: left">
	　　空无际空散空无变异空本性空自相空共相空一切法空不可得空无性空自性空无性自性空清净亦无散失</p>
<p style="text-align: left">
	　　舍利子。布施波罗蜜多清净亦无散失。净戒安忍精进静虑般若波罗蜜多清净亦无散失。舍利子。四静虑清净亦无散失。四无量四无色定清净亦无散失。舍利子。八解脱清净亦</p>
<p style="text-align: left">
	　　无散失。八胜处九次第定十遍处清净亦无散失。舍利子。四念住清净亦无散失。四正断四神足五根五力七等觉支八圣道支清净亦无散失。舍利子。空解脱门清净亦无散失。无相无</p>
<p style="text-align: left">
	　　愿解脱门清净亦无散失。舍利子。五眼清净亦无散失。六神通清净亦无散失。舍利子。佛十力清净亦无散失。四无所畏四无碍解大慈大悲大喜大舍十八佛不共法清净亦无散失。舍</p>
<p style="text-align: left">
	　　利子。一切智清净亦无散失。道相智一切相智清净亦无散失。舍利子。无忘失法清净亦无散失。恒住舍性清净亦无散失。舍利子。一切陀罗尼门清净亦无散失。一切三摩地门清净</p>
<p style="text-align: left">
	　　亦无散失。舍利子。极喜地清净亦无散失。离垢地发光地焰慧地极难胜地现前地远行地不动地善慧地法云地清净亦无散失。舍利子。异生地清净亦无散失。种姓地第八地具见地薄</p>
<p style="text-align: left">
	　　地离欲地已办地独觉地菩萨地如来地清净亦无散失。舍利子。声闻乘清净亦无散失。独觉乘大乘清净亦无散失。舍利子。由此缘故我作是说。诸法亦尔都无自性</p>
<p style="text-align: left">
	　　复次舍利子。诸法出<a>世间</a>亦无散失。何以故。若法出世间无尽性故。时舍利子问善现言。何法出世间亦无散失。善现答言。舍利子。色出世间亦无散失。受想行识出世间亦无</p>
<p style="text-align: left">
	　　散失。舍利子。眼处出世间亦无散失。耳鼻舌身意处出世间亦无散失。舍利子。色处出世间亦无散失。声香味触法处出世间亦无散失。舍利子。眼界出世间亦无散失。色界眼识界</p>
<p style="text-align: left">
	　　及眼触眼触为缘所生诸受出世间亦无散失。舍利子。耳界出世间亦无散失。声界耳识界及耳触耳触为缘所生诸受出世间亦无散失。舍利子。鼻界出世间亦无散失。香界鼻识界及鼻</p>
<p style="text-align: left">
	　　触鼻触为缘所生诸受出世间亦无散失。舍利子。舌界出世间亦无散失。味界舌识界及舌触舌触为缘所生诸受出世间亦无散失。舍利子。身界出世间亦无散失。触界身识界及身触身</p>
<p style="text-align: left">
	　　触为缘所生诸受出世间亦无散失。舍利子。意界出世间亦无散失。法界意识界及意触意触为缘所生诸受出世间亦无散失。舍利子。地界出世间亦无散失。水火风空识界出世间亦无</p>
<p style="text-align: left">
	　　散失。舍利子。苦圣谛出世间亦无散失。集灭道圣谛出世间亦无散失。舍利子。无明出世间亦无散失。行识名色六处触受爱取有生老死愁叹苦忧恼出世间亦无散失。舍利子。内空</p>
<p style="text-align: left">
	　　出世间亦无散失。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空出世间亦无散失。舍利子。</p>
<p style="text-align: left">
	　　布施波罗蜜多出世间亦无散失。净戒安忍精进静虑般若波罗蜜多出世间亦无散失。舍利子。四静虑出世间亦无散失。四无量四无色定出世间亦无散失。舍利子。八解脱出世间亦无</p>
<p style="text-align: left">
	　　散失。八胜处九次第定十遍处出世间亦无散失。舍利子。四念住出世间亦无散失。四正断四神足五根五力七等觉支八圣道支出世间亦无散失。舍利子。空解脱门出世间亦无散失。</p>
<p style="text-align: left">
	　　无相无愿解脱门出世间亦无散失。舍利子。五眼出世间亦无散失。六神通出世间亦无散失。舍利子。佛十力出世间亦无散失。四无所畏四无碍解大慈大悲大喜大舍十八佛不共法出</p>
<p style="text-align: left">
	　　世间亦无散失。舍利子。一切智出世间亦无散失。道相智一切相智出世间亦无散失。舍利子。无忘失法出世间亦无散失。恒住舍性出世间亦无散失。舍利子。一切陀罗尼门出世间</p>
<p style="text-align: left">
	　　亦无散失。一切三摩地门出世间亦无散失。舍利子。极喜地出世间亦无散失。离垢地发光地焰慧地极难胜地现前地远行地不动地善慧地法云地出世间亦无散失。舍利子。异生地出</p>
<p style="text-align: left">
	　　世间亦无散失。种姓地第八地具见地薄地离欲地已办地独觉地菩萨地如来地出世间亦无散失。舍利子。声闻乘出世间亦无散失。独觉乘大乘出世间亦无散失。舍利子。由此缘故我</p>
<p style="text-align: left">
	　　作是说。诸法亦尔都无自性。复次舍利子。诸法无为亦无散失。何以故。若法无为无尽性故。时舍利子问善现言。何法无为亦无散失。善现答言。舍利子。色无为亦无散失。受想</p>
<p style="text-align: left">
	　　行识无为亦无散失。舍利子。眼处无为亦无散失。耳鼻舌身意处无为亦无散失。舍利子。色处无为亦无散失。声香味触法处无为亦无散失。舍利子。眼界无为亦无散失。色界眼识</p>
<p style="text-align: left">
	　　界及眼触眼触为缘所生诸受无为亦无散失。舍利子。耳界无为亦无散失。声界耳识界及耳触耳触为缘所生诸受无为亦无散失。舍利子。鼻界无为亦无散失。香界鼻识界及鼻触鼻触</p>
<p style="text-align: left">
	　　为缘所生诸受无为亦无散失。舍利子。舌界无为亦无散失。味界舌识界及舌触舌触为缘所生诸受无为亦无散失。舍利子。身界无为亦无散失。触界身识界及身触身触为缘所生诸受</p>
<p style="text-align: left">
	　　无为亦无散失舍利子。意界无为亦无散失。法界意识界及意触意触为缘所生诸受无为亦无散失。舍利子。地界无为亦无散失。水火风空识界无为亦无散失。舍利子。苦圣谛无为亦</p>
<p style="text-align: left">
	　　无散失。集灭道圣谛无为亦无散失。舍利子。无明无为亦无散失。行识名色六处触受爱取有生老死愁叹苦忧恼无为亦无散失。舍利子。内空无为亦无散失。外空内外空空空大空胜</p>
<p style="text-align: left">
	　　义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空无为亦无散失</p>
<p style="text-align: left">
	　　舍利子。布施波罗蜜多无为亦无散失。净戒安忍精进静虑般若波罗蜜多无为亦无散失。舍利子。四静虑无为亦无散失。四无量四无色定无为亦无散失。舍利子。八解脱无为亦</p>
<p style="text-align: left">
	　　无散失。八胜处九次第定十遍处无为亦无散失。舍利子。四念住无为亦无散失。四正断四神足五根五力七等觉支八圣道支无为亦无散失。舍利子。空解脱门无为亦无散失。无相无</p>
<p style="text-align: left">
	　　愿解脱门无为亦无散失。舍利子。五眼无为亦无散失。六神通无为亦无散失。舍利子。佛十力无为亦无散失。四无所畏四无碍解大慈大悲大喜大舍十八佛不共法无为亦无散失。舍</p>
<p style="text-align: left">
	　　利子。一切智无为亦无散失。道相智一切相智无为亦无散失。舍利子。无忘失法无为亦无散失。恒住舍性无为亦无散失。舍利子。一切陀罗尼门无为亦无散失。一切三摩地门无为</p>
<p style="text-align: left">
	　　亦无散失。舍利子。极喜地无为亦无散失。离垢地发光地焰慧地极难胜地现前地远行地不动地善慧地法云地无为亦无散失。舍利子。异生地无为亦无散失。种姓地第八地具见地薄</p>
<p style="text-align: left">
	　　地离欲地已办地独觉地菩萨地如来地无为亦无散失。舍利子。声闻乘无为亦无散失。独觉乘大乘无为亦无散失。舍利子。由此缘故我作是说。诸法亦尔都无自性</p>
<p style="text-align: left">
	　　复次舍利子。一切法非常非坏。时舍利子问善现言。云何一切法非常非坏。善现答言。舍利子。色非常非坏。何以故。本性尔故。受想行识非常非坏。何以故。本性尔故。舍</p>
<p style="text-align: left">
	　　利子。眼处非常非坏。何以故。本性尔故。耳鼻舌身意处非常非坏。何以故。本性尔故。舍利子。色处非常非坏。何以故。本性尔故。声香味触法处非常非坏。何以故。本性尔故</p>
<p style="text-align: left">
	　　。舍利子。眼界非常非坏。何以故。本性尔故。色界眼识界及眼触眼触为缘所生诸受非常非坏。何以故。本性尔故。舍利子。耳界非常非坏。何以故。本性尔故。声界耳识界及耳</p>
<p style="text-align: left">
	　　触耳触为缘所生诸受非常非坏。何以故。本性尔故。舍利子。鼻界非常非坏。何以故。本性尔故。香界鼻识界及鼻触鼻触为缘所生诸受非常非坏。何以故。本性尔故。舍利子。舌</p>
<p style="text-align: left">
	　　界非常非坏。何以故。本性尔故。味界舌识界及舌触舌触为缘所生诸受非常非坏。何以故。本性尔故。舍利子。身界非常非坏。何以故。本性尔故。触界身识界及身触身触为缘所</p>
<p style="text-align: left">
	　　生诸受非常非坏。何以故。本性尔故。舍利子。意界非常非坏。何以故。本性尔故。法界意识界及意触意触为缘所生诸受非常非坏。何以故。本性尔故。舍利子。地界非常非坏。</p>
<p style="text-align: left">
	　　何以故。本性尔故。水火风空识界非常非坏。何以故。本性尔故。舍利子。苦圣谛非常非坏。何以故。本性尔故。集灭道圣谛非常非坏。何以故。本性尔故。舍利子。无明非常非</p>
<p style="text-align: left">
	　　坏。何以故。本性尔故。行识名色六处触受爱取有生老死愁叹苦忧恼非常非坏。何以故。本性尔故。舍利子。内空非常非坏。何以故。本性尔故。外空内外空空空大空胜义空有为</p>
<p style="text-align: left">
	　　空无为空毕竟空无际空散空无变异空本性空自相空共相空一切法空不可得空无性空自性空无性自性空非常非坏。何以故。本性尔故</p>
<p style="text-align: left">
	　　舍利子。布施波罗蜜多非常非坏。何以故。本性尔故。净戒安忍精进静虑般若波罗蜜多非常非坏。何以故。本性尔故。舍利子。四静虑非常非坏。何以故。本性尔故。四无量</p>
<p style="text-align: left">
	　　四无色定非常非坏。何以故。本性尔故。舍利子。八解脱非常非坏。何以故。本性尔故。八胜处九次第定十遍处非常非坏。何以故。本性尔故。舍利子。四念住非常非坏。何以故</p>
<p style="text-align: left">
	　　。本性尔故。四正断四神足五根五力七等觉支八圣道支非常非坏。何以故。本性尔故。舍利子。空解脱门非常非坏。何以故。本性尔故。无相无愿解脱门非常非坏。何以故。本性</p>
<p style="text-align: left">
	　　尔故。舍利子。五眼非常非坏。何以故。本性尔故。六神通非常非坏。何以故。本性尔故。舍利子。佛十力非常非坏。何以故。本性尔故。四无所畏四无碍解大慈大悲大喜大舍十</p>
<p style="text-align: left">
	　　八佛不共法非常非坏。何以故。本性尔故。舍利子。一切智非常非坏。何以故。本性尔故。道相智一切相智非常非坏。何以故。本性尔故。舍利子无忘失法非常非坏。何以故。本</p>
<p style="text-align: left">
	　　性尔故。恒住舍性非常非坏。何以故。本性尔故。舍利子。一切陀罗尼门非常非坏。何以故。本性尔故。一切三摩地门非常非坏。何以故。本性尔故。舍利子。极喜地非常非坏。</p>
<p style="text-align: left">
	　　何以故。本性尔故。离垢地发光地焰慧地极难胜地现前地远行地不动地善慧地法云地非常非坏。何以故。本性尔故。舍利子。异生地非常非坏。何以故。本性尔故。种姓地第八地</p>
<p style="text-align: left">
	　　具见地薄地离欲地已办地独觉地菩萨地如来地非常非坏。何以故。本性尔故。舍利子。声闻乘非常非坏。何以故。本性尔故。独觉乘大乘非常非坏。何以故。本性尔故。舍利子。</p>
<p style="text-align: left">
	　　以要言之。一切善法非常非坏。何以故。本性尔故。一切非善法非常非坏。何以故。本性尔故。一切有记法非常非坏。何以故。本性尔故。一切无记法非常非坏。何以故。本性尔</p>
<p style="text-align: left">
	　　故。一切有漏法非常非坏。何以故。本性尔故。一切无漏法非常非坏。何以故。本性尔故。一切有为法非常非坏。何以故。本性尔故。一切无为法非常非坏。何以故。本性尔故。</p>
<p style="text-align: left">
	　　舍利子。由此缘故我作是说。诸法亦尔都无自性。尔时具寿善现复答舍利子言。如尊者所云。何缘故说色等诸法毕竟不生者。舍利子。色本性毕竟不生。何以故。非所作故。受想</p>
<p style="text-align: left">
	　　行识本性毕竟不生。何以故。非所作故。所以者何。以色乃至识作者不可得故。舍利子。眼处本性毕竟不生。何以故。非所作故。耳鼻舌身意处本性毕竟不生。何以故。非所作故</p>
<p style="text-align: left">
	　　。所以者何。以眼处乃至意处作者不可得故。舍利子。色处本性毕竟不生。何以故。非所作故。声香味触法处本性毕竟不生。何以故。非所作故。所以者何。以色处乃至法处作者</p>
<p style="text-align: left">
	　　不可得故。舍利子。眼界本性毕竟不生。何以故。非所作故。色界眼识界及眼触眼触为缘所生诸受本性毕竟不生。何以故。非所作故。所以者何。以眼界乃至眼触为缘所生诸受作</p>
<p style="text-align: left">
	　　者不可得故。舍利子。耳界本性毕竟不生。何以故。非所作故。声界耳识界及耳触耳触为缘所生诸受本性毕竟不生。何以故。非所作故。所以者何。以耳界乃至耳触为缘所生诸受</p>
<p style="text-align: left">
	　　作者不可得故。舍利子。鼻界本性毕竟不生。何以故。非所作故。香界鼻识界及鼻触鼻触为缘所生诸受本性毕竟不生。何以故。非所作故。所以者何。以鼻界乃至鼻触为缘所生诸</p>
<p style="text-align: left">
	　　受作者不可得故。舍利子。舌界本性毕竟不生。何以故。非所作故。味界舌识界及舌触舌触为缘所生诸受本性毕竟不生。何以故。非所作故。所以者何。以舌界乃至舌触为缘所生</p>
<p style="text-align: left">
	　　诸受作者不可得故。舍利子。身界本性毕竟不生。何以故。非所作故。触界身识界及身触身触为缘所生诸受本性毕竟不生。何以故。非所作故。所以者何。以身界乃至身触为缘所</p>
<p style="text-align: left">
	　　生诸受作者不可得故。舍利子。意界本性毕竟不生。何以故。非所作故。法界意识界及意触意触为缘所生诸受本性毕竟不生。何以故。非所作故。所以者何。以意界乃至意触为缘</p>
<p style="text-align: left">
	　　所生诸受作者不可得故。舍利子。地界本性毕竟不生。何以故。非所作故。水火风空识界本性毕竟不生。何以故。非所作故。所以者何。以地界乃至识界作者不可得故。舍利子。</p>
<p style="text-align: left">
	　　苦圣谛本性毕竟不生。何以故。非所作故。集灭道圣谛本性毕竟不生。何以故。非所作故。所以者何。以苦圣谛乃至道圣谛作者不可得故。舍利子。无明本性毕竟不生。何以故。</p>
<p style="text-align: left">
	　　非所作故。行识名色六处触受爱取有生老死愁叹苦忧恼本性毕竟不生。何以故。非所作故。所以者何。以无明乃至老死愁叹苦忧恼作者不可得故。舍利子。内空本性毕竟不生。何</p>
<p style="text-align: left">
	　　以故。非所作故。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空本性毕竟不生。何以故。非</p>
<p style="text-align: left">
	　　所作故。所以者何。以内空乃至无性自性空作者不可得故</p>
<p style="text-align: left">
	　　舍利子。布施波罗蜜多本性毕竟不生。何以故。非所作故。净戒安忍精进静虑般若波罗蜜多本性毕竟不生。何以故。非所作故。所以者何。以布施波罗蜜多乃至般若波罗蜜多</p>
<p style="text-align: left">
	　　作者不可得故。舍利子。四静虑本性毕竟不生。何以故。非所作故。四无量四无色定本性毕竟不生。何以故。非所作故。所以者何。以四静虑四无量四无色定作者不可得故。舍利</p>
<p style="text-align: left">
	　　子。八解脱本性毕竟不生。何以故。非所作故。八胜处九次第定十遍处本性毕竟不生。何以故。非所作故。所以者何。以八解脱乃至十遍处作者不可得故。舍利子。四念住本性毕</p>
<p style="text-align: left">
	　　竟不生。何以故。非所作故。四正断四神足五根五力七等觉支八圣道支本性毕竟不生。何以故。非所作故。所以者何。以四念住乃至八圣道支作者不可得故。舍利子。空解脱门本</p>
<p style="text-align: left">
	　　性毕竟不生。何以故。非所作故。无相无愿解脱门本性毕竟不生。何以故。非所作故。所以者何。以空解脱门无相无愿解脱门作者不可得故。舍利子。五眼本性毕竟不生。何以故</p>
<p style="text-align: left">
	　　。非所作故。六神通本性毕竟不生。何以故。非所作故。所以者何。以五眼六神通作者不可得故。舍利子。佛十力本性毕竟不生。何以故。非所作故。四无所畏四无碍解大慈大悲</p>
<p style="text-align: left">
	　　大喜大舍十八佛不共法本性毕竟不生。何以故。非所作故。所以者何。以佛十力乃至十八佛不共法作者不可得故。舍利子。一切智本性毕竟不生。何以故。非所作故。道相智一切</p>
<p style="text-align: left">
	　　相智本性毕竟不生。何以故。非所作故。所以者何。以一切智道相智一切相智作者不可得故。舍利子。无忘失法本性毕竟不生。何以故。非所作故。恒住舍性本性毕竟不生。何以</p>
<p style="text-align: left">
	　　故。非所作故。所以者何。以无忘失法恒住舍性作者不可得故。舍利子。一切陀罗尼门本性毕竟不生。何以故。非所作故。一切三摩地门本性毕竟不生。何以故。非所作故。所以</p>
<p style="text-align: left">
	　　者何。以一切陀罗尼门一切三摩地门作者不可得故。舍利子。极喜地本性毕竟不生。何以故。非所作故。离垢地发光地焰慧地极难胜地现前地远行地不动地善慧地法云地本性毕竟</p>
<p style="text-align: left">
	　　不生。何以故。非所作故。所以者何。以极喜地乃至法云地作者不可得故。舍利子。异生地本性毕竟不生。何以故。非所作故。种姓地第八地具见地薄地离欲地已办地独觉地菩萨</p>
<p style="text-align: left">
	　　地如来地本性毕竟不生。何以故。非所作故。所以者何。以异生地乃至如来地作者不可得故。舍利子。声闻乘本性毕竟不生。何以故。非所作故。独觉乘大乘本性毕竟不生。何以</p>
<p style="text-align: left">
	　　故。非所作故。所以者何。以声闻乘独觉乘大乘作者不可得故。舍利子。由此缘故我作是说。色等诸法毕竟不生</p>
<p style="text-align: left">
	　　尔时具寿善现复答舍利子言。如尊者所云。何缘故说若毕竟不生则不名色等者。舍利子。如是如是。若毕竟不生则不名色等。何以故。舍利子。色本性空故。若法本性空则不</p>
<p style="text-align: left">
	　　可施设若生若灭若住若异。由此缘故。若毕竟不生则不名色。舍利子。受想行识本性空故。若法本性空则不可施设。若生若灭若住若异。由此缘故。若毕竟不生则不名受想行识。</p>
<p style="text-align: left">
	　　舍利子。眼处本性空故。若法本性空则不可施设若生若灭若住若异。由此缘故。若毕竟不生则不名眼处。舍利子。耳鼻舌身意处本性空故。若法本性空则不可施设若生若灭若住若</p>
<p style="text-align: left">
	　　异。由此缘故。若毕竟不生则不名耳鼻舌身意处。舍利子。色处本性空故。若法本性空则不可施设若生若灭若住若异。由此缘故。若毕竟不生则不名色处。舍利子。声香味触法处</p>
<p style="text-align: left">
	　　本性空故。若法本性空则不可施设若生若灭若住若异。由此缘故。若毕竟不生则不名声香味触法处。舍利子。眼界本性空故。若法本性空则不可施设若生若灭若住若异。由此缘故</p>
<p style="text-align: left">
	　　。若毕竟不生则不名眼界。舍利子。色界眼识界及眼触眼触为缘所生诸受本性空故。若法本性空则不可施设若生若灭若住若异。由此缘故。若毕竟不生则不名色界乃至眼触为缘所</p>
<p style="text-align: left">
	　　生诸受。舍利子。耳界本性空故。若法本性空则不可施设若生若灭若住若异。由此缘故。若毕竟不生则不名耳界。舍利子。声界耳识界及耳触耳触为缘所生诸受本性空故。若法本</p>
<p style="text-align: left">
	　　性空则不可施设若生若灭若住若异。由此缘故。若毕竟不生则不名声界乃至耳触为缘所生诸受。舍利子。鼻界本性空故。若法本性空则不可施设若生若灭若住若异。由此缘故。若</p>
<p style="text-align: left">
	　　毕竟不生则不名鼻界。舍利子。香界鼻识界及鼻触鼻触为缘所生诸受本性空故。若法本性空则不可施设若生若灭若住若异。由此缘故。若毕竟不生则不名香界乃至鼻触为缘所生诸</p>
<p style="text-align: left">
	　　受。舍利子。舌界本性空故。若法本性空则不可施设若生若灭若住若异。由此缘故。若毕竟不生则不名舌界。舍利子。味界舌识界及舌触舌触为缘所生诸受本性空故。若法本性空</p>
<p style="text-align: left">
	　　则不可施设若生若灭若住若异。由此缘故。若毕竟不生则不名味界乃至舌触为缘所生诸受。舍利子。身界本性空故。若法本性空则不可施设若生若灭若住若异。由此缘故。若毕竟</p>
<p style="text-align: left">
	　　不生则不名身界。舍利子。触界身识界及身触身触为缘所生诸受本性空故。若法本性空则不可施设若生若灭若住若异。由此缘故。若毕竟不生则不名触界乃至身触为缘所生诸受。</p>
<p style="text-align: left">
	　　舍利子。意界本性空故。若法本性空则不可施设若生若灭若住若异。由此缘故。若毕竟不生则不名意界。舍利子。法界意识界及意触意触为缘所生诸受本性空故。若法本性空则不</p>
<p style="text-align: left">
	　　可施设若生若灭若住若异。由此缘故。若毕竟不生则不名法界乃至意触为缘所生诸受。舍利子。地界本性空故。若法本性空则不可施设若生若灭若住若异。由此缘故。若毕竟不生</p>
<p style="text-align: left">
	　　则不名地界。舍利子。水火风空识界本性空故。若法本性空则不可施设若生若灭若住若异。由此缘故。若毕竟不生则不名水火风空识界。舍利子。苦圣谛本性空故。若法本性空则</p>
<p style="text-align: left">
	　　不可施设若生若灭若住若异。由此缘故。若毕竟不生则不名苦圣谛。舍利子。集灭道圣谛本性空故。若法本性空则不可施设若生若灭若住若异。由此缘故。若毕竟不生则不名集灭</p>
<p style="text-align: left">
	　　道圣谛。舍利子。无明本性空故。若法本性空则不可施设若生若灭若住若异。由此缘故。若毕竟不生则不名无明。舍利子。行识名色六处触受爱取有生老死愁叹苦忧恼本性空故。</p>
<p style="text-align: left">
	　　若法本性空则不可施设若生若灭若住若异。由此缘故。若毕竟不生则不名行乃至老死愁叹苦忧恼。舍利子。内空本性空故。若法本性空则不可施设若生若灭若住若异。由此缘故。</p>
<p style="text-align: left">
	　　若毕竟不生则不名内空。舍利子。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空本性空故。</p>
<p style="text-align: left">
	　　若法本性空则不可施设若生若灭若住若异。由此缘故。若毕竟不生则不名外空乃至无性自性空</p>
<p style="text-align: left">
	　　舍利子。布施波罗蜜多本性空故。若法本性空则不可施设若生若灭若住若异。由此缘故。若毕竟不生则不名布施波罗蜜多。舍利子。净戒安忍精进静虑般若波罗蜜多本性空故</p>
<p style="text-align: left">
	　　。若法本性空则不可施设若生若灭若住若异。由此缘故。若毕竟不生则不名净戒乃至般若波罗蜜多。舍利子。四静虑本性空故。若法本性空则不可施设若生若灭若住若异。由此缘</p>
<p style="text-align: left">
	　　故。若毕竟不生则不名四静虑。舍利子。四无量四无色定本性空故。若法本性空则不可施设若生若灭若住若异。由此缘故。若毕竟不生则不名四无量四无色定。舍利子。八解脱本</p>
<p style="text-align: left">
	　　性空故。若法本性空则不可施设若生若灭若住若异。由此缘故。若毕竟不生则不名八解脱。舍利子。八胜处九次第定十遍处本性空故。若法本性空则不可施设若生若灭若住若异。</p>
<p style="text-align: left">
	　　由此缘故。若毕竟不生则不名八胜处乃至十遍处。舍利子。四念住本性空故。若法本性空则不可施设若生若灭若住若异。由此缘故。若毕竟不生则不名四念住。舍利子。四正断四</p>
<p style="text-align: left">
	　　神足五根五力七等觉支八圣道支本性空故。若法本性空则不可施设若生若灭若住若异。由此缘故。若毕竟不生则不名四正断乃至八圣道支。舍利子。空解脱门本性空故。若法本性</p>
<p style="text-align: left">
	　　空则不可施设若生若灭若住若异。由此缘故。若毕竟不生则不名空解脱门。舍利子。无相无愿解脱门本性空故。若法本性空则不可施设若生若灭若住若异。由此缘故。若毕竟不生</p>
<p style="text-align: left">
	　　则不名无相无愿解脱门</p>
				</div></div><hr><script charset='utf-8' src='../../js/footer.js'></script></body></html>