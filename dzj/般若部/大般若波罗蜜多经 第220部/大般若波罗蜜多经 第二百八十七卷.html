<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般若波罗蜜多经 第二百八十七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般若波罗蜜多经 第二百八十七卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般若波罗蜜多经 第二百八十七卷</strong></p>
<p style="text-align: left">
	　　<a>三藏</a>法师玄奘奉　诏译</p>
<p style="text-align: left">
	　　初分赞清净品第三十五之三</p>
<p style="text-align: left">
	　　<a>世尊</a>。我清净故五眼清净。佛言。如是毕竟净故。世尊。何缘而说我清净故五眼清净是毕竟净。善现。我无所有故五眼无所有是毕竟净。世尊。我清净故六<a>神通</a>清净。佛言。如是毕竟净故。世尊。何缘而说我清净故六神通清净是毕竟净。善现。我无所有故六神通无所有是毕竟净。世尊。我清净故佛十力清净。佛言。如是毕竟净故。世尊。何缘而说我清净故佛十力清净是毕竟净。善现。我无所有故佛十力无所有是毕竟净。世尊。我清净故四无所畏四无碍解大慈大悲大喜大舍十八佛不共法清净。佛言。如是毕竟净故。世尊。何缘而说我清净故四无所畏乃至十八佛不共法清净是毕竟净。善现。我无所有故四无所畏乃至十八佛不共法无所有是毕竟净。世尊。我清净故无忘失法清净。佛言。如是毕竟净故。世尊。何缘而说我清净故无忘失法清净是毕竟净。善现。我无所有故无忘失法无所有是毕竟净。世尊。我清净故恒住舍性清净。佛言。如是毕竟净故。世尊。何缘而说我清净故恒住舍性清净是毕竟净。善现。我无所有故恒住舍性无所有是毕竟净。世尊。我清净故一切智清净。佛言。如是毕竟净故。世尊。何缘而说我清净故一切智清净是毕竟净。善现。我无所有故一切智无所有是毕竟净。世尊。我清净故道相智一切相智清净。佛言。如是毕竟净故。世尊。何缘而说我清净故道相智一切相智清净是毕竟净。善现。我无所有故道相智一切相智无所有是毕竟净。世尊。我清净故一切陀罗尼门清净。佛言。如是毕竟净故。世尊。何缘而说我清净故一切陀罗尼门清净是毕竟净。善现。我无所有故一切陀罗尼门无所有是毕竟净。世尊。我清净故一切三摩地门清净。佛言。如是毕竟净故。世尊。何缘而说我清净故一切三摩地门清净是毕竟净。善现。我无所有故一切三摩地门无所有是毕竟净</p>
<p style="text-align: left">
	　　世尊。我清净故预流果清净。佛言。如是毕竟净故。世尊。何缘而说我清净故预流果清净是毕竟净。善现。我自相空故预流果自相空是毕竟净。世尊。我清净故一来不还阿<a>罗汉果</a>清净。佛言。如是毕竟净故。世尊。何缘而说我清净故一来不还阿<a>罗汉</a>果清净是毕竟净。善现。我自相空故一来不还阿罗汉果自相空是毕竟净。世尊。我清净故独觉菩提清净。佛言。如是毕竟净故。世尊。何缘而说我清净故独觉菩提清净是毕竟净。善现。我自相空故独觉菩提自相空是毕竟净。世尊。我清净故一切<a>菩萨</a>摩诃萨行清净。佛言。如是毕竟净故。世尊。何缘而说我清净故一切菩萨摩诃萨行清净是毕竟净。善现。我自相空故一切菩萨摩诃萨行自相空是毕竟净。世尊。我清净故诸佛无上正等菩提清净。佛言。如是毕竟净故。世尊。何缘而说我清净故诸佛无上正等菩提清净是毕竟净。善现。我自相空故诸佛无上正等菩提自相空是毕竟净</p>
<p style="text-align: left">
	　　世尊。我清净故一切智智清净。佛言。如是毕竟净故。世尊。何缘而说我清净故一切智智清净是毕竟净。善现。我无相无得无念无知故一切智智无相无得无念无知是毕竟净。世尊。无二清净无得无观。佛言。如是毕竟净故。世尊。何缘而说无二清净无得无观是毕竟净。善现。无染净故是毕竟净</p>
<p style="text-align: left">
	　　尔时具寿善现复白佛言。世尊。我无边故色无边。佛言。如是毕竟净故。世尊。何缘而说我无边故色无边是毕竟净。善现。以毕竟空无际空故是毕竟净。世尊。我无边故受想行识无边。佛言。如是毕竟净故。世尊。何缘而说我无边故受想行识无边是毕竟净。善现。以毕竟空无际空故是毕竟净。世尊。我无边故眼处无边。佛言。如是毕竟净故。世尊。何缘而说我无边故眼处无边是毕竟净。善现。以毕竟空无际空故是毕竟净。世尊。我无边故耳鼻舌身意处无边。佛言。如是毕竟净故。世尊。何缘而说我无边故耳鼻舌身意处无边是毕竟净。善现。以毕竟空无际空故是毕竟净。世尊。我无边故色处无边。佛言。如是毕竟净故。世尊。何缘而说我无边故色处无边是毕竟净。善现。以毕竟空无际空故是毕竟净。世尊。我无边故声香味触法处无边。佛言。如是毕竟净故。世尊。何缘而说我无边故声香味触法处无边是毕竟净。善现。以毕竟空无际空故是毕竟净。世尊。我无边故眼界无边。佛言。如是毕竟净故。世尊。何缘而说我无边故眼界无边是毕竟净。善现。以毕竟空无际空故是毕竟净。世尊。我无边故<a>色界</a>眼识界及眼触眼触为缘所生诸受无边。佛言。如是毕竟净故。世尊。何缘而说我无边故色界乃至眼触为缘所生诸受无边是毕竟净。善现。以毕竟空无际空故是毕竟净。世尊。我无边故耳界无边。佛言。如是毕竟净故。世尊。何缘而说我无边故耳界无边是毕竟净。善现。以毕竟空无际空故是毕竟净。世尊。我无边故声界耳识界及耳触耳触为缘所生诸受无边。佛言。如是毕竟净故。世尊。何缘而说我无边故声界乃至耳触为缘所生诸受无边是毕竟净。善现。以毕竟空无际空故是毕竟净。世尊。我无边故鼻界无边。佛言。如是毕竟净故。世尊。何缘而说我无边故鼻界无边是毕竟净。善现。以毕竟空无际空故是毕竟净。世尊。我无边故香界鼻识界及鼻触鼻触为缘所生诸受无边。佛言。如是毕竟净故。世尊。何缘而说我无边故香界乃至鼻触为缘所生诸受无边是毕竟净。善现。以毕竟空无际空故是毕竟净。世尊。我无边故舌界无边。佛言。如是毕竟净故。世尊。何缘而说我无边故舌界无边是毕竟净。善现。以毕竟空无际空故是毕竟净。世尊。我无边故味界舌识界及舌触舌触为缘所生诸受无边。佛言。如是毕竟净故。世尊。何缘而说我无边故味界乃至舌触为缘所生诸受无边是毕竟净。善现。以毕竟空无际空故是毕竟净。世尊。我无边故身界无边。佛言。如是毕竟净故。世尊。何缘而说我无边故身界无边是毕竟净。善现。以毕竟空无际空故是毕竟净。世尊。我无边故触界身识界及身触身触为缘所生诸受无边。佛言。如是毕竟净故。世尊。何缘而说我无边故触界乃至身触为缘所生诸受无边是毕竟净。善现。以毕竟空无际空故是毕竟净。世尊。我无边故意界无边。佛言。如是毕竟净故。世尊。何缘而说我无边故意界无边是毕竟净。善现。以毕竟空无际空故是毕竟净。世尊。我无边故法界<a>意识</a>界及意触意触为缘所生诸受无边。佛言。如是毕竟净故。世尊。何缘而说。我无边故法界乃至意触为缘所生诸受无边是毕竟净。善现。以毕竟空无际空故是毕竟净。世尊。我无边故地界无边。佛言。如是毕竟净故。世尊。何缘而说我无边故地界无边是毕竟净。善现。以毕竟空无际空故是毕竟净。世尊。我无边故水火风空识界无边。佛言。如是毕竟净故。世尊。何缘而说我无边故水火风空识界无边是毕竟净。善现。以毕竟空无际空故是毕竟净。世尊。我无边故无明无边。佛言。如是毕竟净故。世尊。何缘而说我无边故无明无边是毕竟净。善现。以毕竟空无际空故是毕竟净。世尊。我无边故行识名色六处触受爱取有生老死愁叹苦忧恼无边。佛言。如是毕竟净故。世尊。何缘而说我无边故行乃至老死愁叹苦忧恼无边是毕竟净。善现。以毕竟空无际空故是毕竟净世尊。我无边故布施波罗蜜多无边。佛言。如是毕竟净故。世尊。何缘而说我无边故布施波罗蜜多无边是毕竟净。善现。以毕竟空无际空故是毕竟净。世尊。我无边故净戒安忍精进静虑般若波罗蜜多无边。佛言。如是毕竟净故。世尊。何缘而说我无边故净戒乃至般若波罗蜜多无边是毕竟净。善现。以毕竟空无际空故是毕竟净。世尊。我无边故内空无边。佛言。如是毕竟净故。世尊。何缘而说我无边故内空无边是毕竟净。善现。以毕竟空无际空故是毕竟净。世尊。我无边故外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空无边。佛言。如是毕竟净故。世尊。何缘而说我无边故外空乃至无性自性空无边是毕竟净。善现。以毕竟空无际空故是毕竟净。世尊。我无边故真如无边。佛言。如是毕竟净故。世尊。何缘而说我无边故真如无边是毕竟净。善现。以毕竟空无际空故是毕竟净。世尊。我无边故法界法性不虚妄性不变异性平等性离生性法定法住实际<a>虚空</a>界不思议界无边。佛言。如是毕竟净故。世尊。何缘而说我无边故法界乃至不思议界无边是毕竟净。善现。以毕竟空无际空故是毕竟净。世尊。我无边故苦圣谛无边。佛言。如是毕竟净故。世尊。何缘而说我无边故苦圣谛无边是毕竟净。善现。以毕竟空无际空故是毕竟净。世尊。我无边故集灭道圣谛无边。佛言。如是毕竟净故。世尊。何缘而说我无边故集灭道圣谛无边是毕竟净。善现。以毕竟空无际空故是毕竟净。世尊。我无边故四静虑无边。佛言。如是毕竟净故。世尊。何缘而说我无边故四静虑无边是毕竟净。善现。以毕竟空无际空故是毕竟净。世尊。我无边故四无量四无色定无边。佛言。如是毕竟净故。世尊。何缘而说我无边故四无量四无色定无边是毕竟净。善现。以毕竟空无际空故是毕竟净。世尊。我无边故八<a>解脱</a>无边。佛言。如是毕竟净故。世尊。何缘而说我无边故八解脱无边是毕竟净。善现。以毕竟空无际空故是毕竟净。世尊。我无边故八胜处九次第定十遍处无边。佛言。如是毕竟净故。世尊。何缘而说我无边故八胜处九次第定十遍处无边是毕竟净。善现。以毕竟空无际空故是毕竟净。世尊。我无边故四念住无边。佛言。如是毕竟净故。世尊。何缘而说我无边故四念住无边是毕竟净。善现。以毕竟空无际空故是毕竟净。世尊。我无边故四正断四神足五根五力七等觉支八圣道支无边。佛言。如是毕竟净故。世尊。何缘而说我无边故四正断乃至八圣道支无边是毕竟净。善现。以毕竟空无际空故是毕竟净。世尊。我无边故空解脱门无边。佛言。如是毕竟净故。世尊。何缘而说我无边故空解脱门无边是毕竟净。善现。以毕竟空无际空故是毕竟净。世尊。我无边故无相无愿解脱门无边。佛言。如是毕竟净故。世尊。何缘而说我无边故无相无愿解脱门无边是毕竟净。善现。以毕竟空无际空故是毕竟净。世尊。我无边故菩萨十地无边。佛言。如是毕竟净故。世尊。何缘而说我无边故菩萨十地无边是毕竟净。善现。以毕竟空无际空故是毕竟净</p>
<p style="text-align: left">
	　　世尊。我无边故五眼无边。佛言。如是毕竟净故。世尊。何缘而说我无边故五眼无边是毕竟净。善现。以毕竟空无际空故是毕竟净。世尊。我无边故六神通无边。佛言。如是毕竟净故。世尊。何缘而说我无边故六神通无边是毕竟净。善现。以毕竟空无际空故是毕竟净。世尊。我无边故佛十力无边。佛言。如是毕竟净故。世尊。何缘而说我无边故佛十力无边是毕竟净。善现。以毕竟空无际空故是毕竟净。世尊。我无边故四无所畏四无碍解大慈大悲大喜大舍十八佛不共法无边。佛言。如是毕竟净故。世尊。何缘而说我无边故四无所畏乃至十八佛不共法无边是毕竟净。善现。以毕竟空无际空故是毕竟净。世尊。我无边故无忘失法无边。佛言。如是毕竟净故。世尊。何缘而说我无边故无忘失法无边是毕竟净。善现。以毕竟空无际空故是毕竟净。世尊。我无边故恒住舍性无边。佛言。如是毕竟净故。世尊。何缘而说我无边故恒住舍性无边是毕竟净。善现。以毕竟空无际空故是毕竟净。世尊。我无边故一切智无边。佛言。如是毕竟净故。世尊。何缘而说我无边故一切智无边是毕竟净。善现。以毕竟空无际空故是毕竟净。世尊。我无边故道相智一切相智无边。佛言。如是毕竟净故。世尊。何缘而说我无边故道相智一切相智无边是毕竟净。善现。以毕竟空无际空故是毕竟净。世尊。我无边故一切陀罗尼门无边。佛言。如是毕竟净故。世尊。何缘而说我无边故一切陀罗尼门无边是毕竟净。善现。以毕竟空无际空故是毕竟净。世尊。我无边故一切三摩地门无边。佛言。如是毕竟净故。世尊。何缘而说我无边故一切三摩地门无边是毕竟净。善现。以毕竟空无际空故是毕竟净</p>
<p style="text-align: left">
	　　世尊。我无边故预流果无边。佛言。如是毕竟净故。世尊。何缘而说。我无边故预流果无边是毕竟净。善现。以毕竟空无际空故是毕竟净。世尊。我无边故一来不还阿罗汉果无边。佛言。如是毕竟净故。世尊。何缘而说。我无边故一来不还阿罗汉果无边是毕竟净。善现。以毕竟空无际空故是毕竟净。世尊。我无边故独觉菩提无边。佛言。如是毕竟净故。世尊。何缘而说。我无边故独觉菩提无边是毕竟净。善现。以毕竟空无际空故是毕竟净。世尊。我无边故一切菩萨摩诃萨行无边。佛言。如是毕竟净故。世尊。何缘而说。我无边故一切菩萨摩诃萨行无边是毕竟净。善现。以毕竟空无际空故是毕竟净。世尊。我无边故诸佛无上正等菩提无边。佛言。如是毕竟净故。世尊。何缘而说。我无边故诸佛无上正等菩提无边是毕竟净。善现。以毕竟空无际空故是毕竟净</p>
<p style="text-align: left">
	　　尔时善现复白佛言。世尊。若菩萨摩诃萨能如是觉知。是为菩萨摩诃萨般若波罗蜜多。佛言。如是毕竟净故。世尊。何缘而说。若菩萨摩诃萨能如是觉知。是为菩萨摩诃萨般若波罗蜜多即毕竟净。善现。以毕竟空无际空故成道相智。世尊。若菩萨摩诃萨<a>修行</a>般若波罗蜜多。不住此岸不住<a>彼岸</a>不住中流。是为菩萨摩诃萨般若波罗蜜多。佛言。如是毕竟净故。世尊。何缘而说。若菩萨摩诃萨修行般若波罗蜜多。不住此岸不住彼岸不住中流。是为菩萨摩诃萨般若波罗蜜多即毕竟净。善现。以三世法性平等故成道相智</p>
<p style="text-align: left">
	　　初分着不着相品第三十六之一</p>
<p style="text-align: left">
	　　尔时具寿善现白佛言。世尊。住菩萨乘诸善男子善女人等。若无方便善巧于此般若波罗蜜多起般若波罗蜜多想。以有所得为方便故。弃舍远离甚深般若波罗蜜多。佛言。善现。善哉善哉。如是如是。如汝所说。彼善男子善女人等。于此般若波罗蜜多著名着相。是故于此弃舍远离。具寿善现复白佛言。世尊。云何彼善男子善女人等。于此般若波罗蜜多著名着相。佛言。善现。彼善男子善女人等。于此般若波罗蜜多取名取相。取名相已耽着般若波罗蜜多。不能证得实相般若。是故彼类弃舍远离甚深般若波罗蜜多</p>
<p style="text-align: left">
	　　复次善现。住菩萨乘诸善男子善女人等。若无方便善巧于此般若波罗蜜多取名取相。取名相已恃此般若波罗蜜多而生憍慢。不能证得实相般若。由斯彼类弃舍远离甚深般若波罗蜜多</p>
<p style="text-align: left">
	　　复次善现。住菩萨乘诸善男子善女人等。若有方便善巧以无所得为方便。于此般若波罗蜜多不取名相。不起耽着不生憍慢。便能证得实相般若。当知此类名不弃舍远离般若波罗蜜多。具寿善现即白佛言。甚奇世尊。善为菩萨摩诃萨众。于此般若波罗蜜多开示分别着不着相</p>
<p style="text-align: left">
	　　尔时具寿<a>舍利子</a>问具寿善现言。菩萨摩诃萨行般若波罗蜜多时。云何为着及不着相。善现答言。<a>舍利</a>子。住菩萨乘诸善男子善女人等。若无方便善巧行般若波罗蜜多时。于色谓空起空想着。于受想行识谓空起空想着。若于眼处谓空起空想着。于耳鼻舌身意处谓空起空想着。若于色处谓空起空想着。于声香味触法处谓空起空想着。若于眼界谓空起空想着。于色界眼识界及眼触眼触为缘所生诸受谓空起空想着。若于耳界谓空起空想着。于声界耳识界及耳触耳触为缘所生诸受谓空起空想着。若于鼻界谓空起空想着。于香界鼻识界及鼻触鼻触为缘所生诸受谓空起空想着。若于舌界谓空起空想着。于味界舌识界及舌触舌触为缘所生诸受谓空起空想着。若于身界谓空起空想着。于触界身识界及身触身触为缘所生诸受谓空起空想着。若于意界谓空起空想着。于法界意识界及意触意触为缘所生诸受谓空起空想着。若于地界谓空起空想着。于水火风空识界谓空起空想着。若于无明谓空起空想着。于行识名色六处触受爱取有生老死愁叹苦忧恼谓空起空想着</p>
<p style="text-align: left">
	　　若于布施波罗蜜多谓空起空想着。于净戒安忍精进静虑般若波罗蜜多谓空起空想着。若于内空谓空起空想着。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。谓空起空想着。若于真如谓空起空想着。于法界法性不虚妄性不变异性平等性离生性法定法住实际虚空界不思议界谓空起空想着。若于苦圣谛谓空起空想着。于集灭道圣谛谓空起空想着。若于四静虑谓空起空想着。于四无量四无色定谓空起空想着。若于八解脱谓空起空想着。于八胜处九次第定十遍处谓空起空想着。若于四念住谓空起空想着。于四正断四神足五根五力七等觉支八圣道支谓空起空想着。若于空解脱门谓空起空想着。于无相无愿解脱门谓空起空想着。若于菩萨十地谓空起空想着。若于五眼谓空起空想着。于六神通谓空起空想着。若于佛十力谓空起空想着。于四无所畏四无碍解大慈大悲大喜大舍十八佛不共法谓空起空想着。若于无忘失法谓空起空想着。于恒住舍性谓空起空想着。若于一切智谓空起空想着。于道相智一切相智谓空起空想着。若于一切陀罗尼门谓空起空想着。于一切三摩地门谓空起空想着</p>
<p style="text-align: left">
	　　若于预流果谓空起空想着。于一来不还阿罗汉果谓空起空想着。若于独觉菩提谓空起空想着。若于一切菩萨摩诃萨行谓空起空想着。若于诸佛无上正等菩提谓空起空想着</p>
<p style="text-align: left">
	　　若于过去法谓空起空想着。于未来现在法谓空起空想着</p>
<p style="text-align: left">
	　　复次舍利子。住菩萨乘诸善男子善女人等。若无方便善巧行般若波罗蜜多时。于色谓色起色想着。于受想行识谓受想行识起受想行识想着。若于眼处谓眼处起眼处想着。于耳鼻舌身意处谓耳鼻舌身意处起耳鼻舌身意处想着。若于色处谓色处起色处想着。于声香味触法处谓声香味触法处起声香味触法处想着。若于眼界谓眼界起眼界想着。于色界眼识界及眼触眼触为缘所生诸受谓色界乃至眼触为缘所生诸受起色界乃至眼触为缘所生诸受想着。若于耳界谓耳界起耳界想着。于声界耳识界及耳触耳触为缘所生诸受谓声界乃至耳触为缘所生诸受起声界乃至耳触为缘所生诸受想着。若于鼻界谓鼻界起鼻界想着。于香界鼻识界及鼻触鼻触为缘所生诸受。谓香界乃至鼻触为缘所生诸受起香界乃至鼻触为缘所生诸受想着。若于舌界谓舌界起舌界想着。于味界舌识界及舌触舌触为缘所生诸受谓味界乃至舌触为缘所生诸受起味界乃至舌触为缘所生诸受想着。若于身界。谓身界起身界想着。于触界身识界及身触身触为缘所生诸受谓触界乃至身触为缘所生诸受起触界乃至身触为缘所生诸受想着。若于意界谓意界起意界想着。于法界意识界及意触意触为缘所生诸受谓法界乃至意触为缘所生诸受起法界乃至意触为缘所生诸受想着。若于地界谓地界起地界想着。于水火风空识界谓水火风空识界起水火风空识界想着。若于无明谓无明起无明想着。于行识名色六处触受爱取有生老死愁叹苦忧恼谓行乃至老死愁叹苦忧恼起行乃至老死愁叹苦忧恼想着</p>
<p style="text-align: left">
	　　若于布施波罗蜜多谓布施波罗蜜多起布施波罗蜜多想着。于净戒安忍精进静虑般若波罗蜜多谓净戒乃至般若波罗蜜多起净戒乃至般若波罗蜜多想着。若于内空谓内空起内空想着。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空谓外空乃至无性自性空起外空乃至无性自性空想着。若于真如。谓真如起真如想着。于法界法性不虚妄性不变异性平等性离生性法定法住实际虚空界不思议界谓法界乃至不思议界起法界乃至不思议界想着。若于苦圣谛谓苦圣谛起苦圣谛想着。于集灭道圣谛谓集灭道圣谛起集灭道圣谛想着。若于四静虑谓四静虑起四静虑想着。于四无量四无色定谓四无量四无色定起四无量四无色定想着。若于八解脱谓八解脱起八解脱想着。于八胜处九次第定十遍处谓八胜处九次第定十遍处起八胜处九次第定十遍处想着。若于四念住谓四念住起四念住想着。于四正断四神足五根五力七等觉支八圣道支。谓四正断乃至八圣道支起四正断乃至八圣道支想着。若于空解脱门谓空解脱门起空解脱门想着。于无相无愿解脱门谓无相无愿解脱门起无相无愿解脱门想着。若于菩萨十地谓菩萨十地起菩萨十地想着</p>
<p style="text-align: left">
	　　若于五眼谓五眼起五眼想着。于六神通谓六神通起六神通想着。若于佛十力谓佛十力起佛十力想着。于四无所畏四无碍解大慈大悲大喜大舍十八佛不共法谓四无所畏乃至十八佛不共法起四无所畏乃至十八佛不共法想着。若于无忘失法谓无忘失法起无忘失法想着。于恒住舍性谓恒住舍性起恒住舍性想着。若于一切智谓一切智起一切智想着。于道相智一切相智谓道相智一切相智起道相智一切相智想着。若于一切陀罗尼门谓一切陀罗尼门起一切陀罗尼门想着。于一切三摩地门谓一切三摩地门起一切三摩地门想着</p>
<p style="text-align: left">
	　　若于预流果谓预流果起预流果想着。于一来不还阿罗汉果谓一来不还阿罗汉果起一来不还阿罗汉果想着。若于独觉菩提谓独觉菩提起独觉菩提想着。若于一切菩萨摩诃萨行谓一切菩萨摩诃萨行起一切菩萨摩诃萨行想着。若于诸佛无上正等菩提谓诸佛无上正等菩提起诸佛无上正等菩提想着。若于过去法谓过去法起过去法想着。于未来现在法谓未来现在法起未来现在法想着</p>
				</div></div><hr><script charset='utf-8' src='../../js/footer.js'></script></body></html>