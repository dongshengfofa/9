<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般若波罗蜜多经 第七十五卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般若波罗蜜多经 第七十五卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般若波罗蜜多经 第七十五卷</strong></p>
<p style="text-align: left">
	　　<a>三藏</a>法师玄奘奉　诏译</p>
<p style="text-align: left">
	　　初分无生品第二十之二</p>
<p style="text-align: left">
	　　<a>舍利子</a>。布施波罗蜜多是已生法。我不欲令生。何以故。以自性空故。净戒安忍精进静虑般若波罗蜜多是已生法。我不欲令生。何以故。以自性空故。<a>舍利</a>子。四静虑是已生</p>
<p style="text-align: left">
	　　法。我不欲令生。何以故。以自性空故。四无量四无色定是已生法。我不欲令生。何以故。以自性空故。舍利子。八<a>解脱</a>是已生法。我不欲令生。何以故。以自性空故。八胜处九</p>
<p style="text-align: left">
	　　次第定十遍处是已生法。我不欲令生。何以故。以自性空故。舍利子。四念住是已生法。我不欲令生。何以故。以自性空故。四正断四神足五根五力七等觉支八圣道支是已生法。</p>
<p style="text-align: left">
	　　我不欲令生。何以故。以自性空故。舍利子。空解脱门是已生法。我不欲令生。何以故。以自性空故。无相无愿解脱门是已生法。我不欲令生。何以故。以自性空故。舍利子。五</p>
<p style="text-align: left">
	　　眼是已生法。我不欲令生。何以故。以自性空故。六<a>神通</a>是已生法。我不欲令生。何以故。以自性空故。舍利子。佛十力是已生法。我不欲令生。何以故。以自性空故。四无所畏</p>
<p style="text-align: left">
	　　四无碍解大慈大悲大喜大舍十八佛不共法是已生法。我不欲令生。何以故。以自性空故。舍利子。一切智是已生法。我不欲令生。何以故。以自性空故。道相智一切相智是已生法</p>
<p style="text-align: left">
	　　。我不欲令生。何以故。以自性空故。舍利子。无忘失法是已生法。我不欲令生。何以故。以自性空故。恒住舍性是已生法。我不欲令生。何以故。以自性空故。舍利子。一切陀</p>
<p style="text-align: left">
	　　罗尼门是已生法。我不欲令生。何以故。以自性空故。一切三摩地门是已生法。我不欲令生。何以故。以自性空故。舍利子。异生是已生法。我不欲令生。何以故。以自性空故。</p>
<p style="text-align: left">
	　　异生法是已生法。我不欲令生。何以故。以自性空故。舍利子。预流是已生法。我不欲令生。何以故。以自性空故。预流法是已生法。我不欲令生。何以故。以自性空故。舍利子</p>
<p style="text-align: left">
	　　。一来是已生法。我不欲令生。何以故。以自性空故。一来法是已生法。我不欲令生。何以故。以自性空故。舍利子。不还是已生法。我不欲令生。何以故。以自性空故。不还法</p>
<p style="text-align: left">
	　　是已生法。我不欲令生。何以故。以自性空故。舍利子。阿<a>罗汉</a>是已生法。我不欲令生。何以故。以自性空故。阿罗汉法是已生法。我不欲令生。何以故。以自性空故。舍利子。</p>
<p style="text-align: left">
	　　独觉是已生法。我不欲令生。何以故。以自性空故。独觉法是已生法。我不欲令生。何以故。以自性空故。舍利子。<a>菩萨</a>是已生法。我不欲令生。何以故。以自性空故。菩萨法是</p>
<p style="text-align: left">
	　　已生法。我不欲令生。何以故。以自性空故。舍利子。如来是已生法。我不欲令生。何以故。以自性空故。如来法是已生法。我不欲令生。何以故。以自性空故</p>
<p style="text-align: left">
	　　时舍利子问善现言。仁今为欲令生生。为欲令不生生耶。善现答言。我不欲令生生。亦不欲令不生生。何以故。舍利子。生与不生如是二法。俱非相应非不相应。非有色非无</p>
<p style="text-align: left">
	　　色。非有见非无见。非有对非无对。咸同一相。所谓无相。舍利子。由此缘故。我不欲令生生。亦不欲令不生生。时舍利子问善现言。仁者。于所说无生法乐辩说无生相耶。善现</p>
<p style="text-align: left">
	　　答言。我于所说无生法亦不乐辩说无生相。所以者何。若无生法。若无生相。若乐辩说。如是一切皆非相应非不相应。非有色非无色。非有见非无见。非有对非无对。咸同一相。</p>
<p style="text-align: left">
	　　所谓无相。舍利子言。于不生法起不生言。此不生言亦不生不。善现答言。如是如是。所以者何。舍利子。色不生。受想行识亦不生。何以故。皆本性空故。舍利子。眼处不生。</p>
<p style="text-align: left">
	　　耳鼻舌身意处亦不生。何以故。皆本性空故。舍利子。色处不生。声香味触法处亦不生。何以故。皆本性空故。舍利子。眼界不生。<a>色界</a>眼识界及眼触眼触为缘所生诸受亦不生。</p>
<p style="text-align: left">
	　　何以故。皆本性空故。舍利子。耳界不生。声界耳识界及耳触耳触为缘所生诸受亦不生。何以故。皆本性空故。舍利子。鼻界不生。香界鼻识界及鼻触鼻触为缘所生诸受亦不生。</p>
<p style="text-align: left">
	　　何以故。皆本性空故。舍利子。舌界不生。味界舌识界及舌触舌触为缘所生诸受亦不生。何以故。皆本性空故。舍利子。身界不生。触界身识界及身触身触为缘所生诸受亦不生。</p>
<p style="text-align: left">
	　　何以故。皆本性空故。舍利子。意界不生。法界<a>意识</a>界及意触意触为缘所生诸受亦不生。何以故。皆本性空故。舍利子。地界不生。水火风空识界亦不生。何以故。皆本性空故。</p>
<p style="text-align: left">
	　　舍利子。苦圣谛不生。集灭道圣谛亦不生。何以故。皆本性空故。舍利子。无明不生。行识名色六处触受爱取有生老死愁叹苦忧恼亦不生。何以故。皆本性空故。舍利子。内空不</p>
<p style="text-align: left">
	　　生。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空亦不生。何以故。皆本性空故。舍利子。</p>
<p style="text-align: left">
	　　布施波罗蜜多不生。净戒安忍精进静虑般若波罗蜜多亦不生。何以故。皆本性空故。舍利子。四静虑不生。四无量四无色定亦不生。何以故。皆本性空故。舍利子。八解脱不生。</p>
<p style="text-align: left">
	　　八胜处九次第定十遍处亦不生。何以故。皆本性空故。舍利子。四念住不生。四正断四神足五根五力七等觉支八圣道支亦不生。何以故。皆本性空故。舍利子。空解脱门不生。无</p>
<p style="text-align: left">
	　　相无愿解脱门亦不生。何以故。皆本性空故。舍利子。五眼不生。六神通亦不生。何以故。皆本性空故。舍利子。佛十力不生。四无所畏四无碍解大慈大悲大喜大舍十八佛不共法</p>
<p style="text-align: left">
	　　亦不生。何以故。皆本性空故。舍利子。一切智不生。道相智一切相智亦不生。何以故。皆本性空故。舍利子。无忘失法不生。恒住舍性亦不生。何以故。皆本性空故。舍利子。</p>
<p style="text-align: left">
	　　一切陀罗尼门不生。一切三摩地门亦不生。何以故。皆本性空故。舍利子。异生不生。异生法亦不生。何以故。皆本性空故。舍利子。预流不生。预流法亦不生。何以故。皆本性</p>
<p style="text-align: left">
	　　空故。舍利子。一来不生。一来法亦不生。何以故。皆本性空故。舍利子。不还不生。不还法亦不生。何以故。皆本性空故。舍利子。阿罗汉不生。阿罗汉法亦不生。何以故。皆</p>
<p style="text-align: left">
	　　本性空故。舍利子。独觉不生。独觉法亦不生。何以故。皆本性空故。舍利子。菩萨不生。菩萨法亦不生。何以故。皆本性空故。舍利子。如来不生。如来法亦不生。何以故。皆</p>
<p style="text-align: left">
	　　本性空故。舍利子。身行不生。语行意行亦不生。何以故。皆本性空故。舍利子。由此缘故。于不生法。起不生言。亦无生义。舍利子。若所<a>说法</a>若能说言。说者听者皆不生故。</p>
<p style="text-align: left">
	　　时舍利子谓善现言。仁者。于说法人中最为第一。何以故。随所问诘。皆能酬答。无滞碍故。善现报言。诸佛第子。于一切法无依著者。法尔皆能随所问诘。一一酬答<a>自在</a><a>无畏</a>。</p>
<p style="text-align: left">
	　　何以故。以一切法无所依故</p>
<p style="text-align: left">
	　　时舍利子问善现言。云何诸法都无所依。善现答言。舍利子。色本性空。依内依外依两中间。不可得故。受想行识本性空。依内依外依两中间。不可得故。舍利子。眼处本性</p>
<p style="text-align: left">
	　　空。依内依外依两中间。不可得故。耳鼻舌身意处本性空。依内依外依两中间。不可得故。舍利子。色处本性空。依内依外依两中间。不可得故。声香味触法处本性空。依内依外</p>
<p style="text-align: left">
	　　依两中间。不可得故。舍利子。眼界本性空。依内依外依两中间。不可得故。色界眼识界及眼触眼触为缘所生诸受本性空。依内依外依两中间。不可得故。舍利子。耳界本性空。</p>
<p style="text-align: left">
	　　依内依外依两中间。不可得故。声界耳识界及耳触耳触为缘所生诸受本性空。依内依外依两中间。不可得故。舍利子。鼻界本性空。依内依外依两中间。不可得故。香界鼻识界及</p>
<p style="text-align: left">
	　　鼻触鼻触为缘所生诸受本性空。依内依外依两中间。不可得故。舍利子。舌界本性空。依内依外依两中间。不可得故。味界舌识界及舌触舌触为缘所生诸受本性空。依内依外依两</p>
<p style="text-align: left">
	　　中间。不可得故。舍利子。身界本性空。依内依外依两中间。不可得故。触界身识界及身触身触为缘所生诸受本性空。依内依外依两中间。不可得故。舍利子。意界本性空。依内</p>
<p style="text-align: left">
	　　依外依两中间。不可得故。法界意识界及意触意触为缘所生诸受本性空。依内依外依两中间。不可得故。舍利子。地界本性空。依内依外依两中间。不可得故。水火风空识界本性</p>
<p style="text-align: left">
	　　空。依内依外依两中间。不可得故。舍利子。苦圣谛本性空。依内依外依两中间。不可得故。集灭道圣谛本性空。依内依外依两中间。不可得故。舍利子。无明本性空。依内依外</p>
<p style="text-align: left">
	　　依两中间。不可得故行识名色六处触受爱取有生老死愁叹苦忧恼本性空。依内依外依两中间。不可得故。舍利子。内空本性空。依内依外依两中间。不可得故。外空内外空空空大</p>
<p style="text-align: left">
	　　空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空本性空。依内依外依两中间。不可得故</p>
<p style="text-align: left">
	　　舍利子。布施波罗蜜多本性空。依内依外依两中间。不可得故。净戒安忍精进静虑般若波罗蜜多本性空。依内依外依两中间。不可得故。舍利子。四静虑本性空。依内依外依</p>
<p style="text-align: left">
	　　两中间。不可得故。四无量四无色定本性空。依内依外依两中间。不可得故。舍利子。八解脱本性空。依内依外依两中间。不可得故。八胜处九次第定十遍处本性空。依内依外依</p>
<p style="text-align: left">
	　　两中间。不可得故。舍利子。四念住本性空。依内依外依两中间。不可得故。四正断四神足五根五力七等觉支八圣道支本性空。依内依外依两中间。不可得故。舍利子。空解脱门</p>
<p style="text-align: left">
	　　本性空。依内依外依两中间。不可得故。无相无愿解脱门本性空。依内依外依两中间。不可得故。舍利子。五眼本性空。依内依外依两中间。不可得故。六神通本性空。依内依外</p>
<p style="text-align: left">
	　　依两中间。不可得故。舍利子。佛十力本性空。依内依外依两中间。不可得故。四无所畏四无碍解大慈大悲大喜大舍十八佛不共法本性空。依内依外依两中间。不可得故。舍利子</p>
<p style="text-align: left">
	　　。一切智本性空。依内依外依两中间。不可得故。道相智。一切相智本性空。依内依外依两中间。不可得故。舍利子。无忘失法本性空。依内依外依两中间。不可得故。恒住舍性</p>
<p style="text-align: left">
	　　本性空。依内依外依两中间。不可得故。舍利子。一切陀罗尼门本性空。依内依外依两中间。不可得故。一切三摩地门本性空。依内依外依两中间。不可得故。舍利子。异生本性</p>
<p style="text-align: left">
	　　空。依内依外依两中间。不可得故。异生法本性空。依内依外依两中间。不可得故。舍利子。预流本性空。依内依外依两中间。不可得故。预流法本性空。依内依外依两中间。不</p>
<p style="text-align: left">
	　　可得故。舍利子。一来本性空。依内依外依两中间。不可得故。一来法本性空。依内依外依两中间。不可得故。舍利子。不还本性空。依内依外依两中间。不可得故。不还法本性</p>
<p style="text-align: left">
	　　空。依内依外依两中间。不可得故。舍利子。阿罗汉本性空。依内依外依两中间。不可得故。阿罗汉法本性空。依内依外依两中间。不可得故。舍利子。独觉本性空。依内依外依</p>
<p style="text-align: left">
	　　两中间。不可得故。独觉法本性空。依内依外依两中间。不可得故。舍利子。菩萨本性空。依内依外依两中间。不可得故。菩萨法本性空。依内依外依两中间。不可得故。舍利子</p>
<p style="text-align: left">
	　　。如来本性空。依内依外依两中间。不可得故。如来法本性空。依内依外依两中间。不可得故。舍利子。由此缘故。我说诸法都无所依</p>
<p style="text-align: left">
	　　初分净道品第二十一之一</p>
<p style="text-align: left">
	　　尔时具寿善现谓舍利子言。诸菩萨摩诃萨<a>修行</a>六种波罗蜜多时。应净色。应净受想行识。应净眼处。应净耳鼻舌身意处。应净色处。应净声香味触法处。应净眼界。应净色界</p>
<p style="text-align: left">
	　　眼识界及眼触眼触为缘所生诸受。应净耳界。应净声界耳识界及耳触耳触为缘所生诸受。应净鼻界。应净香界鼻识界及鼻触鼻触为缘所生诸受。应净舌界。应净味界舌识界及舌触</p>
<p style="text-align: left">
	　　舌触为缘所生诸受。应净身界。应净触界身识界及身触身触为缘所生诸受。应净意界。应净法界意识界及意触意触为缘所生诸受。应净地界。应净水火风空识界。应净苦圣谛。应</p>
<p style="text-align: left">
	　　净集灭道圣谛。应净无明。应净行识名色六处触受爱取有生老死愁叹苦忧恼。应净内空。应净外空内外空空空大空胜义空有为空无为空毕竟空无际空散空无变异空本性空自相空共</p>
<p style="text-align: left">
	　　相空一切法空不可得空无性空自性空无性自性空。应净布施波罗蜜多。应净净戒安忍精进静虑般若波罗蜜多。应净四静虑。应净四无量四无色定。应净八解脱。应净八胜处九次第</p>
<p style="text-align: left">
	　　定十遍处。应净四念住。应净四正断四神足五根五力七等觉支八圣道支。应净空解脱门。应净无相无愿解脱门。应净五眼。应净六神通。应净佛十力。应净四无所畏四无碍解大慈</p>
<p style="text-align: left">
	　　大悲大喜大舍十八佛不共法。应净无忘失法。应净恒住舍性。应净一切陀罗尼门。应净一切三摩地门。应净一切智。应净道相智一切相智。应净菩提道</p>
<p style="text-align: left">
	　　时舍利子问善现言。云何菩萨摩诃萨修行六种波罗蜜多时净菩提道。善现答言。舍利子。<a>六波罗蜜</a>多各有二种。一者<a>世间</a>。二出世间。舍利子言。云何世间布施波罗蜜多。善</p>
<p style="text-align: left">
	　　现答言。若菩萨摩诃萨为大施主。能施一切<a>沙门</a><a>婆罗门</a>贫病孤露道行乞者。须食与食。须饮与饮。须乘与乘。须衣与衣。须香与香。须华与华。须严饰与严饰。须舍宅与舍宅。须</p>
<p style="text-align: left">
	　　医药与医药。须照明与照明。须坐卧具与坐卧具。如是一切随其所须。资生什物悉皆施与。若复有来乞男与男乞女与女。乞妻妾与妻妾。乞官位与官位。乞国土与国土。乞王位与</p>
<p style="text-align: left">
	　　王位。乞头目与头目。乞手足与手足。乞支节与支节。乞血肉与血肉。乞骨髓与骨髓。乞耳鼻与耳鼻。乞僮仆与僮仆。乞珍财与珍财。乞生类与生类。如是一切随其所求。内外之</p>
<p style="text-align: left">
	　　物并皆施与。虽作是施而有所依。谓作是念。我施彼受。我为施主。我不悭贪。我随<a>佛教</a>一切能舍。我行布施波罗蜜多。彼行施时。以有所得而为方便。与诸有情同共回向阿耨多</p>
<p style="text-align: left">
	　　罗三藐三菩提。复作是念。我持此福施诸有情。令得此世他世安乐。乃至证得无余<a>涅槃</a>。彼着三轮而行布施。一者自想。二者他想。三者施想。由着此三轮而行施故。名世间布施</p>
<p style="text-align: left">
	　　波罗蜜多。何缘此施名为世间。以与世间同共行故。不超动出世间法故。如是名为世间布施波罗蜜多。舍利子言。云何出世间布施波罗蜜多。善现答言。若菩萨摩诃萨行布施时三</p>
<p style="text-align: left">
	　　轮清净。一者不执我为施者。二者不执彼为受者。三者不着施及施果。是为菩萨摩诃萨行布施时三轮清净。又舍利子。若菩萨摩诃萨以大悲为上首。所修施福普施有情。于诸有情</p>
<p style="text-align: left">
	　　都无所得。虽与一切有情同共回向阿耨多罗三藐三菩提。而于其中不见少相。由都无所执而行施故。名出世间布施波罗蜜多。何缘此施名出世间。不与世间同共行故。能超动出世</p>
<p style="text-align: left">
	　　间法故。如是名为出世间布施波罗蜜多</p>
<p style="text-align: left">
	　　舍利子言。云何世间净戒波罗蜜多。善现答言。若菩萨摩诃萨虽受持戒而有所依。谓作是念。我为<a>饶益</a>一切有情受持净戒。我随佛教于净尸罗能无所犯。我行净戒波罗蜜多。</p>
<p style="text-align: left">
	　　彼持戒时。以有所得而为方便。与诸有情同共回向阿耨多罗三藐三菩提。复作是念。我持此福施诸有情。令得此世他世安乐。乃至证得无余涅槃。彼着三轮而受持戒。一者自想。</p>
<p style="text-align: left">
	　　二者他想。三者戒想。由着此三轮受持戒故。名世间净戒波罗蜜多。何缘此净戒名为世间。以与世间同共行故。不超动出世间法故。如是名为世间净戒波罗蜜多。舍利子言。云何</p>
<p style="text-align: left">
	　　出世间净戒波罗蜜多。善现答言。若菩萨摩诃萨。受持戒时三轮清净。一者不执我能持戒。二者不执所护有情。三者不着戒及戒果。是为菩萨摩诃萨受持戒时三轮清净。又舍利子</p>
<p style="text-align: left">
	　　。菩萨摩诃萨以大悲为上首。所持戒福普施有情。于诸有情都无所得。虽与一切有情同共回向阿耨多罗三藐三菩提。而于其中不见少相。由都无所执而受持戒故。名出世间净戒波</p>
<p style="text-align: left">
	　　罗蜜多。何缘此净戒名出世间。不与世间同共行故。能超动出世间法故。如是名为出世间净戒波罗蜜多</p>
<p style="text-align: left">
	　　舍利子言。云何世间安忍波罗蜜多。善现答言。若菩萨摩诃萨虽修安忍而有所依。谓作是念。我为饶益一切有情而修安忍。我随佛教于胜安忍能正修习。我行安忍波罗蜜多。</p>
<p style="text-align: left">
	　　彼修忍时以有所得而为方便。与诸有情同共回向阿耨多罗三藐三菩提。复作是念。我持此福施诸有情。令得此世他世安乐。乃至证得无余涅槃。彼着三轮而修安忍。一者自想。二</p>
<p style="text-align: left">
	　　者他想。三者忍想。由着此三轮修安忍故。名世间安忍波罗蜜多。何缘此安忍名为世间。以与世间同共行故。不超动出世间法故。如是名为世间安忍波罗蜜多。舍利子言。云何出</p>
<p style="text-align: left">
	　　世间安忍波罗蜜多。善现答言。若菩萨摩诃萨修安忍时三轮清净。一者不执我能修忍。二者不执所忍有情。三者不着忍及忍果。是为菩萨摩诃萨修安忍时三轮清净。又舍利子。菩</p>
<p style="text-align: left">
	　　萨摩诃萨以大悲为上首。所修忍福普施有情。于诸有情都无所得。虽与一切有情同共回向阿耨多罗三藐三菩提。而于其中不见少相。由都无所执而修安忍故。名出世间安忍波罗蜜</p>
<p style="text-align: left">
	　　多。何缘此安忍名出世间。不与世间同共行故。能超动出世间法故。如是名为出世间安忍波罗蜜多</p>
<p style="text-align: left">
	　　舍利子言。云何世间精进波罗蜜多。善现答言。若菩萨摩诃萨虽勤精进而有所依。谓作是念。我为饶益一切有情而勤精进。我随佛教策励身心曾无<a>懈怠</a>。我行精进波罗蜜多。</p>
<p style="text-align: left">
	　　彼精进时以有所得而为方便。与诸有情同共回向阿耨多罗三藐三菩提。复作是念。我持此福施诸有情。令得此世他世安乐。乃至证得无余涅槃。彼着三轮而勤精进。一者自想。二</p>
<p style="text-align: left">
	　　者他想。三精进想。由着此三轮修精进故。名世间精进波罗蜜多。何缘此精进名为世间。以与世间同共行故。不超动出世间法故。如是名为世间精进波罗蜜多。舍利子言。云何出</p>
<p style="text-align: left">
	　　世间精进波罗蜜多。善现答言。若菩萨摩诃萨勤精进时三轮清净。一者不执我能精进。二者不执所为有情。三者不着精进及果。是为菩萨摩诃萨勤精进时三轮清净。又舍利子。菩</p>
<p style="text-align: left">
	　　萨摩诃萨以大悲为上首。修精进福普施有情。于诸有情都无所得。虽与一切有情同共回向阿耨多罗三藐三菩提。而于其中不见少相。由都无所执而勤精进故。名出世间精进波罗蜜</p>
<p style="text-align: left">
	　　多。何缘此精进名出世间。不与世间同共行故。能超动出世间法故。如是名为出世间精进波罗蜜多</p>
<p style="text-align: left">
	　　舍利子言。云何世间静虑波罗蜜多。善现答言。若菩萨摩诃萨虽修静虑而有所依。谓作是念。我为饶益一切有情而修静虑。我随佛教于胜等持能正修习。我行静虑波罗蜜多。</p>
<p style="text-align: left">
	　　彼修定时以有所得而为方便。与诸有情同共回向阿耨多罗三藐三菩提。复作是念。我持此福施诸有情。令得此世他世安乐。乃至证得无余涅槃。彼着三轮而修静虑。一者自想。二</p>
<p style="text-align: left">
	　　者他想。三静虑想。由着此三轮修静虑故。名世间静虑波罗蜜多。何缘此静虑名为世间。以与世间同共行故。不超动出世间法故。如是名为世间静虑波罗蜜多。舍利子言。云何出</p>
<p style="text-align: left">
	　　世间静虑波罗蜜多。善现答言。若菩萨摩诃萨修静虑时三轮清净。一者不执我能修定。二者不执所为有情。三者不着静虑及果。是为菩萨摩诃萨修静虑时三轮清净。又舍利子。菩</p>
<p style="text-align: left">
	　　萨摩诃萨以大悲为上首。修静虑福普施有情。于诸有情都无所得。虽与一切有情同共回向阿耨多罗三藐三菩提。而于其中不见少相。由都无所执而修静虑故。名出世间静虑波罗蜜</p>
<p style="text-align: left">
	　　多。何缘此静虑名出世间。不与世间同共行故。能超动出世间法故。如是名为出世间静虑波罗蜜多</p>
<p style="text-align: left">
	　　舍利子言。云何世间般若波罗蜜多。善现答言。若菩萨摩诃萨虽修般若而有所依。谓作是念。我为饶益一切有情而修般若。我随佛教于胜般若能正修行。我能悔除自所作恶。</p>
<p style="text-align: left">
	　　我见他恶终不讥凌。我能<a>随喜</a>他所修福。我能请佛转妙法轮。我随所闻能正决择。我行般若波罗蜜多。彼修慧时以有所得而为方便。与诸有情同共回向阿耨多罗三藐三菩提。复作</p>
<p style="text-align: left">
	　　是念。我持此福施诸有情。令得此世他世安乐。乃至证得无余涅槃。彼着三轮而修般若。一者自想。二者他想。三者般若想。由着此三轮修般若故。名世间般若波罗蜜多。何缘此</p>
<p style="text-align: left">
	　　般若名为世间。以与世间同共行故。不超动出世间法故。如是名为世间般若波罗蜜多。舍利子言。云何出世间般若波罗蜜多。善现答言。若菩萨摩诃萨修般若时三轮清净。一者不</p>
<p style="text-align: left">
	　　执我能修慧。二者不执所为有情。三者不着般若及果。是为菩萨摩诃萨修般若时三轮清净。又舍利子。菩萨摩诃萨以大悲为上首。修般若福普施有情。于诸有情都无所得。虽与一</p>
<p style="text-align: left">
	　　切有情同共回向阿耨多罗三藐三菩提。而于其中不见少相。由都无所执而修般若故。名出世间般若波罗蜜多。何缘此般若名出世间。不与世间同共行故。能超动出世间法故。如是</p>
<p style="text-align: left">
	　　名为出世间般若波罗蜜多。舍利子。如是菩萨摩诃萨修行六种波罗蜜多时净菩提道时舍利子。问善现言。何等名为菩萨摩诃萨菩提道。善现答言。舍利子。内空名为菩萨摩诃萨菩</p>
<p style="text-align: left">
	　　提道。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空名为菩萨摩诃萨菩提道。舍利子。真如</p>
<p style="text-align: left">
	　　名为菩萨摩诃萨菩提道。法界法性不虚妄性不变异性平等性离生性法定法住实际<a>虚空</a>界不思议界名为菩萨摩诃萨菩提道。舍利子。苦圣谛名为菩萨摩诃萨菩提道。集灭道圣谛名为</p>
<p style="text-align: left">
	　　菩萨摩诃萨菩提道。舍利子。布施波罗蜜多名为菩萨摩诃萨菩提道。净戒安忍精进静虑般若波罗蜜多名为菩萨摩诃萨菩提道。舍利子。四静虑名为菩萨摩诃萨菩提道。四无量四无</p>
<p style="text-align: left">
	　　色定名为菩萨摩诃萨菩提道。舍利子。八解脱名为菩萨摩诃萨菩提道。八胜处九次第定十遍处名为菩萨摩诃萨菩提道。舍利子。四念住名为菩萨摩诃萨菩提道。四正断四神足五根</p>
<p style="text-align: left">
	　　五力七等觉支八圣道支名为菩萨摩诃萨菩提道。舍利子。空解脱门名为菩萨摩诃萨菩提道。无相无愿解脱门名为菩萨摩诃萨菩提道。舍利子。五眼名为菩萨摩诃萨菩提道。六神通</p>
<p style="text-align: left">
	　　名为菩萨摩诃萨菩提道。舍利子。佛十力名为菩萨摩诃萨菩提道。四无所畏四无碍解大慈大悲大喜大舍十八佛不共法名为菩萨摩诃萨菩提道。舍利子。无忘失法名为菩萨摩诃萨菩</p>
<p style="text-align: left">
	　　提道。恒住舍性名为菩萨摩诃萨菩提道。舍利子。一切陀罗尼门名为菩萨摩诃萨菩提道。一切三摩地门名为菩萨摩诃萨菩提道。舍利子。一切智名为菩萨摩诃萨菩提道。道相智一</p>
<p style="text-align: left">
	　　切相智名为菩萨摩诃萨菩提道。舍利子。如是等无量无边大功德聚名为菩萨摩诃萨菩提道</p>
<p style="text-align: left">
	　　时舍利子赞善现言。善哉善哉。诚如所说。如是功德为由何等波罗蜜多势力所致。善现言。舍利子。如是功德皆由般若波罗蜜多势力所致。何以故。舍利子。如是般若波罗蜜</p>
<p style="text-align: left">
	　　多。能与一切善法为母。一切声闻独觉菩萨如来善法从此生故。舍利子。如是般若波罗蜜多。普能摄受一切善法。一切声闻独觉菩萨如来善法依此住故。舍利子。过去诸佛修行般</p>
<p style="text-align: left">
	　　若波罗蜜多极<a>圆满</a>故。已证无上正等菩提转妙法轮度无量众。未来诸佛修行般若波罗蜜多极圆满故。当证无上正等菩提转妙法轮度无量众。现在十方世界诸佛修行般若波罗蜜多极</p>
<p style="text-align: left">
	　　圆满故。现证无上正等菩提。转妙法轮度无量众</p>
				</div></div><hr><script charset='utf-8' src='../../js/footer.js'></script></body></html>