<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般若波罗蜜多经 第八十卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般若波罗蜜多经 第八十卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般若波罗蜜多经 第八十卷</strong></p>
<p style="text-align: left">
	　　<a>三藏</a>法师玄奘奉　诏译</p>
<p style="text-align: left">
	　　初分天帝品第二十二之四</p>
<p style="text-align: left">
	　　复次憍尸迦。<a>菩萨</a>摩诃萨行般若波罗蜜多时。不应住无忘失法若常若无常。不应住恒住舍性若常若无常。不应住无忘失法若乐若苦。不应住恒住舍性若乐若苦。不应住无忘失</p>
<p style="text-align: left">
	　　法若我若<a>无我</a>。不应住恒住舍性若我若无我。不应住无忘失法若净若不净。不应住恒住舍性若净若不净。不应住无忘失法若寂静若不寂静。不应住恒住舍性若寂静若不寂静。不应</p>
<p style="text-align: left">
	　　住无忘失法若远离。若不远离。不应住恒住舍性若远离若不远离。不应住无忘失法若空若不空。不应住恒住舍性若空若不空。不应住无忘失法若有相若无相。不应住恒住舍性若有</p>
<p style="text-align: left">
	　　相若无相。不应住无忘失法若有愿若无愿。不应住恒住舍性若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住一切陀罗尼门若常若无常。不应住一切三摩地门若常若无常。不应住一切陀罗尼门若乐若苦。不应住一切三摩地门若乐若</p>
<p style="text-align: left">
	　　苦。不应住一切陀罗尼门若我若无我。不应住一切三摩地门若我若无我。不应住一切陀罗尼门若净若不净。不应住一切三摩地门若净若不净。不应住一切陀罗尼门若寂静若不寂静</p>
<p style="text-align: left">
	　　。不应住一切三摩地门若寂静若不寂静。不应住一切陀罗尼门若远离若不远离。不应住一切三摩地门若远离若不远离。不应住一切陀罗尼门若空若不空。不应住一切三摩地门若空</p>
<p style="text-align: left">
	　　若不空。不应住一切陀罗尼门若有相若无相。不应住一切三摩地门若有相若无相。不应住一切陀罗尼门若有愿若无愿。不应住一切三摩地门若有愿若无愿。何以故。以有所得为方</p>
<p style="text-align: left">
	　　便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住一切智若常若无常。不应住道相智一切相智若常若无常。不应住一切智若乐若苦。不应住道相智一切相智若乐若苦。不应</p>
<p style="text-align: left">
	　　住一切智若我若无我。不应住道相智一切相智若我若无我。不应住一切智若净若不净。不应住道相智一切相智若净若不净。不应住一切智若寂静若不寂静。不应住道相智一切相智</p>
<p style="text-align: left">
	　　若寂静若不寂静。不应住一切智若远离若不远离。不应住道相智一切相智若远离若不远离。不应住一切智若空若不空。不应住道相智一切相智若空若不空。不应住一切智若有相若</p>
<p style="text-align: left">
	　　无相。不应住道相智一切相智若有相若无相。不应住一切智若有愿若无愿。不应住道相智一切相智若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住声闻乘若常若无常。不应住独觉乘无上乘若常若无常。不应住声闻乘若乐若苦。不应住独觉乘无上乘若乐若苦。不应住声</p>
<p style="text-align: left">
	　　闻乘若我若无我。不应住独觉乘无上乘若我若无我。不应住声闻乘若净若不净。不应住独觉乘无上乘若净若不净。不应住声闻乘若寂静若不寂静。不应住独觉乘无上乘若寂静若不</p>
<p style="text-align: left">
	　　寂静。不应住声闻乘若远离若不远离。不应住独觉乘无上乘若远离若不远离。不应住声闻乘若空若不空。不应住独觉乘无上乘若空若不空。不应住声闻乘若有相若无相。不应住独</p>
<p style="text-align: left">
	　　觉乘无上乘若有相若无相。不应住声闻乘若有愿若无愿。不应住独觉乘无上乘若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住预流若常若无常。不应住一来不还阿<a>罗汉</a>若常若无常。不应住预流若乐若苦。不应住一来不还阿罗汉若乐若苦。不应住预</p>
<p style="text-align: left">
	　　流若我若无我。不应住一来不还阿罗汉若我若无我。不应住预流若净若不净。不应住一来不还阿罗汉若净若不净。不应住预流若寂静若不寂静。不应住一来不还阿罗汉若寂静若不</p>
<p style="text-align: left">
	　　寂静。不应住预流若远离若不远离。不应住一来不还阿罗汉若远离若不远离。不应住预流若空若不空。不应住一来不还阿罗汉若空若不空。不应住预流若有相若无相。不应住一来</p>
<p style="text-align: left">
	　　不还阿罗汉若有相若无相。不应住预流若有愿若无愿。不应住一来不还阿罗汉若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住预流向预流果若常若无常。不应住一来向一来果不还向不还果阿罗汉向阿<a>罗汉果</a>若常若无常。不应住预流向预流果若乐若</p>
<p style="text-align: left">
	　　苦。不应住一来向一来果乃至阿罗汉向阿罗汉果若乐若苦。不应住预流向预流果若我若无我。不应住一来向一来果乃至阿罗汉向阿罗汉果若我若无我。不应住预流向预流果若净若</p>
<p style="text-align: left">
	　　不净。不应住一来向一来果乃至阿罗汉向阿罗汉果若净若不净。不应住预流向预流果若寂静若不寂静。不应住一来向一来果乃至阿罗汉向阿罗汉果若寂静若不寂静。不应住预流向</p>
<p style="text-align: left">
	　　预流果若远离若不远离。不应住一来向一来果乃至阿罗汉向阿罗汉果若远离若不远离。不应住预流向预流果若空若不空。不应住一来向一来果乃至阿罗汉向阿罗汉果若空若不空。</p>
<p style="text-align: left">
	　　不应住预流向预流果若有相若无相。不应住一来向一来果乃至阿罗汉向阿罗汉果若有相若无相。不应住预流向预流果若有愿若无愿。不应住一来向一来果乃至阿罗汉向阿罗汉果若</p>
<p style="text-align: left">
	　　有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住独觉若常若无常。不应住独觉向独觉果若常若无常。不应住独觉若乐若苦。不应住独觉向独觉果若乐若苦。不应住独觉若</p>
<p style="text-align: left">
	　　我若无我。不应住独觉向独觉果若我若无我不应住独觉若净若不净。不应住独觉向独觉果若净若不净。不应住独觉若寂静若不寂静。不应住独觉向独觉果若寂静若不寂静。不应住</p>
<p style="text-align: left">
	　　独觉若远离若不远离。不应住独觉向独觉果。若远离若不远离。不应住独觉若空若不空。不应住独觉向独觉果若空若不空。不应住独觉若有相若无相。不应住独觉向独觉果若有相</p>
<p style="text-align: left">
	　　若无相。不应住独觉若有愿若无愿。不应住独觉向独觉果若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住菩萨如来若常若无常。不应住菩萨如来法若常若无常。不应住菩萨如来若乐若苦。不应住菩萨如来法若乐若苦。不应住菩</p>
<p style="text-align: left">
	　　萨如来若我若无我。不应住菩萨如来法若我若无我。不应住菩萨如来若净若不净。不应住菩萨如来法若净若不净。不应住菩萨如来若寂静若不寂静。不应住菩萨如来法若寂静若不</p>
<p style="text-align: left">
	　　寂静。不应住菩萨如来若远离若不远离。不应住菩萨如来法若远离若不远离。不应住菩萨如来若空若不空。不应住菩萨如来法若空若不空。不应住菩萨如来若有相若无相。不应住</p>
<p style="text-align: left">
	　　菩萨如来法若有相若无相。不应住菩萨如来若有愿若无愿。不应住菩萨如来法若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住极喜地及极喜地法若常若无常。不应住离垢发光焰慧极难胜现前远行不动善慧法云地及离垢乃至法云地法若常若无常。不</p>
<p style="text-align: left">
	　　应住极喜地及极喜地法若乐若苦。不应住离垢地及离垢地法乃至法云地及法云地法若乐若苦。不应住极喜地及极喜地法若我若无我。不应住离垢地及离垢地法乃至法云地及法云地</p>
<p style="text-align: left">
	　　法若我若无我。不应住极喜地及极喜地法若净若不净。不应住离垢地及离垢地法乃至法云地及法云地法若净若不净。不应住极喜地及极喜地法若寂静若不寂静。不应住离垢地及离</p>
<p style="text-align: left">
	　　垢地法乃至法云地及法云地法若寂静若不寂静。不应住极喜地及极喜地法若远离若不远离。不应住离垢地及离垢地法乃至法云地及法云地法若远离若不远离。不应住极喜地及极喜</p>
<p style="text-align: left">
	　　地法若空若不空。不应住离垢地及离垢地法乃至法云地及法云地法若空若不空。不应住极喜地及极喜地法若有相若无相。不应住离垢地及离垢地法乃至法云地及法云地法若有相若</p>
<p style="text-align: left">
	　　无相。不应住极喜地及极喜地法若有愿若无愿。不应住离垢地及离垢地法乃至法云地及法云地法若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住异<a>生地</a>及异生地法若常若无常。不应住种姓第八具见薄离欲已办独觉菩萨如来地。及种姓乃至如来地法若常若无常。不应</p>
<p style="text-align: left">
	　　住异生地及异生地法若乐若苦。不应住种姓地及种姓地法乃至如来地及如来地法若乐若苦。不应住异生地及异生地法若我若无我。不应住种姓地及种姓地法乃至如来地及如来地法</p>
<p style="text-align: left">
	　　若我若无我。不应住异生地及异生地法若净若不净。不应住种姓地及种姓地法乃至如来地及如来地法若净若不净。不应住异生地及异生地法若寂静若不寂静。不应住种姓地及种姓</p>
<p style="text-align: left">
	　　地法乃至如来地及如来地法若寂静若不寂静。不应住异生地及异生地法若远离若不远离。不应住种姓地及种姓地法乃至如来地及如来地法若远离若不远离。不应住异生地及异生地</p>
<p style="text-align: left">
	　　法若空若不空。不应住种姓地及种姓地法乃至如来地及如来地法若空若不空。不应住异生地及异生地法若有相若无相。不应住种姓地及种姓地法乃至如来地及如来地法若有相若无</p>
<p style="text-align: left">
	　　相。不应住异生地及异生地法若有愿若无愿。不应住种姓地及种姓地法乃至如来地及如来地法若有愿若无愿。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住预流果是无为相。不应住一来不还阿罗汉果是无为相。何以故。以有所得为方便故。憍尸迦。菩萨摩诃萨行般若波罗蜜多</p>
<p style="text-align: left">
	　　时。不应住独觉菩提是无为相。何以故。以有所得为方便故。憍尸迦。菩萨摩诃萨行般若波罗蜜多时。不应住阿耨多罗三藐三菩提是无为相。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住预流是<a>福田</a>。不应住一来不还阿罗汉是福田。何以故。以有所得为方便故。憍尸迦。菩萨摩诃萨行般若波罗蜜多时。不应</p>
<p style="text-align: left">
	　　住独觉是福田。何以故。以有所得为方便故。憍尸迦。菩萨摩诃萨行般若波罗蜜多时。不应住菩萨如来应正等觉是福田。何以故。以有所得为方便故。复次憍尸迦。菩萨摩诃萨行</p>
<p style="text-align: left">
	　　般若波罗蜜多时。不应住初地<a>殊胜</a>事。不应住第二地乃至第十地殊胜事。何以故。以有所得为方便故。复次憍尸迦。菩萨摩诃萨行般若波罗蜜多时。不应住初发心。已便作是念。</p>
<p style="text-align: left">
	　　我当<a>圆满</a>布施波罗蜜多。不应住初发心。已便作是念。我当圆满净戒安忍精进静虑般若波罗蜜多。何以故。以有所得为方便故。憍尸迦。菩萨摩诃萨行般若波罗蜜多时。不应住我</p>
<p style="text-align: left">
	　　当圆满四静虑。不应住我当圆满四无量四无色定。何以故。以有所得为方便故。憍尸迦。菩萨摩诃萨行般若波罗蜜多时。不应住我当圆满八<a>解脱</a>。不应住我当圆满八胜处九次第定</p>
<p style="text-align: left">
	　　十遍处。何以故。以有所得为方便故。憍尸迦。菩萨摩诃萨行般若波罗蜜多时。不应住我当圆满四念住。不应住我当圆满四正断四神足五根五力七等觉支八圣道支。何以故。以有</p>
<p style="text-align: left">
	　　所得为方便故。憍尸迦。菩萨摩诃萨行般若波罗蜜多时。不应住我当圆满空解脱门。不应住我当圆满无相无愿解脱门。何以故。以有所得为方便故。憍尸迦。菩萨摩诃萨行般若波</p>
<p style="text-align: left">
	　　罗蜜多时。不应住我修加行既圆满已当入菩萨正性离生。不应住我已得入正性离生当住菩萨不退转地。何以故。以有所得为方便故。憍尸迦。菩萨摩诃萨行般若波罗蜜多时。不应</p>
<p style="text-align: left">
	　　住我当圆满菩萨五<a>神通</a>。不应住我得圆满五神通已当游无量无数世界礼敬瞻仰供养承事诸佛<a>世尊</a>听闻<a>正法</a>如理思惟广为有情宣说开示。何以故。以有所得为方便故。憍尸迦。菩萨</p>
<p style="text-align: left">
	　　摩诃萨行般若波罗蜜多时。不应住我当严净如十方佛所居<a>净土</a>。不应住我当成熟诸有情类令得无上正等菩提或般<a>涅槃</a>或人天乐。何以故。以有所得为方便故。憍尸迦。菩萨摩诃萨</p>
<p style="text-align: left">
	　　行般若波罗蜜多时。不应住我当往诣无量无数诸佛国土供养恭敬尊重赞叹诸佛世尊复以无边花香璎珞宝幢幡盖衣服卧具饮食灯明百千俱胝那庾多数天诸伎乐及无量种上妙珍财而为</p>
<p style="text-align: left">
	　　供养。不应住我当安立无量无数无边有情令于无上正等菩提得不退转。何以故。以有所得为方便故。憍尸迦。菩萨摩诃萨行般若波罗蜜多时。不应住我当成办清净肉眼。不应住我</p>
<p style="text-align: left">
	　　当成办清净天眼慧眼<a>法眼</a>究竟佛眼。何以故。以有所得为方便故。憍尸迦。菩萨摩诃萨行般若波罗蜜多时。不应住我当成办究竟圆满神境智通。不应住我当成办究竟圆满天眼天耳</p>
<p style="text-align: left">
	　　他心宿住漏尽智通。何以故。以有所得为方便故。憍尸迦。菩萨摩诃萨行般若波罗蜜多时。不应住我当成办佛十力。不应住我当成办四无所畏四无碍解大慈大悲大喜大舍十八佛不</p>
<p style="text-align: left">
	　　共法。何以故。以有所得为方便故。憍尸迦。菩萨摩诃萨行般若波罗蜜多时。不应住我当成办无忘失法。不应住我当成办恒住舍性。何以故。以有所得为方便故。憍尸迦。菩萨摩</p>
<p style="text-align: left">
	　　诃萨行般若波罗蜜多时。不应住我当成办一切智。不应住我当成办道相智一切相智。何以故。以有所得为方便故。憍尸迦。菩萨摩诃萨行般若波罗蜜多时。不应住我当成办一切陀</p>
<p style="text-align: left">
	　　罗尼门于无量无边所作事业总持<a>自在</a>。不应住我当成办一切三摩地门于无量无边等持差别游戏自在。何以故。以有所得为方便故。憍尸迦。菩萨摩诃萨行般若波罗蜜多时。不应住</p>
<p style="text-align: left">
	　　我当成办三十二相所庄严身令诸有情见者<a>欢喜</a>。不应住我当成办八十随好所庄严身令诸有情观无厌惓。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住此是随信<a>行者</a>此是随法行者此是第八补特伽罗。不应住此是预流果此是极七返有。不应住此是家家此是一间。不应住此是</p>
<p style="text-align: left">
	　　齐首补特伽罗乃至寿尽烦恼方尽。不应住此是预流定不堕法此是中间般涅槃法。不应住此是一来向此是一来果一来此间得尽苦际。不应住此是不还向此是不还果往彼方得般涅槃者</p>
<p style="text-align: left">
	　　。不应住此是阿罗汉向此是阿罗汉果现在必入无余涅槃。不应住此是独觉向此是独觉果现在必入无余涅槃。不应住此是超声闻独觉地住菩萨地者。何以故。以有所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时。不应住我当具足一切智道相智一切相智觉一切法一切相已永断一切相续烦恼及诸习气。不应住我当证得阿耨多罗三藐三菩提转妙</p>
<p style="text-align: left">
	　　法轮作诸佛事度脱无量无数有情令得涅槃毕竟安乐。何以故。以有所得为方便故。憍尸迦。菩萨摩诃萨行般若波罗蜜多时。不应住我当善修四神足已安住如是殊胜等持。由此等持</p>
<p style="text-align: left">
	　　增上势力令我<a>寿命</a>如殑伽沙大劫而住。不应住我当获得寿量无边。何以故。以有所得为方便故。憍尸迦。菩萨摩诃萨行般若波罗蜜多时。不应住我当成就最胜圆满三十二种大士夫</p>
<p style="text-align: left">
	　　相是一一相百福庄严。不应住我当成就最胜圆满八十随好一一好中有无数量希有胜事而为庄严。何以故。以有所得为方便故。憍尸迦。菩萨摩诃萨行般若波罗蜜多时。不应住我当</p>
<p style="text-align: left">
	　　安住一严净土其土宽广于十方面如殑伽沙世界之量。不应住我当安坐一金刚座其座广大量等三千大千佛土。何以故。以有所得为方便故。憍尸迦。菩萨摩诃萨行般若波罗蜜多时。</p>
<p style="text-align: left">
	　　不应住我当依止大菩提树其树高广众宝庄严所出妙香有情闻者贪嗔痴等心疾皆除无量无边身病亦愈。不应住有情闻此菩提树香离诸声闻独觉作意必得无上正等菩提。何以故。以有</p>
<p style="text-align: left">
	　　所得为方便故</p>
<p style="text-align: left">
	　　复次憍尸迦。菩萨摩诃萨行般若波罗蜜多时不应住愿我当得净佛土中无色名声无受想行识名声。何以故。以有所得为方便故。憍尸迦。菩萨摩诃萨行般若波罗蜜多时。不应住</p>
<p style="text-align: left">
	　　愿我当得净佛土中无眼处名声无耳鼻舌身意处名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无色处名声无声香味触法处名</p>
<p style="text-align: left">
	　　声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无眼界名声无<a>色界</a>眼识界及眼触眼触为缘所生诸受名声。何以故。以有所得为</p>
<p style="text-align: left">
	　　方便故。憍尸迦。菩萨摩诃萨行般若波罗蜜多时。不应住愿我当得净佛土中无耳界名声无声界耳识界及耳触耳触为缘所生诸受名声。何以故。以有所得为方便故。憍尸迦。菩萨摩</p>
<p style="text-align: left">
	　　诃萨行般若波罗蜜多时。不应住愿我当得净佛土中无鼻界名声无香界鼻识界及鼻触鼻触为缘所生诸受名声。何以故。以有所得为方便故。憍尸迦。菩萨摩诃萨行般若波罗蜜多时。</p>
<p style="text-align: left">
	　　不应住愿我当得净佛土中无舌界名声无味界舌识界及舌触舌触为缘所生诸受名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中</p>
<p style="text-align: left">
	　　无身界名声无触界身识界及身触身触为缘所生诸受名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无意界名声无法界<a>意识</a>界</p>
<p style="text-align: left">
	　　及意触意触为缘所生诸受名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无地界名声无水火风空识界名声。何以故。以有所</p>
<p style="text-align: left">
	　　得为方便故。憍尸迦。菩萨摩诃萨行般若波罗蜜多时。不应住愿我当得净佛土中无苦圣谛名声无集灭道圣谛名声。何以故。以有所得为方便故。憍尸迦。菩萨摩诃萨行般若波罗蜜</p>
<p style="text-align: left">
	　　多时。不应住愿我当得净佛土中无无明名声。无行识名色六处触受爱取有生老死愁叹苦忧恼名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿</p>
<p style="text-align: left">
	　　我当得净佛土中无内空名声无外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空名声。何以故。</p>
<p style="text-align: left">
	　　以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无真如名声无法界法性不虚妄性不变异性平等性离生性法定法住实际<a>虚空</a>界不思议界名声。</p>
<p style="text-align: left">
	　　何以故。以有所得为方便故</p>
<p style="text-align: left">
	　　憍尸迦。菩萨摩诃萨行般若波罗蜜多时。不应住愿我当得净佛土中无布施波罗蜜多名声无净戒安忍精进静虑般若波罗蜜多名声。何以故。以有所得为方便故。憍尸迦。菩萨摩</p>
<p style="text-align: left">
	　　诃萨行般若波罗蜜多时。不应住愿我当得净佛土中无四静虑名声无四无量四无色定名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净</p>
<p style="text-align: left">
	　　佛土中无八解脱名声无八胜处九次第定十遍处名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无四念住名声无四正断四神足</p>
<p style="text-align: left">
	　　五根五力七等觉支八圣道支名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无空解脱门名声无无相无愿解脱门名声。何以故</p>
<p style="text-align: left">
	　　。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无五眼名声无六神通名声。何以故。以有所得为方便故。憍尸迦。菩萨摩诃萨行般若波罗</p>
<p style="text-align: left">
	　　蜜多时。不应住愿我当得净佛土中无佛十力名声无四无所畏四无碍解大慈大悲大喜大舍十八佛不共法名声。何以故。以有所得为方便故。憍尸迦。菩萨摩诃萨行般若波罗蜜多时。</p>
<p style="text-align: left">
	　　不应住愿我当得净佛土中无无忘失法名声无恒住舍性名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无一切陀罗尼门名声无</p>
<p style="text-align: left">
	　　一切三摩地门名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无一切智名声无道相智一切相智名声。何以故。以有所得为方</p>
<p style="text-align: left">
	　　便故。憍尸迦。菩萨摩诃萨行般若波罗蜜多时。不应住愿我当得净佛土中无声闻乘名声无独觉乘无上乘名声。何以故以有所得为方便故。憍尸迦。菩萨摩诃萨行般若波罗蜜多时。</p>
<p style="text-align: left">
	　　不应住愿我当得净佛土中无预流及预流向果名声无一来不还阿罗汉及一来不还阿罗汉向果名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我</p>
<p style="text-align: left">
	　　当得净佛土中无独觉及独觉菩提名声无菩萨如来及菩萨如来法名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中无极喜地及法</p>
<p style="text-align: left">
	　　名声无离垢地发光地焰慧地极难胜地现前地远行地不动地善慧地法云地及法名声。何以故。以有所得为方便故。憍尸迦。菩萨摩诃萨行般若波罗蜜多时。不应住愿我当得净佛土中</p>
<p style="text-align: left">
	　　无异生地及法名声无种姓地第八地具见地薄地离欲地已办地独觉地菩萨地如来地及法名声。何以故。以有所得为方便故。所以者何。一切如来应正等觉得阿耨多罗三藐三菩提时。</p>
<p style="text-align: left">
	　　觉一切法都无所有。名字音声皆不可得。憍尸迦。是为菩萨摩诃萨于般若波罗蜜多。如所应住不应住相。憍尸迦。菩萨摩诃萨于般若波罗蜜多。随所应住不应住相。以无所得而为</p>
<p style="text-align: left">
	　　方便。应如是学</p>
<p style="text-align: left">
	　　时<a>舍利子</a>作是念言。若菩萨摩诃萨于一切法不应住者。云何应住般若波罗蜜多。具寿善现知<a>舍利</a>子心之所念。即谓之曰。于意云何。诸如来心为何所住。舍利子言。诸佛之心</p>
<p style="text-align: left">
	　　都无所住。所以者何。善现。如来之心不住色。不住受想行识。何以故。以色蕴等不可得故。善现。如来之心不住眼处。不住耳鼻舌身意处。何以故。以眼处等不可得故。善现。</p>
<p style="text-align: left">
	　　如来之心不住色处。不住声香味触法处。何以故。以色处等不可得故。善现。如来之心不住眼界。不住色界眼识界及眼触眼触为缘所生诸受。何以故。以眼界等不可得故。善现。</p>
<p style="text-align: left">
	　　如来之心不住耳界。不住声界耳识界及耳触耳触为缘所生诸受。何以故。以耳界等不可得故。善现。如来之心不住鼻界。不住香界鼻识界及鼻触鼻触为缘所生诸受。何以故。以鼻</p>
<p style="text-align: left">
	　　界等不可得故。善现。如来之心不住舌界。不住味界舌识界及舌触舌触为缘所生诸受。何以故。以舌界等不可得故。善现。如来之心不住身界。不住触界身识界及身触身触为缘所</p>
<p style="text-align: left">
	　　生诸受。何以故。以身界等不可得故。善现。如来之心不住意界。不住法界意识界及意触意触为缘所生诸受。何以故。以意界等不可得故。善现。如来之心不住地界。不住水火风</p>
<p style="text-align: left">
	　　空识界。何以故。以地界等不可得故。善现。如来之心不住苦圣谛。不住集灭道圣谛。何以故。以苦圣谛等不可得故。善现。如来之心不住无明。不住行识名色六处触受爱取有生</p>
<p style="text-align: left">
	　　老死愁叹苦忧恼。何以故。以无明等不可得故。善现。如来之心不住内空。不住外空内外空空空大空胜义空有为空无为空毕竟空无际空散空无变异空本性空自相空共相空一切法空</p>
<p style="text-align: left">
	　　不可得空无性空自性空无性自性空。何以故。以内空等不可得故。善现。如来之心不住真如。不住法界法性不虚妄性不变异性平等性离生性法定法住实际虚空界不思议界。何以故</p>
<p style="text-align: left">
	　　。以真如等不可得故</p>
				</div></div><hr><script charset='utf-8' src='../../js/footer.js'></script></body></html>