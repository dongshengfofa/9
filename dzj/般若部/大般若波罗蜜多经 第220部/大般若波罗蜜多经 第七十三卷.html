<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大般若波罗蜜多经 第七十三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大般若波罗蜜多经 第七十三卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大般若波罗蜜多经 第七十三卷</strong></p>
<p style="text-align: left">
	　　<a>三藏</a>法师玄奘奉　诏译</p>
<p style="text-align: left">
	　　初分观行品第十九之四</p>
<p style="text-align: left">
	　　时<a>舍利子</a>。问善现言。何缘故说。色等不生则非色等。善现答言。<a>舍利</a>子。色色性空。此性空中无生无色。受想行识受想行识性空。此性空中无生无受想行识。舍利子。由此</p>
<p style="text-align: left">
	　　缘故我作是说。色不生则非色。受想行识不生则非受想行识。舍利子。眼处眼处性空。此性空中无生无眼处。耳鼻舌身意处耳鼻舌身意处性空。此性空中无生无耳鼻舌身意处。舍</p>
<p style="text-align: left">
	　　利子。由此缘故我作是说。眼处不生则非眼处。耳鼻舌身意处不生则非耳鼻舌身意处。舍利子。色处色处性空。此性空中无生无色处。声香味触法处声香味触法处性空。此性空中</p>
<p style="text-align: left">
	　　无生无声香味触法处。舍利子。由此缘故我作是说。色处不生则非色处。声香味触法处不生则非声香味触法处。舍利子。眼界眼界性空。此性空中无生无眼界。<a>色界</a>眼识界及眼触</p>
<p style="text-align: left">
	　　眼触为缘所生诸受。色界乃至眼触为缘所生诸受性空。此性空中无生无色界乃至眼触为缘所生诸受。舍利子。由此缘故我作是说。眼界不生则非眼界。色界乃至眼触为缘所生诸受</p>
<p style="text-align: left">
	　　不生则非色界乃至眼触为缘所生诸受。舍利子。耳界耳界性空。此性空中无生无耳界声界耳识界及耳触耳触为缘所生诸受。声界乃至耳触为缘所生诸受性空。此性空中。无生无声</p>
<p style="text-align: left">
	　　界乃至耳触为缘所生诸受。舍利子。由此缘故我作是说。耳界不生则非耳界。声界乃至耳触为缘所生诸受不生则非声界乃至耳触为缘所生诸受。舍利子。鼻界鼻界性空。此性空中</p>
<p style="text-align: left">
	　　无生无鼻界香界鼻识界及鼻触鼻触为缘所生诸受。香界乃至鼻触为缘所生诸受性空。此性空中无生无香界乃至鼻触为缘所生诸受。舍利子。由此缘故我作是说。鼻界不生则非鼻界</p>
<p style="text-align: left">
	　　。香界乃至鼻触为缘所生诸受不生则非香界乃至鼻触为缘所生诸受。舍利子。舌界舌界性空。此性空中无生无舌界味界舌识界及舌触舌触为缘所生诸受。味界乃至舌触为缘所生诸</p>
<p style="text-align: left">
	　　受性空。此性空中无生无味界乃至舌触为缘所生诸受。舍利子。由此缘故我作是说。舌界不生则非舌界。味界乃至舌触为缘所生诸受不生则非味界乃至舌触为缘所生诸受。舍利子</p>
<p style="text-align: left">
	　　。身界身界性空。此性空中无生无身界触界身识界及身触身触为缘所生诸受。触界乃至身触为缘所生诸受性空。此性空中无生无触界乃至身触为缘所生诸受。舍利子。由此缘故我</p>
<p style="text-align: left">
	　　作是说。身界不生则非身界。触界乃至身触为缘所生诸受不生则非触界乃至身触为缘所生诸受。舍利子。意界意界性空。此性空中无生无意界法界<a>意识</a>界及意触意触为缘所生诸受</p>
<p style="text-align: left">
	　　。法界乃至意触为缘所生诸受性空。此性空中无生无法界乃至意触为缘所生诸受。舍利子。由此缘故我作是说。意界不生则非意界。法界乃至意触为缘所生诸受不生则非法界乃至</p>
<p style="text-align: left">
	　　意触为缘所生诸受。舍利子。地界地界性空。此性空中无生无地界。水火风空识界水火风空识界性空。此性空中无生无水火风空识界。舍利子。由此缘故我作是说。地界不生则非</p>
<p style="text-align: left">
	　　地界。水火风空识界不生则非水火风空识界。舍利子。苦圣谛苦圣谛性空。此性空中无生无苦圣谛。集灭道圣谛集灭道圣谛性空。此性空中无生无集灭道圣谛。舍利子。由此缘故</p>
<p style="text-align: left">
	　　我作是说。苦圣谛不生则非苦圣谛。集灭道圣谛不生则非集灭道圣谛。舍利子。无明无明性空。此性空中无生无无明。行识名色六处触受爱取有生老死愁叹苦忧恼。行乃至老死愁</p>
<p style="text-align: left">
	　　叹苦忧恼性空。此性空中无生无行乃至老死愁叹苦忧恼。舍利子。由此缘故我作是说。无明不生则非无明。行乃至老死愁叹苦忧恼不生则非行乃至老死愁叹苦忧恼。舍利子。内空</p>
<p style="text-align: left">
	　　内空性空。此性空中无生无内空。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。外空乃至</p>
<p style="text-align: left">
	　　无性自性空性空。此性空中无生无外空乃至无性自性空。舍利子。由此缘故我作是说。内空不生则非内空。外空乃至无性自性空不生则非外空乃至无性自性空</p>
<p style="text-align: left">
	　　舍利子。布施波罗蜜多。布施波罗蜜多性空。此性空中无生无布施波罗蜜多。净戒安忍精进静虑般若波罗蜜多。净戒安忍精进静虑般若波罗蜜多性空。此性空中无生无净戒安</p>
<p style="text-align: left">
	　　忍精进静虑般若波罗蜜多。舍利子。由此缘故我作是说。布施波罗蜜多不生则非布施波罗蜜多。净戒安忍精进静虑般若波罗蜜多不生则非净戒安忍精进静虑般若波罗蜜多。舍利子</p>
<p style="text-align: left">
	　　。四静虑四静虑性空。此性空中无生无四静虑。四无量四无色定四无量四无色定性空。此性空中无生无四无量四无色定。舍利子。由此缘故我作是说。四静虑不生则非四静虑。四</p>
<p style="text-align: left">
	　　无量四无色定不生则非四无量四无色定。舍利子。八<a>解脱</a>八解脱性空。此性空中无生无八解脱。八胜处九次第定十遍处。八胜处九次第定十遍处性空。此性空中无生无八胜处九次</p>
<p style="text-align: left">
	　　第定十遍处。舍利子。由此缘故我作是说。八解脱不生则非八解脱。八胜处九次第定十遍处不生则非八胜处九次第定十遍处。舍利子。四念住四念住性空。此性空中无生无四念住</p>
<p style="text-align: left">
	　　。四正断四神足五根五力七等觉支八圣道支四正断乃至八圣道支性空。此性空中无生无四正断乃至八圣道支。舍利子。由此缘故我作是说。四念住不生则非四念住。四正断乃至八</p>
<p style="text-align: left">
	　　圣道支不生则非四正断乃至八圣道支。舍利子。空解脱门空解脱门性空。此性空中无生无空解脱门。无相无愿解脱门无相无愿解脱门性空。此性空中无生无无相无愿解脱门。舍利</p>
<p style="text-align: left">
	　　子。由此缘故我作是说。空解脱门不生则非空解脱门。无相无愿解脱门不生则非无相无愿解脱门。舍利子。五眼五眼性空。此性空中无生无五眼。六<a>神通</a>六神通性空。此性空中无</p>
<p style="text-align: left">
	　　生无六神通。舍利子。由此缘故我作是说。五眼不生则非五眼。六神通不生则非六神通。舍利子。佛十力佛十力性空。此性空中无生无佛十力。四无所畏四无碍解大慈大悲大喜大</p>
<p style="text-align: left">
	　　舍十八佛不共法。四无所畏乃至十八佛不共法性空。此性空中无生无四无所畏乃至十八佛不共法。舍利子。由此缘故我作是说。佛十力不生则非佛十力。四无所畏乃至十八佛不共</p>
<p style="text-align: left">
	　　法不生则非四无所畏乃至十八佛不共法。舍利子。真如真如性空。此性空中无生无真如。法界法性平等性离生性法定法住实际<a>虚空</a>界不思议界。法界乃至不思议界性空。此性空中</p>
<p style="text-align: left">
	　　无生无法界乃至不思议界舍利子。由此缘故我作是说。真如不生则非真如。法界乃至不思议界不生则非法界乃至不思议界。舍利子。无上正等菩提。无上正等菩提性空。此性空中</p>
<p style="text-align: left">
	　　无生无无上正等菩提。一切智道相智一切相智。一切智道相智一切相智性空。此性空中无生无一切智道相智一切相智。舍利子。由此缘故我作是说。无上正等菩提不生则非无上正</p>
<p style="text-align: left">
	　　等菩提一切智道相智一切相智不生则非一切智道相智一切相智。舍利子。无忘失法无忘失法性空。此性空中无生无无忘失法。恒住舍性恒住舍性性空。此性空中无生无恒住舍性。</p>
<p style="text-align: left">
	　　舍利子。由此缘故我作是说。无忘失法不生则非无忘失法。恒住舍性不生则非恒住舍性。舍利子。一切陀罗尼门一切陀罗尼门性空。此性空中无生无一切陀罗尼门。一切三摩地门</p>
<p style="text-align: left">
	　　一切三摩地门性空。此性空中无生无一切三摩地门。舍利子。由此缘故我作是说。一切陀罗尼门不生则非一切陀罗尼门。一切三摩地门不生则非一切三摩地门。时舍利子。问善现</p>
<p style="text-align: left">
	　　言。何缘故说。色等不灭则非色等。善现答言。舍利子。色色性空。此性空中无灭无色。受想行识受想行识性空。此性空中无灭无受想行识。舍利子。由此缘故我作是说。色不灭</p>
<p style="text-align: left">
	　　则非色。受想行识不灭则非受想行识。舍利子。眼处眼处性空。此性空中无灭无眼处。耳鼻舌身意处。耳鼻舌身意处性空。此性空中无灭无耳鼻舌身意处。舍利子。由此缘故我作</p>
<p style="text-align: left">
	　　是说。眼处不灭则非眼处。耳鼻舌身意处不灭则非耳鼻舌身意处。舍利子。色处色处性空。此性空中无灭无色处。声香味触法处。声香味触法处性空。此性空中无灭无声香味触法</p>
<p style="text-align: left">
	　　处。舍利子。由此缘故我作是说。色处不灭则非色处。声香味触法处不灭则非声香味触法处。舍利子。眼界眼界性空。此性空中无灭无眼界。色界眼识界及眼触眼触为缘所生诸受</p>
<p style="text-align: left">
	　　。色界乃至眼触为缘所生诸受性空。此性空中无灭无色界乃至眼触为缘所生诸受。舍利子。由此缘故我作是说。眼界不灭则非眼界。色界乃至眼触为缘所生诸受不灭则非色界乃至</p>
<p style="text-align: left">
	　　眼触为缘所生诸受。舍利子。耳界耳界性空。此性空中无灭无耳界。声界耳识界及耳触耳触为缘所生诸受。声界乃至耳触为缘所生诸受性空。此性空中无灭无声界乃至耳触为缘所</p>
<p style="text-align: left">
	　　生诸受。舍利子。由此缘故我作是说。耳界不灭则非耳界。声界乃至耳触为缘所生诸受不灭则非声界乃至耳触为缘所生诸受。舍利子。鼻界鼻界性空。此性空中无灭无鼻界。香界</p>
<p style="text-align: left">
	　　鼻识界及鼻触鼻触为缘所生诸受。香界乃至鼻触为缘所生诸受性空。此性空中无灭无香界乃至鼻触为缘所生诸受。舍利子。由此缘故我作是说。鼻界不灭则非鼻界。香界乃至鼻触</p>
<p style="text-align: left">
	　　为缘所生诸受不灭则非香界乃至鼻触为缘所生诸受。舍利子。舌界舌界性空。此性空中无灭无舌界。味界舌识界及舌触舌触为缘所生诸受。味界乃至舌触为缘所生诸受性空。此性</p>
<p style="text-align: left">
	　　空中无灭无味界乃至舌触为缘所生诸受。舍利子。由此缘故我作是说。舌界不灭则非舌界。味界乃至舌触为缘所生诸受不灭则非味界乃至舌触为缘所生诸受。舍利子。身界身界性</p>
<p style="text-align: left">
	　　空。此性空中无灭无身界。触界身识界及身触身触为缘所生诸受。触界乃至身触为缘所生诸受性空。此性空中无灭无触界乃至身触为缘所生诸受。舍利子。由此缘故我作是说。身</p>
<p style="text-align: left">
	　　界不灭则非身界。触界乃至身触为缘所生诸受不灭则非触界乃至身触为缘所生诸受。舍利子。意界意界性空。此性空中无灭无意界。法界意识界及意触意触为缘所生诸受。法界乃</p>
<p style="text-align: left">
	　　至意触为缘所生诸受性空。此性空中无灭无法界乃至意触为缘所生诸受。舍利子。由此缘故我作是说。意界不灭则非意界。法界乃至意触为缘所生诸受不灭则非法界乃至意触为缘</p>
<p style="text-align: left">
	　　所生诸受。舍利子。地界地界性空。此性空中无灭无地界。水火风空识界水火风空识界性空。此性空中无灭无水火风空识界。舍利子。由此缘故我作是说。地界不灭则非地界。水</p>
<p style="text-align: left">
	　　火风空识界不灭则非水火风空识界。舍利子。苦圣谛苦圣谛性空。此性空中无灭无苦圣谛。集灭道圣谛集灭道圣谛性空。此性空中无灭无集灭道圣谛。舍利子。由此缘故我作是说</p>
<p style="text-align: left">
	　　。苦圣谛不灭则非苦圣谛。集灭道圣谛不灭则非集灭道圣谛。舍利子。无明无明性空。此性空中无灭无无明。行识名色六处触受爱取有生老死愁叹苦忧恼。行乃至老死愁叹苦忧恼</p>
<p style="text-align: left">
	　　性空。此性空中无灭无行乃至老死愁叹苦忧恼。舍利子。由此缘故我作是说。无明不灭则非无明。行乃至老死愁叹苦忧恼不灭则非行乃至老死愁叹苦忧恼。舍利子。内空内空性空</p>
<p style="text-align: left">
	　　。此性空中无灭无内空。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。外空乃至无性自性</p>
<p style="text-align: left">
	　　空性空。此性空中无灭无外空乃至无性自性空。舍利子。由此缘故我作是说。内空不灭则非内空。外空乃至无性自性空不灭则非外空乃至无性自性空</p>
<p style="text-align: left">
	　　舍利子。布施波罗蜜多。布施波罗蜜多性空。此性空中无灭无布施波罗蜜多。净戒安忍精进静虑般若波罗蜜多。净戒安忍精进静虑般若波罗蜜多性空。此性空中无灭无净戒安</p>
<p style="text-align: left">
	　　忍精进静虑般若波罗蜜多。舍利子。由此缘故我作是说。布施波罗蜜多不灭则非布施波罗蜜多。净戒安忍精进静虑般若波罗蜜多不灭则非净戒安忍精进静虑般若波罗蜜多。舍利子</p>
<p style="text-align: left">
	　　。四静虑四静虑性空。此性空中无灭无四静虑。四无量四无色定四无量四无色定性空。此性空中无灭无四无量四无色定。舍利子。由此缘故我作是说。四静虑不灭则非四静虑。四</p>
<p style="text-align: left">
	　　无量四无色定不灭则非四无量四无色定。舍利子。八解脱八解脱性空。此性空中无灭无八解脱。八胜处九次第定十遍处。八胜处九次第定十遍处性空。此性空中无灭无八胜处九次</p>
<p style="text-align: left">
	　　第定十遍处。舍利子。由此缘故我作是说。八解脱不灭则非八解脱。八胜处九次第定十遍处不灭则非八胜处九次第定十遍处。舍利子。四念住四念住性空。此性空中无灭无四念住</p>
<p style="text-align: left">
	　　。四正断四神足五根五力七等觉支八圣道支。四正断乃至八圣道支性空。此性空中无灭无四正断乃至八圣道支。舍利子。由此缘故我作是说。四念住不灭则非四念住。四正断乃至</p>
<p style="text-align: left">
	　　八圣道支不灭则非四正断乃至八圣道支。舍利子。空解脱门空解脱门性空。此性空中无灭无空解脱门。无相无愿解脱门。无相无愿解脱门性空。此性空中无灭无无相无愿解脱门。</p>
<p style="text-align: left">
	　　舍利子。由此缘故我作是说。空解脱门不灭则非空解脱门。无相无愿解脱门不灭则非无相无愿解脱门。舍利子。五眼五眼性空。此性空中无灭无五眼。六神通六神通性空。此性空</p>
<p style="text-align: left">
	　　中无灭无六神通。舍利子。由此缘故我作是说。五眼不灭则非五眼。六神通不灭则非六神通。舍利子。佛十力佛十力性空。此性空中无灭无佛十力。四无所畏四无碍解大慈大悲大</p>
<p style="text-align: left">
	　　喜大舍十八佛不共法。四无所畏乃至十八佛不共法性空。此性空中无灭无四无所畏乃至十八佛不共法。舍利子。由此缘故我作是说。佛十力不灭则非佛十力。四无所畏乃至十八佛</p>
<p style="text-align: left">
	　　不共法不灭则非四无所畏乃至十八佛不共法。舍利子。真如真如性空。此性空中无灭无真如。法界法性平等性离生性法定法住实际虚空界不思议界。法界乃至不思议界性空。此性</p>
<p style="text-align: left">
	　　空中无灭无法界乃至不思议界。舍利子。由此缘故我作是说。真如不灭则非真如。法界乃至不思议界不灭则非法界乃至不思议界。舍利子。无上正等菩提无上正等菩提性空。此性</p>
<p style="text-align: left">
	　　空中无灭无无上正等菩提。一切智道相智一切相智。一切智道相智一切相智性空。此性空中无灭无一切智道相智一切相智。舍利子。由此缘故我作是说。无上正等菩提不灭则非无</p>
<p style="text-align: left">
	　　上正等菩提。一切智道相智一切相智不灭则非一切智道相智一切相智。舍利子。无忘失法无忘失法性空。此性空中无灭无无忘失法。恒住舍性恒住舍性性空。此性空中无灭无恒住</p>
<p style="text-align: left">
	　　舍性。舍利子。由此缘故我作是说。无忘失法不灭则非无忘失法。恒住舍性不灭则非恒住舍性。舍利子。一切陀罗尼门一切陀罗尼门性空。此性空中无灭无一切陀罗尼门。一切三</p>
<p style="text-align: left">
	　　摩地门一切三摩地门性空。此性空中无灭无一切三摩地门。舍利子。由此缘故我作是说。一切陀罗尼门不灭则非一切陀罗尼门。一切三摩地门不灭则非一切三摩地门</p>
<p style="text-align: left">
	　　时舍利子。问善现言。何缘故。说色等不二则非色等。善现答言。舍利子。若色若不二。若受想行识若不二。如是一切皆非相应非不相应。非有色非无色。非有见非无见。非</p>
<p style="text-align: left">
	　　有对非无对。咸同一相所谓无相。舍利子。由此缘故我作是说。色不二则非色。受想行识不二则非受想行识。舍利子。若眼处若不二。若耳鼻舌身意处若不二。如是一切皆非相应</p>
<p style="text-align: left">
	　　。非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。眼处不二则非眼处。耳鼻舌身意处不二则非耳鼻舌身意处。舍利子</p>
<p style="text-align: left">
	　　。若色处若不二。若声香味触法处若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。色处不</p>
<p style="text-align: left">
	　　二则非色处。声香味触法处不二则非声香味触法处。舍利子。若眼界若不二。若色界眼识界及眼触眼触为缘所生诸受若不二。如是一切皆非相应非不相应。非有色非无色。非有见</p>
<p style="text-align: left">
	　　非无见。非有对非无对。咸同一相所谓无相。舍利子。由此缘故我作是说。眼界不二则非眼界。色界乃至眼触为缘所生诸受不二则非色界乃至眼触为缘所生诸受。舍利子。若耳界</p>
<p style="text-align: left">
	　　若不二。若声界耳识界及耳触耳触为缘所生诸受若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作</p>
<p style="text-align: left">
	　　是说。耳界不二则非耳界。声界乃至耳触为缘所生诸受不二则非声界乃至耳触为缘所生诸受。舍利子。若鼻界若不二。若香界鼻识界及鼻触鼻触为缘所生诸受若不二。如是一切皆</p>
<p style="text-align: left">
	　　非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。鼻界不二则非鼻界。香界乃至鼻触为缘所生诸受不二则非香界</p>
<p style="text-align: left">
	　　乃至鼻触为缘所生诸受。舍利子。若舌界若不二。若味界舌识界及舌触舌触为缘所生诸受若不二。如是一切皆非相应非不相应。非有色非无色。非有见非无见。非有对非无对。咸</p>
<p style="text-align: left">
	　　同一相所谓无相。舍利子。由此缘故我作是说。舌界不二则非舌界。味界乃至舌触为缘所生诸受不二则非味界乃至舌触为缘所生诸受。舍利子。若身界若不二。若触界身识界及身</p>
<p style="text-align: left">
	　　触身触为缘所生诸受若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。身界不二则非身界。</p>
<p style="text-align: left">
	　　触界乃至身触为缘所生诸受不二则非触界乃至身触为缘所生诸受。舍利子。若意界若不二。若法界意识界及意触意触为缘所生诸受若不二。如是一切皆非相应非不相应。非有色非</p>
<p style="text-align: left">
	　　无色。非有见非无见。非有对非无对。咸同一相所谓无相。舍利子。由此缘故我作是说。意界不二则非意界。法界乃至意触为缘所生诸受不二则非法界乃至意触为缘所生诸受。舍</p>
<p style="text-align: left">
	　　利子。若地界若不二。若水火风空识界若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。地</p>
<p style="text-align: left">
	　　界不二则非地界。水火风空识界不二则非水火风空识界。舍利子。若苦圣谛若不二。若集灭道圣谛若不二。如是一切皆非相应非不相应。非有色非无色。非有见非无见。非有对非</p>
<p style="text-align: left">
	　　无对。咸同一相所谓无相。舍利子。由此缘故我作是说。苦圣谛不二则非苦圣谛。集灭道圣谛不二则非集灭道圣谛。舍利子。若无明若不二。若行识名色六处触受爱取有生老死愁</p>
<p style="text-align: left">
	　　叹苦忧恼若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。无明不二则非无明。行乃至老死</p>
<p style="text-align: left">
	　　愁叹苦忧恼不二则非行乃至老死愁叹苦忧恼。舍利子。若内空若不二。若外空内外空空空大空胜义空有为空无为空毕竟空无际空散空无变异空本性空自相空共相空一切法空不可得</p>
<p style="text-align: left">
	　　空无性空自性空无性自性空若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。内空不二则非</p>
<p style="text-align: left">
	　　内空。外空乃至无性自性空不二则非外空乃至无性自性空</p>
<p style="text-align: left">
	　　舍利子。若布施波罗蜜多若不二。若净戒安忍精进静虑般若波罗蜜多若不二。如是一切皆非相应非不相应。非有色非无色。非有见非无见。非有对非无对。咸同一相所谓无相</p>
<p style="text-align: left">
	　　。舍利子。由此缘故我作是说。布施波罗蜜多不二则非布施波罗蜜多。净戒安忍精进静虑般若波罗蜜多不二则非净戒安忍精进静虑般若波罗蜜多。舍利子。若四静虑若不二。若四</p>
<p style="text-align: left">
	　　无量四无色定若不二。如是一切皆非相应非不相应。非有色非无色非有见非无见。非有对非无对。咸同一相所谓无相。舍利子。由此缘故我作是说四静虑不二则非四静虑。四无量</p>
<p style="text-align: left">
	　　四无色定不二则非四无量四无色定。舍利子。若八解脱若不二。若八胜处九次第定十遍处若不二。如是一切皆非相应非不相应。非有色非无色。非有见非无见。非有对非无对。咸</p>
<p style="text-align: left">
	　　同一相所谓无相。舍利子由此缘故我作是说。八解脱不二则非八解脱。八胜处九次第定十遍处不二则非八胜处九次第定十遍处。舍利子。若四念住若不二。若四正断四神足五根五</p>
<p style="text-align: left">
	　　力七等觉支八圣道支若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。四念住不二则非四念</p>
<p style="text-align: left">
	　　住。四正断乃至八圣道支不二则非四正断乃至八圣道支。舍利子。若空解脱门若不二。若无相无愿解脱门若不二。如是一切皆非相应非不相应。非有色非无色。非有见非无见。非</p>
<p style="text-align: left">
	　　有对非无对。咸同一相所谓无相。舍利子。由此缘故我作是说。空解脱门不二则非空解脱门。无相无愿解脱门不二则非无相无愿解脱门。舍利子。若五眼若不二。若六神通若不二</p>
<p style="text-align: left">
	　　。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。五眼不二则非五眼。六神通不二则非六神通。舍</p>
<p style="text-align: left">
	　　利子。若佛十力若不二。若四无所畏四无碍解大慈大悲大喜大舍十八佛不共法若不二。如是一切皆非相应非不相应。非有色非无色。非有见非无见。非有对非无对。咸同一相所谓</p>
<p style="text-align: left">
	　　无相。舍利子。由此缘故我作是说。佛十力不二则非佛十力。四无所畏乃至十八佛不共法不二则非四无所畏乃至十八佛不共法。舍利子。若真如若不二。若法界法性平等性离生性</p>
<p style="text-align: left">
	　　法定法住实际虚空界不思议界若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。真如不二则</p>
<p style="text-align: left">
	　　非真如。法界乃至不思议界不二则非法界乃至不思议界。舍利子。若无上正等菩提若不二。若一切智道相智一切相智若不二。如是一切皆非相应非不相应。非有色非无色。非有见</p>
<p style="text-align: left">
	　　非无见。非有对非无对。咸同一相所谓无相。舍利子。由此缘故我作是说。无上正等菩提不二则非无上正等菩提。一切智道相智一切相智不二则非一切智道相智一切相智。舍利子</p>
<p style="text-align: left">
	　　。若无忘失法若不二。若恒住舍性若不二。如是一切皆非相应非不相应。非有色非无色。非有见非无见。非有对非无对。咸同一相所谓无相。舍利子。由此缘故我作是说。无忘失</p>
<p style="text-align: left">
	　　法不二则非无忘失法。恒住舍性不二则非恒住舍性。舍利子。若一切陀罗尼门若不二。若一切三摩地门若不二。如是一切皆非相应非不相应。非有色非无色。非有见非无见。非有</p>
<p style="text-align: left">
	　　对非无对。咸同一相所谓无相。舍利子。由此缘故我作是说。一切陀罗尼门不二则非一切陀罗尼门。一切三摩地门不二。则非一切三摩地门</p>
				</div></div><hr><script charset='utf-8' src='../../js/footer.js'></script></body></html>