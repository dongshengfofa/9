<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说最上根本大乐金刚不空三昧大教王经 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说最上根本大乐金刚不空三昧大教王经 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说最上根本大乐金刚不空三昧大教王经 第四卷</strong></p>
<p style="text-align: left">
	　　西天译经<a>三藏</a>朝奉大夫试光禄卿明教大师臣法贤奉诏译</p>
<p style="text-align: left">
	　　大乐金刚不空三昧大明印相成就仪轨分第十五</p>
<p style="text-align: left">
	　　尔时金刚手<a>菩萨</a>复说成就法颂曰</p>
<p style="text-align: left">
	　　今说成就法　　是最胜究竟</p>
<p style="text-align: left">
	　　由此最胜故　　见获究竟法</p>
<p style="text-align: left">
	　　是以诸菩萨　　悉远离轮回</p>
<p style="text-align: left">
	　　得成就<a>自在</a>　　能成一切义</p>
<p style="text-align: left">
	　　修诸菩萨行　　而成正等觉</p>
<p style="text-align: left">
	　　广习诸余法　　莫能越此教</p>
<p style="text-align: left">
	　　<a>世间</a>诸有情　　无福难度者</p>
<p style="text-align: left">
	　　虽遇佛菩萨　　而不能度脱</p>
<p style="text-align: left">
	　　此教最胜故　　过诸佛菩萨</p>
<p style="text-align: left">
	　　见闻者获益　　广大如<a>虚空</a></p>
<p style="text-align: left">
	　　清净出三有　　得大欲大乐</p>
<p style="text-align: left">
	　　利益广无边　　所作皆成就</p>
<p style="text-align: left">
	　　设复诸有情　　无福<a>懈怠</a>者</p>
<p style="text-align: left">
	　　见世得<a>圆满</a>　　此最上成就</p>
<p style="text-align: left">
	　　金刚手菩萨说此法已。复说不空最胜成就法颂曰</p>
<p style="text-align: left">
	　　若欲作成就　　当作金刚手</p>
<p style="text-align: left">
	　　塑像及画像　　金银诸宝等</p>
<p style="text-align: left">
	　　雕镂及彩画　　作如是像已</p>
<p style="text-align: left">
	　　行人于像前　　依法作成就</p>
<p style="text-align: left">
	　　当于清旦时　　以众秘密具</p>
<p style="text-align: left">
	　　依法献供养　　然后想己身</p>
<p style="text-align: left">
	　　如彼金刚手　　即时结大印</p>
<p style="text-align: left">
	　　持诵吽字明　　即成金刚手</p>
<p style="text-align: left">
	　　其法欲成时　　尊像现祥瑞</p>
<p style="text-align: left">
	　　或闻大笑声　　放光或动摇</p>
<p style="text-align: left">
	　　随愿皆成就　　以此成就法</p>
<p style="text-align: left">
	　　所作皆圆满　　诸持明自在</p>
<p style="text-align: left">
	　　最上最无碍　　具一切圣财</p>
<p style="text-align: left">
	　　是大欲大乐　　能调难调者</p>
<p style="text-align: left">
	　　善化度有情　　成就中最胜</p>
<p style="text-align: left">
	　　一切印自在　　是金刚成就</p>
<p style="text-align: left">
	　　一切大智海　　其相不可见</p>
<p style="text-align: left">
	　　善摄一切法　　胜出于<a>三界</a></p>
<p style="text-align: left">
	　　能作诸成坏　　一切爱敬首</p>
<p style="text-align: left">
	　　通达一切智　　能施诸成就</p>
<p style="text-align: left">
	　　一切世界中　　以<a>神通</a>变化</p>
<p style="text-align: left">
	　　所作皆大胜　　圣财得自在</p>
<p style="text-align: left">
	　　色力等坚固　　无比金刚手</p>
<p style="text-align: left">
	　　世间咸恭敬　　诸菩萨称赞</p>
<p style="text-align: left">
	　　若或诸有情　　得遇金刚手</p>
<p style="text-align: left">
	　　脱老病死苦　　成佛菩萨道</p>
<p style="text-align: left">
	　　随欲而成就　　见世获安隐</p>
<p style="text-align: left">
	　　世间出世间　　所作诸仪轨</p>
<p style="text-align: left">
	　　自作若他作　　速成一切法</p>
<p style="text-align: left">
	　　金刚手菩萨说此法已。复说一切仪轨不空大明印相成就法</p>
<p style="text-align: left">
	　　若依法结大根本印。安于本心而诵明曰</p>
<p style="text-align: left">
	　　涅哩(二合)茶素(引)都(引)舍(一句)萨啰讫多(二合)苏布(引)输(引)弥(引)婆嚩(二)</p>
<p style="text-align: left">
	　　此名根本印成就。诵此明者。速成就根本印故</p>
<p style="text-align: left">
	　　若依法以众香花妓乐等。随力供养而发誓愿。志心持诵吽字大明者。速得一切成就</p>
<p style="text-align: left">
	　　若复依法当结金刚手印。发大精进令作成就速得如意。是名金刚手一切印成就法</p>
<p style="text-align: left">
	　　若复依法结三昧印。而诵明曰</p>
<p style="text-align: left">
	　　三摩野萨怛嚩(三合)弥底(一句)</p>
<p style="text-align: left">
	　　此大明能成就三昧印。是名一切三昧成就法</p>
<p style="text-align: left">
	　　若复以金刚歌舞等。起大精进而作成就。是名一切羯磨最上成就。所有一切供养事。见世得圆满德如金刚手。乃至成就诸佛菩萨。及诸余法皆速圆满</p>
<p style="text-align: left">
	　　金刚手菩萨说此如上法已。复说一切仪轨。及一切智成就法</p>
<p style="text-align: left">
	　　若欲作敬爱法者。日日依法结大印。而作成就决定如意</p>
<p style="text-align: left">
	　　若欲钩召作成就者。当依大乐金刚视法若欲得一切悦乐增长成就法者。当依大乐金刚法</p>
<p style="text-align: left">
	　　若欲增长色力<a>寿命</a>者。当依根本金刚啰娑野那法</p>
<p style="text-align: left">
	　　若欲求吉祥大富贵者。当依根本金刚成就法</p>
<p style="text-align: left">
	　　若欲具大势力者。当依金刚摩贺咄摩法</p>
<p style="text-align: left">
	　　若欲常成就一切法者。当依根本金刚尾俱哩尾多法</p>
<p style="text-align: left">
	　　若欲一切文字。及形像出见。闻语言等者。当依不空金刚真实法</p>
<p style="text-align: left">
	　　若欲诸根圆满闻<a>正法</a>者。当依根本金刚不空真实三昧法</p>
<p style="text-align: left">
	　　若欲圆满胜义者。当依出生金刚法</p>
<p style="text-align: left">
	　　若欲出见伏藏者。当依根本金刚祢波法若欲圆满诸根发五神通者。当依金刚化药刹法</p>
<p style="text-align: left">
	　　若欲令谷稼丰稔雨泽不[亿-音+(夫*夫)]。令诸有情获大<a>饶益</a>者。当依金刚自在法</p>
<p style="text-align: left">
	　　若欲一切处行住作诸法者。当依根本金刚不空羯磨法</p>
<p style="text-align: left">
	　　若欲见诸佛菩萨者。当依根本金刚高举势法</p>
<p style="text-align: left">
	　　若欲身如金刚手菩萨现种种相。乃至腾空自在者。当依金刚羯磨法</p>
<p style="text-align: left">
	　　若欲为三界主。而作种种事业者。当依根本降三界法</p>
<p style="text-align: left">
	　　若欲出见诸天调伏敬爱。令作种种事者。当依根本金刚萨埵法</p>
<p style="text-align: left">
	　　若欲救护一切有情调伏敬爱。令作种种利益事者。当依根本金刚祢钵多法</p>
<p style="text-align: left">
	　　若欲钩召诸药刹调伏敬爱者。当依根本金刚钵啰婆调伏法</p>
<p style="text-align: left">
	　　若欲作诸善法。入曼拏罗供养成就者。当依根本金刚萨埵法</p>
<p style="text-align: left">
	　　若欲钩召诸印法。禁缚法。坚固成就等法者。当依金刚成就法</p>
<p style="text-align: left">
	　　若欲钩召一切三昧。入曼拏罗作成就者。当依金刚最上三昧法</p>
<p style="text-align: left">
	　　若欲成一切事业令破魔冤。得己身坚固具大名称者。当依根本最上金刚羯磨法</p>
<p style="text-align: left">
	　　若欲一切金刚部贤圣钩召入曼拏罗。安置坚固作敬爱成就者。当依根本金刚法</p>
<p style="text-align: left">
	　　若欲大金刚萨埵钩召入曼拏罗。安置坚固敬爱作成就者。当依金刚萨埵法</p>
<p style="text-align: left">
	　　若欲请召诸佛如来入曼拏罗。安住敬爱作成就者。当依根本金刚如来法</p>
<p style="text-align: left">
	　　若欲召请金刚手菩萨入曼拏罗。安住敬爱作成就者。当依金刚手菩萨法</p>
<p style="text-align: left">
	　　说此成就法已复说颂曰</p>
<p style="text-align: left">
	　　若复有行人　　未入曼拏罗</p>
<p style="text-align: left">
	　　设造诸罪业　　志心求所作</p>
<p style="text-align: left">
	　　最上不空法　　一切皆成就</p>
<p style="text-align: left">
	　　尔时金刚手菩萨。复说不空心明法。决定作一切事。此金刚手菩萨是大毗首羯磨。善作诸法与诸佛等。所作成就<a>刹那</a>圆满</p>
<p style="text-align: left">
	　　若欲广为救护一切众生。息灾安乐增长寿命者。当依金刚舞金刚萨埵顶法</p>
<p style="text-align: left">
	　　若欲作曼拏罗结界。安住三昧坚固拥护者。当依金刚舞随求法</p>
<p style="text-align: left">
	　　若欲解除诸疟及风黄痰癊等疾者。当依金刚舞入嚩啰法</p>
<p style="text-align: left">
	　　若欲灭诸烦恼忧愁等苦者。当依金刚舞耨枯钵扇爹法</p>
<p style="text-align: left">
	　　若欲解除诸毒令如<a>甘露</a>者。当依金刚舞解毒法</p>
<p style="text-align: left">
	　　若欲令诸宿曜入寤及禁缚。令受三昧法作拥护者。当依金刚舞宿曜<a>解脱</a>法</p>
<p style="text-align: left">
	　　若欲脱诸禁缚。破坏一切令起伏者。当依金刚舞金刚忿怒法</p>
<p style="text-align: left">
	　　若欲破一切拏吉儞印。及脱宿曜执持。令死者还命。及救护国城者。当依金刚舞随印法</p>
<p style="text-align: left">
	　　若欲销除一切罪业。及恶梦不祥等事者。当依金刚舞真实法</p>
<p style="text-align: left">
	　　若欲令一切有情入寤。及语言敬爱发心成就者。当用金刚舞一切入寤印</p>
<p style="text-align: left">
	　　若欲令一切魔冤起伏。及成坏等事者。当依金刚舞大拏吉儞法</p>
<p style="text-align: left">
	　　若欲令一切魔冤禁缚迷惑起伏者。当依金刚舞大恶啰刹娑法</p>
<p style="text-align: left">
	　　若欲令他军降伏爱敬者。当依金刚舞讫哩爹法</p>
<p style="text-align: left">
	　　若欲息诸恚怒令作喜悦免诸怖畏。及论义战阵皆得胜者。当依金刚舞幢庄严法</p>
<p style="text-align: left">
	　　若欲起云降雨及止息雷电风雹。去除寒热等者。当依金刚舞主法</p>
<p style="text-align: left">
	　　若欲求种种色声香味触等者。当依金刚舞欲自在法</p>
<p style="text-align: left">
	　　若欲一切处行住。令作爱敬钩召及降伏等事者。当依金刚舞法</p>
<p style="text-align: left">
	　　若欲作一切成就法。谓出见一切贤圣降伏诸龙。乃至息除一切药刹部多摩怛哩等者。当依金刚舞最上金刚身法</p>
<p style="text-align: left">
	　　若欲坚固成就一切供养。及调伏诸魔禁缚一切邪印。乃至尽无尽最上成就法者。当依金刚舞不空毗首羯磨最胜法</p>
<p style="text-align: left">
	　　金刚手菩萨说此法已。复说一切印成就仪。行人当于清旦时面东而坐。依法结大印持诵本心明即成一切印。然后依法作成就所作决定。此大金刚手印能成一切印</p>
<p style="text-align: left">
	　　设复有人未入曼拏罗者。结此大印亦皆成就</p>
<p style="text-align: left">
	　　若复阿阇梨欲传此大印。当观根性而传授之。何以故传此印已即成菩萨。设不依法而无诸过。设作诸罪业者。结大印时诸业销除。有所愿求皆得圆满</p>
<p style="text-align: left">
	　　一切如来金刚菩提大仪轨分第十六</p>
<p style="text-align: left">
	　　尔时金刚手　　大秘密主尊</p>
<p style="text-align: left">
	　　以大乐坚固　　令有情清净</p>
<p style="text-align: left">
	　　摄诸有情界　　皆令得清净</p>
<p style="text-align: left">
	　　以平等心化　　令入如来部</p>
<p style="text-align: left">
	　　无量无边刹　　一切诸如来</p>
<p style="text-align: left">
	　　充满如胡麻　　皆广利众生</p>
<p style="text-align: left">
	　　令世间清净　　以众生之业</p>
<p style="text-align: left">
	　　有种种差别　　竟不能清净</p>
<p style="text-align: left">
	　　佛为彼众生　　自业清净故</p>
<p style="text-align: left">
	　　哀愍而不舍　　金刚手菩萨</p>
<p style="text-align: left">
	　　以大秘密教　　转大舍法轮</p>
<p style="text-align: left">
	　　此大金刚手　　最上大乐尊</p>
<p style="text-align: left">
	　　利益诸有情　　令刹那<a>觉悟</a></p>
<p style="text-align: left">
	　　坚固菩提心　　欲转大法轮</p>
<p style="text-align: left">
	　　尽诸有情界　　令菩提坚固</p>
<p style="text-align: left">
	　　时诸佛如来　　以金刚语言</p>
<p style="text-align: left">
	　　告彼金刚手　　以大悲方便</p>
<p style="text-align: left">
	　　当说菩提心　　是时金刚手</p>
<p style="text-align: left">
	　　受诸佛劝请　　即发如是言</p>
<p style="text-align: left">
	　　我今说大乐　　最上曼拏罗</p>
<p style="text-align: left">
	　　其量等三界　　是根本大轮</p>
<p style="text-align: left">
	　　能清净诸有　　说如是语时</p>
<p style="text-align: left">
	　　三界诸有情　　诸业皆清净</p>
<p style="text-align: left">
	　　悉得成就法　　即时皆云集</p>
<p style="text-align: left">
	　　亦如诸如来　　劝请金刚手</p>
<p style="text-align: left">
	　　宣说如来部　　最上大舍轮</p>
<p style="text-align: left">
	　　由是诸众生　　住金刚三业</p>
<p style="text-align: left">
	　　金刚手菩萨　　以自性三业</p>
<p style="text-align: left">
	　　平等为众生　　说是大明曰</p>
<p style="text-align: left">
	　　唵(引)部(引)亢</p>
<p style="text-align: left">
	　　说此大明时　　复有诸如来</p>
<p style="text-align: left">
	　　即时皆云集　　住菩提道场</p>
<p style="text-align: left">
	　　尔时金刚手　　即说曼拏罗</p>
<p style="text-align: left">
	　　利益有情故　　诸法中大乐</p>
<p style="text-align: left">
	　　其大舍轮者　　依外曼拏罗</p>
<p style="text-align: left">
	　　画八辐大轮　　于此大轮中</p>
<p style="text-align: left">
	　　当安佛尊像　　用此大明曰</p>
<p style="text-align: left">
	　　三摩野萨怛鑁(三合)呼(引一句)悉[亭*也][牟*含](引二)</p>
<p style="text-align: left">
	　　于佛尊像前　　复安佛尊像</p>
<p style="text-align: left">
	　　降伏诸魔相　　于佛右安置</p>
<p style="text-align: left">
	　　灌顶大菩萨　　佛后复安置</p>
<p style="text-align: left">
	　　转法轮菩萨　　于佛左安置</p>
<p style="text-align: left">
	　　成最胜菩萨　　各说心明曰</p>
<p style="text-align: left">
	　　嚩日啰(二合)萨埵(一句)</p>
<p style="text-align: left">
	　　嚩日啰(二合)啰怛那(二合一句)</p>
<p style="text-align: left">
	　　嚩日啰(二合)达哩摩(二合一句)</p>
<p style="text-align: left">
	　　嚩日啰(二合)羯哩摩(二合一句)</p>
<p style="text-align: left">
	　　而于四隅位　　安四金刚宝</p>
<p style="text-align: left">
	　　用四大心明　　而彼心明曰</p>
<p style="text-align: left">
	　　萨埵嚩日哩(二合一句)</p>
<p style="text-align: left">
	　　嚩日啰(二合)啰怛儞(二合一句)</p>
<p style="text-align: left">
	　　嚩日啰(二合)钵纳弥(二合)儞(一句)</p>
<p style="text-align: left">
	　　尾说嚩日哩(二合一句)</p>
<p style="text-align: left">
	　　复于外四隅　　安祢嚩建拏</p>
<p style="text-align: left">
	　　钩索锁铃等　　如次安四门</p>
<p style="text-align: left">
	　　画此大轮已　　先当起心业</p>
<p style="text-align: left">
	　　出生及香华　　志心而供养</p>
<p style="text-align: left">
	　　手持众妙华　　结佛三昧印</p>
<p style="text-align: left">
	　　而安于本心　　顶礼本尊已</p>
<p style="text-align: left">
	　　然以华散掷　　次旋绕三匝</p>
<p style="text-align: left">
	　　当召请贤圣　　其召请明曰</p>
<p style="text-align: left">
	　　唵(引)阿哥(引)噜(引)目亢萨哩嚩(二合)达哩摩(二合)拏(引一句)阿(引)[宁*也]阿耨怛半(二合)那埵(引二)</p>
<p style="text-align: left">
	　　诵此大明已　　复以华供养</p>
<p style="text-align: left">
	　　依法以妙言　　志心而诵曰</p>
<p style="text-align: left">
	　　惹誐那(引)他没驮冒提苏悉驮曳(引一句)</p>
<p style="text-align: left">
	　　以此普召集　　一切诸如来</p>
<p style="text-align: left">
	　　以诸无生法　　施一切成就</p>
<p style="text-align: left">
	　　入此曼拏罗　　善得诸成就</p>
<p style="text-align: left">
	　　如是法圆满　　现种种瑞应</p>
<p style="text-align: left">
	　　若传授<a>弟子</a>　　令入此坛者</p>
<p style="text-align: left">
	　　其仪亦如是　　作诸供养已</p>
<p style="text-align: left">
	　　然后出道场　　可求成就法</p>
<p style="text-align: left">
	　　复说成就法　　依法造[巾*((ㄇ@人)/登)]像</p>
<p style="text-align: left">
	　　当画佛<a>世尊</a>　　降伏诸魔众</p>
<p style="text-align: left">
	　　行人于像前　　依法结智印</p>
<p style="text-align: left">
	　　以金刚语业　　诵明百千遍</p>
<p style="text-align: left">
	　　其数满足已　　随意皆成就</p>
<p style="text-align: left">
	　　见诸佛菩提　　无复诸疑惑</p>
<p style="text-align: left">
	　　复次金刚手菩萨。说此诸三昧最上成就仪法。而说颂曰</p>
<p style="text-align: left">
	　　当想金刚手　　专注于本心</p>
<p style="text-align: left">
	　　即诵三昧明　　其三昧明曰</p>
<p style="text-align: left">
	　　三摩野萨怛嚩(三合一句)</p>
<p style="text-align: left">
	　　诵满洛叉数　　善获诸成就</p>
<p style="text-align: left">
	　　又复宣说一切羯磨成就法。颂曰</p>
<p style="text-align: left">
	　　佛降众魔军　　转大妙法轮</p>
<p style="text-align: left">
	　　广利益众生　　羯磨印成就</p>
<p style="text-align: left">
	　　复说一切如来金刚三业诸佛最上成就法。所谓能除诸障累忧恼病苦。恶疮诸毒疟疾重病。复能破诸邪咒。辟除诸恶梦寐不祥魔娆等事。无其中[乏-之+犮]之难。解诸宿曜执持及拏吉儞。如是灾害皆悉除灭。能令具善三业。获大威力色相圆满。名称吉祥人所恭敬。增长智慧精进勇猛。诸见闻法记念不忘。具修善行住三摩地。长养<a>殊胜</a>三业。圆满十波罗蜜布施持戒忍辱精进<a>禅定</a>慧方便愿力智。满足十地行入坚固出生陀罗尼门。具诸佛大乐印。通达四智十八不共法。作毗首羯磨。明了诸义性。成就诸佛金刚三业。得诸佛最上成就。以大菩提心。遍修普贤行。令诸有情获大利益。复现童真住出生嬉戏。以难胜行坐菩提场。证佛十力降伏魔军。转大法轮摧诸外道。胜出三界现诸神通。作大集会调伏诸恶。住柔顺地净诸恶趣。演妙法义说三密藏。示其仪轨作一切诸成就法。如是等事。皆依一切如来毗首羯磨印法所成。即说颂曰</p>
<p style="text-align: left">
	　　如是羯磨印　　速证菩提道</p>
<p style="text-align: left">
	　　诸修菩提行　　不越此法印</p>
<p style="text-align: left">
	　　具足大圣财　　能作诸事业</p>
<p style="text-align: left">
	　　难成义能成　　所作皆无碍</p>
<p style="text-align: left">
	　　诸佛最上教　　当授诸有情</p>
<p style="text-align: left">
	　　有能信解者　　为传此法印</p>
<p style="text-align: left">
	　　设未入坛场　　刹那亦成就</p>
<p style="text-align: left">
	　　大金刚火焰日轮仪轨分第十七</p>
<p style="text-align: left">
	　　金刚手菩萨　　善作众事业</p>
<p style="text-align: left">
	　　降诸有情界　　使令得调伏</p>
<p style="text-align: left">
	　　如来部所生　　<a>常住</a>如来定</p>
<p style="text-align: left">
	　　以最上成就　　寂静于诸有</p>
<p style="text-align: left">
	　　尘沙诸如来　　皆起大悲愿</p>
<p style="text-align: left">
	　　欲广利众生　　令居安乐地</p>
<p style="text-align: left">
	　　以众生诸行　　有种种差别</p>
<p style="text-align: left">
	　　不善之果报　　随业无定止</p>
<p style="text-align: left">
	　　纵经无数劫　　度脱难穷尽</p>
<p style="text-align: left">
	　　是故诸如来　　劝请金刚手</p>
<p style="text-align: left">
	　　为作调伏故　　宣说最胜法</p>
<p style="text-align: left">
	　　尔时金刚手菩萨。即说大明曰</p>
<p style="text-align: left">
	　　乌底瑟吒(二合)三摩野骨噜(二合引)驮(一句)儞逊婆入嚩(二合)罗嚩日啰(二合)吽(引二)</p>
<p style="text-align: left">
	　　金刚手菩萨　　说此大明时</p>
<p style="text-align: left">
	　　以金刚三业　　出生大明王</p>
<p style="text-align: left">
	　　住金刚手前　　而结跏趺坐</p>
<p style="text-align: left">
	　　光明普照曜　　如劫火炽盛</p>
<p style="text-align: left">
	　　现大威猛势　　手持金刚杵</p>
<p style="text-align: left">
	　　亦现大光明　　猛焰如火聚</p>
<p style="text-align: left">
	　　戏掷金刚杵　　变化于三界</p>
<p style="text-align: left">
	　　犹大劫火中　　出现忿怒相</p>
<p style="text-align: left">
	　　以金刚语业　　说金刚部明</p>
<p style="text-align: left">
	　　唵(引)嚩日啰(二合)特哩(二合)俱(半音一句)怛帝哩(二合引)曩摩贺(引)嚩日啰(二合)入嚩(二合引)攞(引)那攞(引)哩哥(二)纥哩(二合)那炀吽(引三)</p>
<p style="text-align: left">
	　　说此大明时　　息除诸业障</p>
<p style="text-align: left">
	　　如盛火焚薪　　大千皆振动</p>
<p style="text-align: left">
	　　是时诸天众　　及大自在天</p>
<p style="text-align: left">
	　　光明皆洞然　　而不能安隐</p>
<p style="text-align: left">
	　　声闻及缘觉　　皆求入<a>涅盘</a></p>
<p style="text-align: left">
	　　三界诸天众　　亦皆求救护</p>
<p style="text-align: left">
	　　诸佛菩提力　　不动而坚固</p>
<p style="text-align: left">
	　　唯佛大慈悲　　为有情方便</p>
<p style="text-align: left">
	　　是时大明王　　出金刚利牙</p>
<p style="text-align: left">
	　　立如张弩势　　忿怒大恶相</p>
<p style="text-align: left">
	　　发髻如螺文　　顶冠半月相</p>
<p style="text-align: left">
	　　风火焰交炽　　内现诸事业</p>
<p style="text-align: left">
	　　结印作舞势　　出生大秘密</p>
<p style="text-align: left">
	　　最上曼拏罗　　相应拏吉儞</p>
<p style="text-align: left">
	　　安住于周匝　　诸佛各依位</p>
<p style="text-align: left">
	　　皆是金刚部　　诸圣之轨仪</p>
<p style="text-align: left">
	　　为成毗首行　　复有诸圣众</p>
<p style="text-align: left">
	　　是时皆出现　　亦光明炽盛</p>
<p style="text-align: left">
	　　安住如诸佛　　无量无边界</p>
<p style="text-align: left">
	　　所有诸有情　　悉皆令觉寤</p>
<p style="text-align: left">
	　　利益而召集　　令成最上教</p>
<p style="text-align: left">
	　　时三界天主　　迷闷而擗地</p>
<p style="text-align: left">
	　　不复还本心　　金刚手菩萨</p>
<p style="text-align: left">
	　　最上大自在　　哀愍诸天故</p>
<p style="text-align: left">
	　　为说最上法　　还命大明曰</p>
<p style="text-align: left">
	　　唵(引)母底瑟吒(二合)摩贺(引)祢钵多(二合)嚩日哩(二合)尼(引一句)尸(引)竭啰(二合)母他(引)钵野吽(引二)</p>
<p style="text-align: left">
	　　说此大明已　　诸天即能起</p>
<p style="text-align: left">
	　　皆复得本心　　死者还其命</p>
<p style="text-align: left">
	　　佛未调伏者　　金刚手菩萨</p>
<p style="text-align: left">
	　　悉令调伏之　　复现忿怒相</p>
<p style="text-align: left">
	　　戏掷金刚杵　　即敕于诸天</p>
<p style="text-align: left">
	　　令住我三昧　　诸天受命已</p>
<p style="text-align: left">
	　　而未能复知　　告白金刚手</p>
<p style="text-align: left">
	　　圣者不思议　　我等咸惊惧</p>
<p style="text-align: left">
	　　观此忿怒尊　　敕住于三昧</p>
<p style="text-align: left">
	　　不知三昧法　　云何而安住</p>
<p style="text-align: left">
	　　是时金刚手　　而白诸天曰</p>
<p style="text-align: left">
	　　诸佛之所化　　汝所不能知</p>
<p style="text-align: left">
	　　故号金刚手　　为汝作依怙</p>
<p style="text-align: left">
	　　汝归命诸佛　　及法与圣贤</p>
<p style="text-align: left">
	　　然后归于我　　当依我三昧</p>
<p style="text-align: left">
	　　是时诸天主　　及彼诸天众</p>
<p style="text-align: left">
	　　闻如是言已　　而白金刚手</p>
<p style="text-align: left">
	　　依菩萨圣言　　愿垂哀愍故</p>
<p style="text-align: left">
	　　尔时金刚手　　复现颦眉相</p>
<p style="text-align: left">
	　　作大忿怒威　　以高举威势</p>
<p style="text-align: left">
	　　而以大音声　　降伏于三界</p>
<p style="text-align: left">
	　　说最胜明曰呬(引)</p>
<p style="text-align: left">
	　　说此心明时　　所有三界主</p>
<p style="text-align: left">
	　　及其诸天众　　皆以降伏心</p>
<p style="text-align: left">
	　　而住于三昧　　授本部灌顶</p>
<p style="text-align: left">
	　　受灌顶法已　　劝请金刚手</p>
<p style="text-align: left">
	　　说心明仪轨　　是大坛场法</p>
<p style="text-align: left">
	　　金刚手菩萨　　即当为说之</p>
<p style="text-align: left">
	　　于外曼拏罗　　内画金刚轮</p>
<p style="text-align: left">
	　　具光明炽盛　　中安降三界</p>
<p style="text-align: left">
	　　其身大青色　　而现喜怒相</p>
<p style="text-align: left">
	　　出金刚利牙　　当结跏趺坐</p>
<p style="text-align: left">
	　　戏掷金刚杵　　光焰普照曜</p>
<p style="text-align: left">
	　　而复于四方　　安金刚贤圣</p>
<p style="text-align: left">
	　　手各持标帜　　谓大金刚杵</p>
<p style="text-align: left">
	　　三叉及宝藏　　众色莲华等</p>
<p style="text-align: left">
	　　于四隅安置　　箭及朅桩誐</p>
<p style="text-align: left">
	　　轮并众色幡　　金刚部贤圣</p>
<p style="text-align: left">
	　　依此大轮仪　　各依位安置</p>
<p style="text-align: left">
	　　先安七种圣　　一谓金刚印</p>
<p style="text-align: left">
	　　二号金刚明　　三名金刚王</p>
<p style="text-align: left">
	　　并余诸眷属　　四持明歌舞</p>
<p style="text-align: left">
	　　五护门明王　　六金刚讷多</p>
<p style="text-align: left">
	　　七谓药刹王　　于外曼拏罗</p>
<p style="text-align: left">
	　　依法安诸天　　摩度等三尊</p>
<p style="text-align: left">
	　　亦安置本位　　四隅及四门</p>
<p style="text-align: left">
	　　安诸天女众　　钩索等明王</p>
<p style="text-align: left">
	　　各安于本位　　画此曼拏罗</p>
<p style="text-align: left">
	　　如是安布已　　是时阿阇梨</p>
<p style="text-align: left">
	　　而作忿努势　　戏掷金刚杵</p>
<p style="text-align: left">
	　　入于曼拏罗　　即诵吽字明</p>
<p style="text-align: left">
	　　作大高举势　　调伏忿怒者</p>
<p style="text-align: left">
	　　得本尊<a>欢喜</a>　　忿怒者成就</p>
<p style="text-align: left">
	　　然后阿阇梨　　手持众妙花</p>
<p style="text-align: left">
	　　结金刚钩印　　请召于本尊</p>
<p style="text-align: left">
	　　及金刚贤圣　　其请召明曰</p>
<p style="text-align: left">
	　　唵(引)摩贺(引)嚩日啰(二合)攞(引)那攞(引)哩哥(二合)夜(引)呬[口*弱](一句)萨哩嚩(二合)嚩日啰(二合)酤攞(引)儞钵啰(二合)吠(引)舍野吽(引二)萨哩嚩(二合)母捺啰(二合引)誐赦鑁驮那怛啰(二合)吒(半音三)萨哩嚩(二合)三摩炀(引)娑(引)达野摩吒(半音四)萨哩嚩(二合)讷瑟啖(二合引)贺那捺郝钵左跋悉铭(二合)骨噜(五)摩贺(引)骨噜(二合)驮(引)屹儞(二合)嚩日哩(二合引)拏吽(引)发吒(半音六)阿阿阿阿(七)</p>
<p style="text-align: left">
	　　如是召请已　　明王即降临</p>
<p style="text-align: left">
	　　及金刚贤圣　　施一切成就</p>
<p style="text-align: left">
	　　是时曼拏罗　　即现诸瑞相</p>
<p style="text-align: left">
	　　或闻吽字声　　或复有警觉</p>
<p style="text-align: left">
	　　时彼阿阇梨　　结降三界印</p>
<p style="text-align: left">
	　　引弟子入坛　　而授诸大明</p>
<p style="text-align: left">
	　　金刚钩明曰吽(引)吽(引)嚩日啰(二合)钵啰(二合)贺啰尾(引)摩吒(半音一句)　三叉大明曰吽(引)嚩日啰(二合)戍逻(引)屹儞(二合)频捺摩吒(半音一句)</p>
<p style="text-align: left">
	　　金刚藏明曰吽(引)嚩日啰(二合)酤(引)尸(引)亲捺摩吒(半音一句)</p>
<p style="text-align: left">
	　　莲花大明曰吽(引)嚩日啰(二合)阿摩罗钵讷弥(二合引)摩吒(半音一句)</p>
<p style="text-align: left">
	　　复说密印明　　而有大威力</p>
<p style="text-align: left">
	　　善印诸众生　　所作成就法</p>
<p style="text-align: left">
	　　决定皆成就　　而说大明曰</p>
<p style="text-align: left">
	　　吽(引)嚩日啰(二合)玉呬也(二合)悉驮钵啰摩瑜(引)诣(引)说哩讷弥(二合一句)</p>
<p style="text-align: left">
	　　吽(引)嚩日啰(二合)赞尼(引)说哩朅桩誐阿悉摩贺(引)嚩日啰(二合)葛播(引)罗摩(引)逻(引)末酤致(引)噜卢噜梨(引)恨泥(二合一句)</p>
<p style="text-align: left">
	　　吽(引)嚩日啰(二合)那(引)啰(引)野拏[口*尔](一句)</p>
<p style="text-align: left">
	　　吽(引)嚩日啰(二合)钵多(引)计(引)[口*尔](一句)</p>
<p style="text-align: left">
	　　此四拏吉儞　　最胜心印明</p>
<p style="text-align: left">
	　　各以此本明　　安置曼拏罗</p>
<p style="text-align: left">
	　　说诸大明已　　然以三昧誓</p>
<p style="text-align: left">
	　　诫示于弟子　　使之令谛听</p>
<p style="text-align: left">
	　　广利益众生　　增长于<a>佛法</a></p>
<p style="text-align: left">
	　　调伏令得度　　作金刚成就</p>
<p style="text-align: left">
	　　说三昧誓已　　当令其弟子</p>
<p style="text-align: left">
	　　诵吽字大明　　加持于头指</p>
<p style="text-align: left">
	　　使彼诸有情　　及彼恶魔者</p>
<p style="text-align: left">
	　　由是大明力　　皆悉令调伏</p>
<p style="text-align: left">
	　　然后当依法　　授弟子灌顶</p>
<p style="text-align: left">
	　　明王四种法　　次第而传授</p>
<p style="text-align: left">
	　　印及印所用　　坏灭并还命</p>
<p style="text-align: left">
	　　当以此印明　　而为作拥护</p>
<p style="text-align: left">
	　　如是调伏已　　诸恶不复生</p>
<p style="text-align: left">
	　　既从是已后　　诸善法增长</p>
<p style="text-align: left">
	　　见成就诸法　　复说成就法</p>
<p style="text-align: left">
	　　行人于像前　　戏掷金刚杵</p>
<p style="text-align: left">
	　　诵明洛叉数　　持诵其数满</p>
<p style="text-align: left">
	　　德如金刚手　　忿怒大明王</p>
<p style="text-align: left">
	　　离老病死苦　　善调一切恶</p>
<p style="text-align: left">
	　　于一切世间　　无复诸怖畏</p>
<p style="text-align: left">
	　　欲成就大明　　于四威仪中</p>
<p style="text-align: left">
	　　诵一洛叉数　　所作成就法</p>
<p style="text-align: left">
	　　现世得圆满　　诸成就自在</p>
<p style="text-align: left">
	　　远离诸苦恼　　堪受妙供养</p>
<p style="text-align: left">
	　　难调者能调　　行住无所畏</p>
<p style="text-align: left">
	　　若欲印成就　　当结最上印</p>
<p style="text-align: left">
	　　随意诵大明　　行人见世中</p>
<p style="text-align: left">
	　　成大忿怒王　　所作皆成就</p>
<p style="text-align: left">
	　　若欲成三昧　　行人当面东</p>
<p style="text-align: left">
	　　结彼三昧印　　持诵三昧明</p>
<p style="text-align: left">
	　　随意作诸法　　皆速得圆满</p>
<p style="text-align: left">
	　　若欲求成就　　最上羯磨法</p>
<p style="text-align: left">
	　　诵明利乐故　　速成诸事业</p>
<p style="text-align: left">
	　　复次宣说最上成就法。所谓发遣诸魔禁伏邪法。印诸有情调伏众恶。解脱枷锁差诸疟病。解诸毒药散诸宿曜。欲作此等诸法者。皆依降三界尊仪法</p>
<p style="text-align: left">
	　　又复若欲作一切入寤。及动摇嬉戏歌舞书写旋转。乃至钩召三界等。皆依金刚忿怒明王印</p>
<p style="text-align: left">
	　　若欲钩召一切入于曼拏罗。及破他军见幻化事。改易时节开敷花果。或令谷稼滋茂。及解诸恶病毒药宿曜拏吉儞。令战阵得胜。结界拥护解脱系缚。乃至敬爱等法。皆依金刚忿怒明王毗首羯磨印</p>
<p style="text-align: left">
	　　若欲成就诸天降伏龙众。遣诸药刹而为仆使。令一切啰刹生大惊怖。调伏拏吉儞众及摩怛哩哥。宿曜执持魔魅军众。邪坛咒术悉令破灭。使诸勇猛皆令怖畏。及能成就四大天王帝释大梵那罗延天大自在天等。及成就菩萨诸佛敬爱等事。钩召有情令住三昧。如是等种种之法。皆依金刚忿怒明王最上成就法。即说颂曰</p>
<p style="text-align: left">
	　　如是最上法　　若欲成就者</p>
<p style="text-align: left">
	　　当持诵心明　　而见忿怒相</p>
				</div></div><hr><script charset='utf-8' src='../../js/footer.js'></script></body></html>