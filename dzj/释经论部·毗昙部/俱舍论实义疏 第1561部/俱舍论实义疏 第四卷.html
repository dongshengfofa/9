<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修俱舍论实义疏 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>俱舍论实义疏 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>俱舍论实义疏 第四卷</strong></p>
<p style="text-align: left">
	　　尊者安惠造</p>
<p style="text-align: left">
	　　一<a>刹那</a>颂曰</p>
<p style="text-align: left">
	　　内五有熟养声无异熟生</p>
<p style="text-align: left">
	　　八无碍等流亦异熟生性</p>
<p style="text-align: left">
	　　余三实唯法刹那唯后三</p>
<p style="text-align: left">
	　　内五即是眼之五界。十八界中几是见几非见颂曰</p>
<p style="text-align: left">
	　　眼法界一分八种说名见</p>
<p style="text-align: left">
	　　五识俱生惠非见不度故</p>
<p style="text-align: left">
	　　眼见色同分非彼能依识</p>
<p style="text-align: left">
	　　传说不能观被障诸色故</p>
<p style="text-align: left">
	　　论曰。眼全是见故。法界一分八种是见。余皆非见。论今当略辩。此决定相。颂曰</p>
<p style="text-align: left">
	　　眼不下于身色识非上眼</p>
<p style="text-align: left">
	　　色于识一切二于身亦然</p>
<p style="text-align: left">
	　　如眼耳亦然次三皆自地</p>
<p style="text-align: left">
	　　身识自下地意不定应知</p>
<p style="text-align: left">
	　　论又经中说二十二根。谓眼根．耳根．鼻根．舌根．身根．意根．女根．男根．命根．乐根．苦根．喜根．忧根．舍根．信根．勤根．念根．定根．惠根．未知当知根．已知根．具知根</p>
<p style="text-align: left">
	　　释曰。此是何经所说。谓有梵志名曰生测。来诣佛所。<a>欢喜</a>问讯。在一面坐。而白佛言。施设几根摄诸根尽。佛言。我说二十二根摄诸根尽。若有遮此更说余根。当知彼说有言无义</p>
				</div></div><hr><script charset='utf-8' src='../../js/footer.js'></script></body></html>