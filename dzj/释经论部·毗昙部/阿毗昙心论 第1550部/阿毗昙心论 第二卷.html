<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修阿毗昙心论 第二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>阿毗昙心论 第二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>阿毗昙心论 第二卷</strong></p>
<p style="text-align: left">
	　　尊者法胜造</p>
<p style="text-align: left">
	　　晋太元元年<a>僧伽</a>提婆共惠远于庐山译</p>
<p style="text-align: left">
	　　使品第四</p>
<p style="text-align: left">
	　　已说诸业。诸烦恼今当说</p>
<p style="text-align: left">
	　　一切有根本业侣生百苦</p>
<p style="text-align: left">
	　　九十八使者文尼当说思</p>
<p style="text-align: left">
	　　譬怨不识则害成。若识则得离。诸烦恼亦然。当知如怨家。问云何知。答</p>
<p style="text-align: left">
	　　一切诸使品当知立二种</p>
<p style="text-align: left">
	　　见谛所断种亦思惟所断</p>
<p style="text-align: left">
	　　若有使者。尽见断及思惟断。谓从见道是见断。从思惟道是思惟断。于中</p>
<p style="text-align: left">
	　　说二十八使是系在见苦</p>
<p style="text-align: left">
	　　谓当见苦时断灭尽无余</p>
<p style="text-align: left">
	　　见习断当知十九灭亦然</p>
<p style="text-align: left">
	　　增三见道断十说思惟止</p>
<p style="text-align: left">
	　　是谓九十八使已说。种界今当说</p>
<p style="text-align: left">
	　　第一烦恼种在欲当知十</p>
<p style="text-align: left">
	　　二种种有七余八见道断</p>
<p style="text-align: left">
	　　在欲界当知四是思惟断</p>
<p style="text-align: left">
	　　谓余在二界是亦当分别</p>
<p style="text-align: left">
	　　在欲界当知四是思惟断者。此三十六使是欲界系。谓余在二界是亦当分别者。余六十二使。于中三十一<a>色界</a>系。三十一无色界系。已说界诸使。今当说</p>
<p style="text-align: left">
	　　受边见邪见及与五我见</p>
<p style="text-align: left">
	　　二盗应当知是烦恼说见</p>
<p style="text-align: left">
	　　从因相续不识诸法性。于中或有常相。或有断相。断常是二边<a>世尊</a>之所说。于中若见受边是谓受边见。诽谤真实义此见是邪见。若有情识类愚于中计我是谓身见。有漏法受第一此见是见盗。非因见因此见是戒盗。此五烦恼是慧性故说见</p>
<p style="text-align: left">
	　　欲犹豫嗔恚慢痴说非见</p>
<p style="text-align: left">
	　　是界差别故转行种种名</p>
<p style="text-align: left">
	　　欲犹豫嗔恚慢痴说非见者。欲名受念想思。于诸行中乐着犹豫名如前所见。于中或思惟嗔恚名所作相违忿怒。慢名自举。痴名所有不识。此五烦恼说非见。是谓一切诸烦恼。是界差别故转行种种名者。是十烦恼或从苦行。或从习或从灭或从道。于中若从苦<a>行者</a>。是见苦断如是至道。余思惟断</p>
<p style="text-align: left">
	　　下苦于一切离三见行二</p>
<p style="text-align: left">
	　　道除于二见上界不行恚</p>
<p style="text-align: left">
	　　下苦于一切者。下苦是欲界苦。于中行一切十烦恼。凡愚于欲界苦不了因见断。不了果见常谤果谤苦邪见。苦受第一见盗。谓法于法非因计因戒盗。自见欲他见恚从见中或从自见举慢。不了无明。离三见行二者。习及灭各七行。身见行于现五阴。习者细微不现。是故于中不行。灭亦如是。受边见者亦行于现。戒盗行于界彼亦非习灭。道除于二见者。身见边见不行于道有漏境界。故戒盗者行于道。似道故终竟不解至不见正道。上界不行恚者。如欲界分别。色无色界亦尔。除其恚彼中无恚意止柔软故。诸见及疑非思惟所断。余欲界四思惟所断。色界三无色界二。问云何彼缘境界。答</p>
<p style="text-align: left">
	　　普遍在苦因疑见及无明</p>
<p style="text-align: left">
	　　是一切种使乐在一地中</p>
<p style="text-align: left">
	　　见苦断种及见习断。疑见及无明此烦恼是普遍。一切五种行于自地。所以者何。一切有漏法是苦习性。问何故行于自地非他地。答非境界故不行于上。离欲故不行于下。是谓欲界十一一切遍烦恼。色无色界亦尔。余不一切遍自种境界故</p>
<p style="text-align: left">
	　　初烦恼五种四说为第二</p>
<p style="text-align: left">
	　　境界于上界未离慧所说</p>
<p style="text-align: left">
	　　欲界见苦断邪见。谤色无色界苦见盗。受第一戒盗受<a>解脱</a>方便疑惑无明不了。见习断邪见谤色无色界因见盗。于因受第一疑惑无明不了。如是色无色界一切地。乃至无所有处</p>
<p style="text-align: left">
	　　邪疑是俱生及不共无明</p>
<p style="text-align: left">
	　　息止道二断当知无漏缘</p>
<p style="text-align: left">
	　　见灭断邪见谤于灭。是缘灭故无漏缘。如是疑惑于灭。及彼相应无明无漏缘。如是见灭断不共无明。谓不欲于<a>涅槃</a>。彼亦无漏缘。见道断亦复如是。是十八使无漏缘。问云何有漏种诸使所缚。答</p>
<p style="text-align: left">
	　　若种在欲界一切诸遍使</p>
<p style="text-align: left">
	　　缘缚于己地在上界亦然</p>
<p style="text-align: left">
	　　诸一切遍使。是于自地中缘使一切种</p>
<p style="text-align: left">
	　　其余诸结使当知自种缘</p>
<p style="text-align: left">
	　　所使于自界及是相应品</p>
<p style="text-align: left">
	　　其余诸结使当知自种缘所使于自界者。一切不遍使自于种中。缘诸法即彼所使。及是相应品者。一切遍及不一切遍是一切自品中相应所使</p>
<p style="text-align: left">
	　　若无漏所行及他地缘恼</p>
<p style="text-align: left">
	　　是相应所使境界解脱故</p>
<p style="text-align: left">
	　　若无漏所行及他地缘恼是相应所使者。若使无漏缘及上地缘。是自品相应所使非缘使。所以者何。境界解脱故。此使不缘于境界。无漏诸法解脱一切烦恼。上地诸法解脱下地烦恼。问此使当言不善为无记。答</p>
<p style="text-align: left">
	　　己身见边见此相应无明</p>
<p style="text-align: left">
	　　是欲中无记色无色一切</p>
<p style="text-align: left">
	　　己身见边见此相应无明是欲中无记者。欲界身见边见及相应无明是无记。所以者何。己身见数数行。若当不善者欲界众生。应无有乐多作不善故。复次若不善者相违于福。此中计我人行福令我得乐。不善者相违于善。是以身见非不善。断见是无常见厌于<a>生死</a>是亦非不善。是故非不善有常见亦不违善。如身见是故非不善。余欲界烦恼一向不善。色无色一切者。色界无色界诸使尽无记。所以者何。正受所坏故。不善者受苦痛报彼中无苦痛。问一切诸烦恼尽缚自所有境界为不。答</p>
<p style="text-align: left">
	　　贪欲嗔恚慢知或过去缚</p>
<p style="text-align: left">
	　　未来受一切余二世尽受</p>
<p style="text-align: left">
	　　贪欲嗔恚慢知或过去缚者。谓过去爱恚慢。是不必于前一切自境界起爱者。不能于前一切法中起。非以不见生故。未来受一切者。谓未来爱恚慢缚一切有漏法。所以者何。缘一切有漏故。余二世尽受者。见疑及无明总缘一切法。是故缚过去未来诸有漏法。现在使不定故不说。若有者受自相彼应说如过去。已说诸使境界。次第今当说</p>
<p style="text-align: left">
	　　次第是<a>转生</a>自地于自地</p>
<p style="text-align: left">
	　　上地亦生下此事当分别</p>
<p style="text-align: left">
	　　次第是转生自地于自地者。一切诸烦恼于自地烦恼次第缘。可得一一次第生一切。上地亦生下此事当分别者。梵天上命终次第生欲界一切。若彼中秽污心命终。此中一向秽污心相续。如是一切地</p>
<p style="text-align: left">
	　　已说诸使自相。如此烦恼世尊<a>教化</a>故多种说今当分别。问世尊说七使。欲爱恚有爱慢见疑及无明。此云何。答</p>
<p style="text-align: left">
	　　欲界五种欲此说欲爱使</p>
<p style="text-align: left">
	　　色无色如上有爱当分别</p>
<p style="text-align: left">
	　　欲界五种欲此说欲爱使者。见苦习灭道思惟断。色无色如上有爱当分别者。色界爱五种无色界亦尔</p>
<p style="text-align: left">
	　　恚即是恚使五种如前说</p>
<p style="text-align: left">
	　　憍慢及无明十五在<a>三界</a></p>
<p style="text-align: left">
	　　恚即是恚使五种如前说者。嗔恚亦如是五种。憍慢及无明十五在三界者。慢欲界五种。色界五种。无色界五种。无明亦尔#p#分页标题#e#</p>
<p style="text-align: left">
	　　见使三十六说普在三界</p>
<p style="text-align: left">
	　　疑使有十二此七有异名</p>
<p style="text-align: left">
	　　见使三十六说普在三界者。欲界十二见五见苦断。二见习断二见灭断。三见道断。色无色界亦尔。疑使有十二者。欲界有四见苦习灭道断。色无色界亦尔此七有异名者。此烦恼说扼受流漏。问何以等故答</p>
<p style="text-align: left">
	　　扼缚及受流漏一切无穷</p>
<p style="text-align: left">
	　　诸扼及受流烦恼是说漏</p>
<p style="text-align: left">
	　　系一切众生故说扼。受生具故说受。流下一切众生故说流。漏一切无穷故说漏。已说种种相。相应根今当说</p>
<p style="text-align: left">
	　　诸使在三界尽护根相应</p>
<p style="text-align: left">
	　　随地诸根使相应于色身</p>
<p style="text-align: left">
	　　诸使在三界尽护根相应者。一切九十八使尽护根相应。诸烦恼后时依于无求而止。随地诸根使相应于色有者。梵天及光曜有喜根。彼地诸使喜根相应及护根。遍净有乐根彼地诸使。乐根相应及护根</p>
<p style="text-align: left">
	　　邪见及无明欲界中乐苦</p>
<p style="text-align: left">
	　　嗔恚疑唯苦谓余一向乐</p>
<p style="text-align: left">
	　　邪见及无明欲界中乐苦者。欲界邪见无明乐根相应及苦邪见者作恶业为喜净业为忧。彼相应无明亦尔。嗔恚疑唯苦者。疑忧戚为本不决定故。不喜嗔恚亦尔谓余一向乐者。欲界余使一向乐相应非苦。彼<a>欢喜</a>为本</p>
<p style="text-align: left">
	　　二勋坚着身见断唯应意</p>
<p style="text-align: left">
	　　欲界诸烦恼此根是相应</p>
<p style="text-align: left">
	　　二勋坚着。名诸烦恼思惟断。彼身痛相应心痛。于中身痛者乐根及苦根。心痛者喜根及忧根俱有。护根一切身痛思惟断意俱有。见断唯应意者。见谛断结唯意相应。欲界诸烦恼此根是相应者。是谓欲界诸烦恼。已分别相应根。上烦恼今当说</p>
<p style="text-align: left">
	　　无惭亦无愧睡悔及与悭</p>
<p style="text-align: left">
	　　嫉掉眠烦盛故设上烦恼</p>
<p style="text-align: left">
	　　此八事说上烦恼诸使是烦恼。于中此上从中起此。是使垢依于使。问何者使垢。答</p>
<p style="text-align: left">
	　　一切烦恼俱说睡及与掉</p>
<p style="text-align: left">
	　　无惭不善俱无愧亦复然</p>
<p style="text-align: left">
	　　一切烦恼俱说睡及与掉者。掉名于心不止息。是一切烦恼相应。烦恼是不止息眠虽名沈意。彼亦一切烦恼相应。以沉心使生烦恼。无惭不善俱无愧亦复然者。无惭名行恶时不惭他。无愧名自恶不厌不着。此二上烦恼。一向不善相应非无记</p>
<p style="text-align: left">
	　　谓苦在于意悔思惟所断</p>
<p style="text-align: left">
	　　眠唯在欲意余各自建立</p>
<p style="text-align: left">
	　　谓苦在于意悔思惟所断者。悔名作善作恶事不成而悔。不可说是喜故一向苦相应。是意忧根相应从恶行生故。说思惟断苦相应故当知是欲界。眠唯在欲意者。眠意闭故眠是一向欲界在意地。彼于欲界一切烦恼相应。一切诸烦恼行于眠时。余各自建立者。谓余二上烦恼嫉及悭。嫉名见他乐生热。悭名守护惜着。彼俱自建立非余烦恼相应。问诸烦恼几识相应。答</p>
<p style="text-align: left">
	　　欲嗔恚无明当知依六识</p>
<p style="text-align: left">
	　　谓欲思惟断色中随所得</p>
<p style="text-align: left">
	　　欲嗔恚无明当知依六识。谓欲思惟断者。欲界思惟所断。爱恚无明六识相应。色中随所得者。爱无明色界随所可得。梵天上四识彼中。此二烦恼四识相应。余烦恼在<a>意识</a>中。已说诸烦恼。如所断今当说</p>
<p style="text-align: left">
	　　一时断烦恼而于中解脱</p>
<p style="text-align: left">
	　　无量时所得正智之所说</p>
<p style="text-align: left">
	　　一时断烦恼而于中解脱者。此烦恼无碍道一时断。非已断复断。无量时所得正智之所说者。此得尽数数如欲界见断。五时得尽证自分。及四<a>沙门</a>果如是。一切如贤圣品说</p>
<p style="text-align: left">
	　　欲界中解脱圣说四断智</p>
<p style="text-align: left">
	　　离色无色界当知五断智</p>
<p style="text-align: left">
	　　永尽无余谓之断智。于中若欲界见苦习所断。若尽得无余解脱是一断智。见灭断二。见道断三。思惟断四。色无色界见苦习断一断智。见灭断二。见道断三。色界思惟断四。无色界思惟断五。问以何等故于断分断智。答智果故说断智。如瞿昙性中生亦名瞿昙。此亦复尔。问此诸使为心相应。为不相应。答相应。所以者何</p>
<p style="text-align: left">
	　　心为使烦恼障碍清净违</p>
<p style="text-align: left">
	　　诸妙善可得当知相应使</p>
<p style="text-align: left">
	　　心为使烦恼者。若使心不相应不以烦心。若烦心者是故相应。障碍名若使心不相应。不障碍诸善法。若障碍者善法不生。不障碍使生是故相应。净相违诸妙善可得者。若使不相应不与善相违。若不与善相违者善心亦应生。若不相应是烦恼性亦不应作患。若相违常相随不生善。不相随则生善。因此事故是相应使</p>
<p style="text-align: left">
	　　贤圣品第五</p>
<p style="text-align: left">
	　　已说使品。贤圣品今当说</p>
<p style="text-align: left">
	　　如此圣断劳众恐怖之本</p>
<p style="text-align: left">
	　　等方便正智今当说善听</p>
<p style="text-align: left">
	　　不亭心者无能起<a>正见</a>是以</p>
<p style="text-align: left">
	　　始自身处所系缚心令定</p>
<p style="text-align: left">
	　　亦欲缚识足及尽烦恼怨</p>
<p style="text-align: left">
	　　是方便于身真实相常定</p>
<p style="text-align: left">
	　　诸痛及此心法亦如是观</p>
<p style="text-align: left">
	　　此身不净相无常相苦相<a>无我</a>相。是相定真实彼自身一处系心离心乱。始真实观身相。次观痛后观心。彼伴彼依及彼相应余心数法。观亦诸心不相应行。如其性如其相所有如是。彼身痛心法意正次第生</p>
<p style="text-align: left">
	　　入法中总观同观诸<a>法相</a></p>
<p style="text-align: left">
	　　此四是无常空无我非乐</p>
<p style="text-align: left">
	　　入法中总观同观诸法相者。入法意止中彼圣总观诸行相。观诸行相已增长养止。生无垢智眼。一切身痛心法总观。问云何。答</p>
<p style="text-align: left">
	　　此四是无常空无我非乐</p>
<p style="text-align: left">
	　　此身痛心法展转相生。故无常不<a>自在</a>。故空非主故无我。恶灾患故苦</p>
<p style="text-align: left">
	　　从是名暖法即是意中生</p>
<p style="text-align: left">
	　　行是十六行正观四<a>真谛</a></p>
<p style="text-align: left">
	　　从是名暖法即是意中生者。彼如是观生善暖。于中当生无漏智火能烧一切行薪。问彼何行何境界。答行是十六行正观四真谛。彼行是十六行境界。四真谛四行观苦谛。此苦性劣从因缘生故无常。无常力所坏故苦。内离人故空。不自在故无我。四行观习此习成相似果故因。行相续习。一切生死无穷可得故有。不相似事相续故缘。四行观灭此灭覆一切患尽故灭。除一切烦恼火故止。胜一切法故妙。舍生死故离。四行观道此道至非品故道。非颠倒故如。一切圣所履故迹。生死患转出故乘。是谓彼行十六行境界。四真谛善根谓之暖法</p>
<p style="text-align: left">
	　　彼起已成立生顶及于忍</p>
<p style="text-align: left">
	　　得世第一法依倚于一相</p>
<p style="text-align: left">
	　　彼起已成立生顶及于忍者。若已成暖法于中复于欲界生善根如顶。亦十六行观四真谛。胜暖法故说顶。已增上顶生善根名为忍。亦十六行观四真谛堪任故说忍。若忍已成立。得世第一法依倚于一相。一切世俗功德中。最胜生善根名<a>世间</a>第一法。开涅槃门故。于凡夫意中最胜故。说第一法。问以何等故说依倚于一相。答于凡夫意中。更无有比二功德。若有者彼亦应开涅槃门而不开。是故说依倚于一相。问彼几行何缘何地所摄。答#p#分页标题#e#</p>
<p style="text-align: left">
	　　彼行苦四行说摄依六地</p>
<p style="text-align: left">
	　　彼行苦者。彼即缘苦谛非余四行者。谓行苦谛境界无常为首。所以者何。如初无漏心缘彼亦复尔。说摄依六地者。彼法摄于六地。未来禅中间禅根本四禅。非欲界不定界故。非无色界无见道故。问余善根何地所摄。答</p>
<p style="text-align: left">
	　　忍亦摄六地余则依于七</p>
<p style="text-align: left">
	　　忍亦摄六地者。谛顺忍六地所摄如世间第一法。余则依于七者。暖及顶七地所摄。此六及欲界未除欲。欲界已除欲色界</p>
<p style="text-align: left">
	　　世第一法次必兴起法忍</p>
<p style="text-align: left">
	　　忍次生于智俱观于下苦</p>
<p style="text-align: left">
	　　世第一法次必兴起法忍者。世间第一法次第。生无漏法忍名苦法忍。彼未曾观今观时堪任故曰忍。是谓初无漏无碍道。忍次生于智者。彼次第生苦法智。同境界受真实性解脱道。问彼忍及智何缘。答俱观于下苦。下苦者欲界苦彼同缘</p>
<p style="text-align: left">
	　　上苦亦如是因灭道亦然</p>
<p style="text-align: left">
	　　是正观诸法说十六净心</p>
<p style="text-align: left">
	　　上苦亦如是者。上苦是色无色界苦。彼亦如是生忍无碍道智解脱道。苦未知忍及苦未知智。因者是习谛彼亦如是生四道。如苦习法忍。习法智习未知忍。习未知智。灭者灭亦如是生四道。灭法忍灭法智灭未知忍灭未知智。道亦然者。道亦如是生四道。道法忍。道法智道未知忍道未知智。是正观诸法说十六净心者。是见法。见法者。谓之正观是见异名</p>
<p style="text-align: left">
	　　从法行利根此在十五意</p>
<p style="text-align: left">
	　　从信行当知钝见亦在中</p>
<p style="text-align: left">
	　　从法行利根此在十五意者。彼十五心顶若利根是说从法行。从信行当知钝见亦在中者。即彼十五心顶若钝根是说从信行</p>
<p style="text-align: left">
	　　未离欲界欲趣向于始果</p>
<p style="text-align: left">
	　　舍六趣至二三向九无漏</p>
<p style="text-align: left">
	　　未离欲界欲趣向于始果者。彼从信行及从法行趣沙门果时。若未离欲俱趣须陀洹果。舍六趣至二者。欲界烦恼九种。微微微中微上。上中微中。中中上上微上中上上。彼若凡夫时已离六种。彼于后若趣证。是俱趣第二果。三向九无漏者。若已离九种是俱趣阿那含果</p>
<p style="text-align: left">
	　　若至十六心是名住于果</p>
<p style="text-align: left">
	　　信解脱濡见见到说利见</p>
<p style="text-align: left">
	　　若至十六心是名住于果者。十六心名道未知智心相应。彼生已说住于果。未曾离欲界欲俱须陀洹。已曾离六品俱斯陀含。尽离九品俱阿那含。信解脱濡见见到说利见者。若彼趣时从信行钝根是信解脱。若彼从法行利根是见到</p>
<p style="text-align: left">
	　　未尽思惟断极生生死七</p>
<p style="text-align: left">
	　　家家有三尽俱在道迹果</p>
<p style="text-align: left">
	　　未尽思惟断极生生死七者。彼信解脱及见到未离欲界思惟所断烦恼。是生生死七。彼有天上七生及人中。故说极生生死七。家家有三尽者。若三种尽上微上中上上是说家家。彼天上及人中。或生二家或生三家。后般涅槃故说家家。俱在道迹果者。极七有及家家当言俱住须陀洹</p>
<p style="text-align: left">
	　　六尽一往来离八谓一种</p>
<p style="text-align: left">
	　　九灭尽不还已出欲污泥</p>
<p style="text-align: left">
	　　六尽一往来者。若有六种尽上三中三是斯陀含。彼余一生天上一生。人中一往来已般涅槃。故说斯陀含。离八谓一种者。若八品尽是一种。彼余唯一生无余故说一种。九灭尽不还者。若一切九品尽是阿那含。彼不复来欲界故说阿那含。所以者何。已出欲污泥</p>
<p style="text-align: left">
	　　如是九烦恼若在上八地</p>
<p style="text-align: left">
	　　彼双道所灭世尊之所说</p>
<p style="text-align: left">
	　　如是九烦恼若在上八地者。如欲界九种烦恼暖暖至上。上上界亦如是。八地中梵世。光曜。遍净。果实无量空处。无量识处。无所有处。非想非非想处。彼双道所灭世尊之所说者。此一切烦恼欲界。及色无色界双道所灭。以无碍道灭。解脱道得证。问此道为世俗。为无漏。答</p>
<p style="text-align: left">
	　　有垢无垢道俱能离八地</p>
<p style="text-align: left">
	　　住中说身证谓获灭尽定</p>
<p style="text-align: left">
	　　欲界地一。色界地四。无色界地三亦世俗道灭亦无漏。凡夫从世俗道尚得远离。况复圣住中说身证。谓获灭尽定者。住于八地无欲中。谓学得灭尽定是身证。所以者何。法似涅槃身所触故说身证</p>
<p style="text-align: left">
	　　金刚喻定次必逮得尽智</p>
<p style="text-align: left">
	　　生意我生尽离于一切漏</p>
<p style="text-align: left">
	　　金刚喻定次必逮得尽智者。金刚喻定名非想非非想处。离欲时第九无碍道最后学心。于中一切诸烦恼永尽无余。一切圣行毕竟故。说金刚喻三摩提。此次第生尽智最初无学智。生意我生尽离于一切漏者。彼生定意我一切生尽。彼于尔时无著。解脱于一切漏。问无著几种。答</p>
<p style="text-align: left">
	　　无著有六种是从信生五</p>
<p style="text-align: left">
	　　逮得于二智当知时解脱</p>
<p style="text-align: left">
	　　无著有六种者。世尊说六无著。退法念法<a>护法</a>等住。必升进不动法。于中若濡智及濡进。是得退具便退故说退法。暖智及暖进数数恶身。恶身已念坏故说念法。暖智而广进。进力常自护心故说护法。中智及等进是不增不损等。住于中道故说等住。少利而广进彼必得不动。故说必升进利智。及广进是始得不动故说不动。是从信生五逮得于二智者。于中五曾从信行彼有二智。尽智及无学等见。当知时解脱者。彼当知时解脱是求时。不能一切时随所欲学善</p>
<p style="text-align: left">
	　　不动法利根是不时解脱</p>
<p style="text-align: left">
	　　获得于三智成就等解脱</p>
<p style="text-align: left">
	　　不动法利根是不时解脱者。谓一向利根是不动法。彼不时解脱能一切时。随所欲学善不求时。获得于三智者。彼有三智尽智无生智无学等见。成就等解脱者。谓此五无著时解脱。是成就等意解脱。谓不动法是成就不动解脱</p>
<p style="text-align: left">
	　　慧解脱当知不得灭尽定</p>
<p style="text-align: left">
	　　唯有俱解脱成就灭尽定</p>
<p style="text-align: left">
	　　慧解脱当知不得灭尽定者。此六无著若不成就灭尽定。是说慧解脱是慧力解脱非<a>定力</a>。唯有俱解脱成就灭尽定者。此六无著若得灭尽定是说俱解脱。彼俱力解脱慧力及定力。已说贤圣。人法今当说</p>
<p style="text-align: left">
	　　从信行诸法及从法行法</p>
<p style="text-align: left">
	　　圣道见谛道是尽同一相</p>
<p style="text-align: left">
	　　从信行法从法行法是说见道</p>
<p style="text-align: left">
	　　于中诸根法是名未知根</p>
<p style="text-align: left">
	　　谓余有<a>学法</a>佛说已知根</p>
<p style="text-align: left">
	　　于中诸根法是名未知根者。于见道法中谓根根数如心。及痛信首五根是未知根。谓余有学法佛说已知根者。离见道学法诸余学法中。即彼根说已知根</p>
<p style="text-align: left">
	　　当知无知根在于无学中</p>
<p style="text-align: left">
	　　已得果便舍前道应当说</p>
<p style="text-align: left">
	　　当知无知根在于无学中者。无学法中即彼根说无知根。已得果便舍前道应当说者。此无漏法升进得果时。舍无碍道所摄及解脱道</p>
<p style="text-align: left">
	　　已尽为解脱得摄于一果</p>
<p style="text-align: left">
	　　不秽污第九灭尽应当说</p>
<p style="text-align: left">
	　　已尽为解脱得摄于一果者。无碍道至解脱道。于其中间得烦恼尽。但得果时一切烦恼。尽得一解脱果。不秽污第九灭尽应当说者。说诸烦恼九种道所灭。但不秽污第九无碍道一时断不渐渐#p#分页标题#e#</p>
<p style="text-align: left">
	　　若有相似名彼能获不动</p>
<p style="text-align: left">
	　　无著及信脱彼同性增道</p>
<p style="text-align: left">
	　　若有相似名彼能获不动者。谓无著不能一切得不动。性必升进得彼是相似名。无著及信脱彼同性增道者。谓信解脱一向性必升进。是增益诸根逮得见到非余。问云何知渐渐见谛。答</p>
<p style="text-align: left">
	　　建立功德恶次第见真谛</p>
<p style="text-align: left">
	　　非以见功德时见恶。亦不以见恶时见功德。亦非初总观彼恶。亦非一时一切厌。亦非总功德诸功德亦非一时合。是以建立功德恶次第见真谛。问云何知有为无为果。答以无碍道力得有为无为果。无碍道力得有为果及无为果。是故以无碍道力。得有为无为果</p>
				</div></div><hr><script charset='utf-8' src='../../js/footer.js'></script></body></html>