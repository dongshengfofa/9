<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，七女观经 第2913部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>七女观经 第2913部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>七女观经</strong></p>
<p style="text-align: left">　　闻如是。一时佛说七女观经。昔冥缘王有七女觉世非常。不著繒綵衣服。不著指鐶臂釧。不捉香油涂身。岁三长斋月六斋。姊妹相将诣父王殿前。稽首白王。女等前身积罪无福。今值女身处。其深宫眼无所见。求王放女出城游观。王告女言。我作天下之文万基之主。有苑园浴地华臺楼观。亦可观之。何用出城观乎。女对王曰。虽有苑园浴池华臺楼观。可悦乐耳。非女游观之处。王即听之。出城东门。到其塚间。见一死尸。膖胀烂臭。狐狼践蹋。形骸异处。姊妹相将。遶尸三匝。涕零号泣。我等女身会当如是。姊妹七人各说一偈言</p>
<p style="text-align: left">　　第一女说偈言</p>
<p style="text-align: left">　　□□重其身如似好宝珠</p>
<p style="text-align: left">　　企视鹅容步姿则欲入居</p>
<p style="text-align: left">　　□死弃塚间禽兽竞共疽</p>
<p style="text-align: left">　　一切皆如是何用于世殊</p>
<p style="text-align: left">　　第二女说偈言</p>
<p style="text-align: left">　　譬如一身居人去宅无光</p>
<p style="text-align: left">　　身死如神誓乃知此非常</p>
<p style="text-align: left">　　今睹死尸观忽然遇豺狼</p>
<p style="text-align: left">　　一切皆如是安得有久长</p>
<p style="text-align: left">　　第三女说偈言</p>
<p style="text-align: left">　　譬如马驾车车破而马去</p>
<p style="text-align: left">　　四大解散时魂神依何住</p>
<p style="text-align: left">　　初集四大时来从何所处</p>
<p style="text-align: left">　　乃知此非常唯福可恃怙</p>
<p style="text-align: left">　　第四女说偈言</p>
<p style="text-align: left">　　譬如好城墎眾人乐安居</p>
<p style="text-align: left">　　所求未厌足何其忽空虚</p>
<p style="text-align: left">　　人命如草木春长冬以枯</p>
<p style="text-align: left">　　唯有修福德智慧随身躯</p>
<p style="text-align: left">　　第五女说偈言</p>
<p style="text-align: left">　　人之不修福譬如乘船渡</p>
<p style="text-align: left">　　四大乘离时如船捨岸去</p>
<p style="text-align: left">　　地定风不动火微水还故</p>
<p style="text-align: left">　　身非神常宅安得久长处</p>
<p style="text-align: left">　　第六女说偈言</p>
<p style="text-align: left">　　如人好庄严形著诸繒綵</p>
<p style="text-align: left">　　自纵取时荣故使欲人待</p>
<p style="text-align: left">　　廷然不动摇其神安所在</p>
<p style="text-align: left">　　观世塚间尸将来宜应改</p>
<p style="text-align: left">　　第七女说偈言</p>
<p style="text-align: left">　　如雀在瓶中罗縠覆其口</p>
<p style="text-align: left">　　縠穿雀飞去神明随所受</p>
<p style="text-align: left">　　四大和合时如雀瓶中有</p>
<p style="text-align: left">　　唯有修善福智慧随身首</p>
<p style="text-align: left">　　第四忉利天王从天来下。到诸女前。问女言。汝等何所求欲使汝得之。诸女良久不答。复问女言。汝等何所求欲使汝得之。一女言乞愿无根无鬚无枝无叶。于其中生是则為乐。一女复愿。常无五欲。常处寂静。耳餐法音。目睹圣教。是则為乐。一女复愿。幽幽冥冥犹如<a>虚空</a>。登愿玄觉。常睹圣容。是则為乐。天帝语诸女言。止止。汝之所愿无想。吾不能得日月中王使汝得之。于是七女皆得<a>道果</a></p>
<p style="text-align: left">　　七女观经&nbsp;</p>
				</div></div><hr><script charset='utf-8' src='../../js/footer.js'></script></body></html>