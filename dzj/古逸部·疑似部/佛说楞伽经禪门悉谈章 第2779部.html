<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说楞伽经禪门悉谈章 第2779部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说楞伽经禪门悉谈章 第2779部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>佛说<a>楞伽经</a>禪门悉谈章 </strong>(并序)</p>
<p style="text-align: left">　　诸佛子等合掌至心听。我今欲说大乘楞伽悉谈章。悉谈章者。悉谈昔大乘在楞伽山。因得菩提达摩和尚。宋家元年从南天竹国。将楞伽经来至东都。跋陀<a>三藏</a>法师奉諮翻译。其经总有五卷合成一部。文字浩[泳-永+旱]意义难知。和上慈悲广济郡品。通经问道识揽悬宗。穷达本原皆蒙指受。又蒿山会善<a>沙门</a>定慧翻出悉谈章。广开禪门不妨慧学。不著文字并合秦音。彼与鳩摩罗什法师通韵。鲁留卢楼為首</p>
<p style="text-align: left">　　颇逻堕颇逻堕。第一捨缘清净座。万事不起真<a>无我</a>。直进菩提离因果。心心寂灭无殃祸。念念无念当印可。摩底利摩鲁留卢楼颇罗堕诸佛子莫嬾堕自劝课。爱河<a>苦海</a>须度过。忆食不食常被饿。木头不攒不出火。耶罗逻端坐。娑訶耶莫卧</p>
<p style="text-align: left">　　只领盛只领盛。第二住心常看净。亦见亦闻无视听。生灭两亡由未证。从师授语方显定。见<a>佛法</a>身无二性。性顶领径鲁留卢楼只领盛诸佛子莫瞋佞。三毒忽起无<a>佛性</a>。痴狂心乱恼贤圣。眼贪色尘耳缚听。背却天堂向恶径。盈令今修定。娑訶耶归正</p>
<p style="text-align: left">　　嘎浪养嘎浪养。第三看心须併儻。扫却垢秽除灾障。即色即空会无想。<a>妄想</a>分别是心量。体上识体实无谤。谤底利谤鲁留卢楼嘎浪养诸佛子莫毁谤。一切皆有罪业障。他家闻声不相放。三寸舌根作没向。道长说短恼心王。心王不了说短长。来生业道受苦殃。羊良良併当净扫。堂中顷供养</p>
<p style="text-align: left">　　拂粟质拂粟质。第四<a>八识</a>合六七。看心心本是禪室。法身身法智非一。五眼六通光慧日。言下便悟实无密。密底利密鲁留卢楼拂粟质诸佛子莫放逸。无始已来居暗室。<a>生死</a><a>流转</a>不得出。只為愚迷障慧日。逸粟密逸粟密娑訶直实</p>
<p style="text-align: left">　　晓燎曜晓燎曜。第五实相门中照。一切名利妄呼召。如已等息貌非貌。非因非果无嗔笑。性上看性妙中妙。要底里要鲁留卢楼晓撩曜诸佛子莫瞋笑。忧悲瞋笑是障道。于此道门无瞋笑。澄心须看内外照。眼中有翳须磨曜。铜镜不磨不中照。遥燎料作好。娑訶耶莫恼</p>
<p style="text-align: left">　　按赖畔按赖畔。第六心离禪门观。不来不去无崖畔。觉上看觉除定乱。佛子与眾生同体段。本原清净磨垢散叹。底利叹鲁留卢楼按赖畔诸佛子莫楞看。道上大有罗剎唤。愚人来去常繫绊。染著色尘心僚乱。行住坐卧无体段。在于眾中漫叫唤。得他劝諫即橛难。耶罗逻荼灌。娑訶耶钝汉</p>
<p style="text-align: left">　　普路喻普路喻。第七圆明大慧悟。四门十八离名数。生灭妙有悬通度。<a>三界</a>大师实难遇。生死<a>涅槃</a>不合渡。爱河逆上不留住。即心非心魔自去。去底利去鲁留卢楼普路喻诸佛子常<a>觉悟</a>。一念净心无染污。一切魔军自然去。閭閭屡专注。娑訶耶大悟</p>
<p style="text-align: left">　　嘎略药嘎略药。第八禪门绝针酌。不高不下无楼阁。不出不入无城墎。是想显声即初学。生心动念勿令著。久坐用功作非作。无乐可乐是常乐。慧灯一照三千墎。定水常清八万鑠。十方诸佛同开觉。觉底利博鲁留卢楼嘎略药诸佛子<a>自在</a>作莫制约。四维上下不可度。住寂涅槃同门廓。甚安乐无著。娑訶耶等觉&nbsp;</p>
				</div></div><hr><script charset='utf-8' src='../../js/footer.js'></script></body></html>