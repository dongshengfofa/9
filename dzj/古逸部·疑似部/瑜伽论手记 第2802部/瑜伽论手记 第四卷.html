<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修瑜伽论手记 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>瑜伽论手记 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>瑜伽论手记&nbsp;第四卷</strong></p>
<p style="text-align: left">
	　　瑜伽论第三十四卷手记</p>
<p style="text-align: left">
	　　谈述福慧</p>
<p style="text-align: left">
	　　言无常<a>行者</a>。谓内外诸行生灭故言苦行者。谓逼迫性故言空行者。违我见故言<a>无我</a>行者。谓违我见故言因引者。谓业烦恼是能生法故言集行者。有多种故言起引者。恒资產故言缘行者。各别助故言灭行者。诸蕴尽故言静行者。生老等三相息故言妙行者。无眾患故言离行者。脱眾灾故言道行者。通行义故言如行者。契正理故言行行者。正趣向故言出行者。能永超故言长时安住者。谓劫末坏已来也言七日经者。谓小乘经名也。彼经广说<a>三界</a>坏时。七日顿现故也言不背者。谓现见不隐义言不由他缘者。谓<a>现量</a>故不用他人指示而见也言诸光明者。谓日光明等也言一分位等者。谓八位变异也言杂染者。谓贪等诸烦恼变异故言谓缘乐受等者。谓於三受明变异也言又有会者等者。谓依烦恼立变异也言如是眼识等者。谓於六识明变异也言或人所作者。谓怨家人等而损害故言餘如前说者。谓徵答所以二门如前分位所作门同也言醴水者。谓甘美水。其水如酒能益老病也言殉利者。谓求营等也言餘如前说者。谓徵答同前说故也言彼诸色行等者。谓内外缘生诸行虽不假因缘自然而有。灭坏无常其性微细现量不见。要假比量方乃得见。是故第三比量明也成立生灭义中言谓彼诸行要有剎那等者。谓诸外道执微尘胜性等是<a>常住</a>义。及内法中一类小乘执内外诸行三剎那六剎那等常安住。谓破如是邪辟诸执。故论文云谓彼诸行等也言非如是住者。谓内外缘生实。若从於微尘胜性等言非如也而生起者。体是常故则无前后。变异生灭而可得故言生已不待灭坏因缘等者。谓内外缘生诸行。生起之时假因託缘方得生起。灭坏之时不假因缘自然灭尽。如有世人以石掷空即假人力。石堕之时不假人功任运堕落。此中道理亦復如是等难中言如是所有变异因缘等者。此中有难。若内外缘生诸行灭尽之时无有因者。如前所说八种变异因缘岂不具其灭坏因耶。故论答云如是所有等也。此中意说。如前所立八种变异是内外缘生变异生起因缘非是灭坏因也。如锤破瓶是碎坏因非灭微尘因。此中道理亦復如是言俱灭坏者。谓内外缘生因之与缘俱灭坏已。然后不相似行方乃生超。是故八种变异因缘是生起因非是灭因。若是灭因者。如盛年相状灭时者之相状不合得有。何故得有。是故当知八种变异是生起因非灭因也言或有诸行等者。此是立之辞。难之意者。虽八种变异因缘是内外缘生诸行生起之因非灭坏因者。此非遍义。何以故。世有一分有為诸行与因俱灭非是生起。如火煎水。焚烧器世与因俱灭非生起故言彼亦因缘等者。谓破前成因喻也。此中意显。火之功用德能煎水。焚烧器世无其尽水等功。是故汝言一分有為与因俱灭不应道理。是故论云不由其火等也言他世者。谓过未二世也言如是一切者。谓上好恶等七种差别也言先有等者。谓因灭果生同剎那故。若<a>自在</a>先者即因义不成也言三增上者。谓初净信是圣教量。餘二现量比量。如论应知言為者。谓与下四文一一相合言退失者。亦与下四文一一相合。谓退失主性等也言恶作加行者。谓不好藏护也言法性者。谓变异等三行法尔道理必成假故。譬如掷石於空必当堕落。此中道理亦復如是言不意行等者。谓苦受顺入诸苦蕴取入苦行故。故下文云顺苦诸蕴等也言不安稳行者。谓行苦不安稳故也言有漏有取等者。谓能依非苦非乐受也言顺非苦乐等者。谓受所依处也言唯有其见者。谓唯有断常等见无我人等也言自相者。谓地水等各各自相也言爱能引苦等者。谓业烦恼為因故能引三界苦果故也。下三文皆以业烦恼立也言能摄受者。谓爱能受诸苦种子故言招引者。谓因集缘起四法皆能招苦果五趣中也言取因者。谓三爱也言招集者。谓取缘三界有也言上首者。谓生也言生為缘者。谓由生故有老死等也言谓正了知等者。谓爱名烦恼随眠也言所依者。谓五趣蕴也。此爱随眠与五趣蕴為所依故。招集当来起缘法故。烦恼随眠是能成因。集起缘三是所成法言所生缠者。谓下所说后有爱等三种也。此三种缠从前烦恼随眠之所生故。故云彼所生也言三种者。即前烦恼随眠及三种爱也言所知境者。谓苦集灭諦也。由<a>正见</a>等故能通寻求<a>生死</a><a>涅槃</a>过患功德故言四门者。谓道如行出。皆由正见等远离故能得随转言比度者言不同分者。谓上二界也言比度者。谓欲界苦諦下无常与五行而观苦。上二界无变异无常及别离无常。合会无常一分通上界。但有灭坏无常。及法性无常一分外十六种无常及内十五种无常上界亦无。三苦行相中上界但有不安稳行苦也。空无我相同於欲界。集諦中上界无嗔。餘准欲界。灭道二行相亦准欲界而比度之言谓彼所有等者。谓苦集二諦遍上界故言一切种者。上界亦有不动行种言一切时者。谓三世时也言如是法者。即苦集法也言如是理者。谓苦集因果理也言如是住者。谓苦集二諦是染性故言所有道者。八圣道中上界无正命正业。餘同欲界言若观行者等者。谓於欲界十六观行得决定故言復於诸諦等者。谓於上二界诸諦中起胜解也言所<a>说法</a>者。谓前无常等七种无边际法也言更无有餘等者。谓圣道未现前已表更无有法而能息灭生死作方便也言復於如是等者。谓胜解作意行者能於三有四生之中深厌怖故。即苦集二諦也言及於等者。即灭道二諦也言<a>随喜</a>一行者。谓灭道二諦各四行中随於一中心愿乐故言彼於长夜等者。谓从无始时来资长积集五尘种子故。虽乐涅槃心有退转言作是思非等者。即是我慢也言当復<a>流转</a>者。若不对治当更流转。由我对治故更不流转。如是等十二种法唯我所有。餘皆无者是名我慢长也言以慧通达者。谓苦类等智也言外所知境者。谓五及十二种我慢也言随所生起等者。若彼行人观上界四諦时。如前所说障碍诸法随有生起。由对治力寻便谢灭。对治之心无间生起言第二法者。谓有二种。一蕴法。二我法捨故言妙慧者。谓能观十六行相之慧也言正智得生者。谓类智得生也言妙是行等者。谓三界四諦下共有八忍。胜解作意行者证得下品八忍三昧之时。以三昧力发生人空无分别智。焚烧无始烦恼业薪。智火耎相初现前故名耎位也。顶忍二位依中上忍随应说之。此中不立八智者。八智是无间道是因位故。此中不别。八忍是<a>解脱</a>道是果位故。此中明也言能缘者。谓人空智也言所缘者。谓四諦十六行相言观心所有加行者。谓四諦十六行相有分别影像也言住无加行者。谓四諦十六行无分别影像也言非灭者。业烦恼种犹未断故言而非<a>无缘</a>者。谓有无分别奢摩他影像现前故言非美睡眠等者。谓彼行者住无间定时。非周蜜蜂三昧惛醉。唯有分明智观双运道现前故言从此无间等者。谓世第一法无间生起远离作意也言起内作意者。谓远离作意也言如其次第者。谓先观欲界。次观上二界十六行相也言现见等者。谓欲界四諦也言非现见者。谓上二界也言无分别者。谓十六行相无分别影像也言决定智者。谓现见智也言此永断故等者。若於世道中离欲界九品惑尽者。今於此中入諦现观得不还果言彼以前说等者。谓如前说於世道中离欲之人有十二种。如前第七门说相状。此亦如是。若尔与世道离欲有何差别。故论答云然於此中等也。谓世道者虽生<a>色界</a>。从彼涅槃还生欲界。若出世道从彼涅槃便取无学。不復还来生於欲界。有此差别也言若先倍离等者。谓欲界九品惑中断前六品故為位也言能知智者。谓能缘人空之智与所缘十六行相和合相对故也言此亦成就等者。虽世道中有十二种相状。此亦有十八种相状。超世道故也言虽法智者。谓了人空智言非断智者。谓预流人离断见道智也言非常智者。谓预流人离常见也言得缘生智者。谓了缘生横如串化无实我也言唯自法见等者。谓四諦法随次配释言四证净者。即四净也。谓三宝及圣所爱惑无碍也言第八有者。谓预流人极钝根者唯有七生并证无学故无第八也言如所得道者。谓四諦十六行相也言然有差别者。谓预流人若起烦恼。由上中下三品对治方能除遣。此一来人若由失念烦恼起时。微劣对治便能除遣。故差别也言上品者。谓於上上五欲境界中起微劣贪也。若初果已前人於下品境界中便起下品贪等。此亦是其差别之相也言一切道者。谓一来乃至无学向一切皆由摄乐远离加行究竟三作意故。於所得道而正修习言谓由定地等者。谓出世道所起之智是有為故。故所修善亦名有為言增长者。初心也。言无间者。中心也言殷重者。后心也。由此三心令所修习所有善法而会合故言<a>殊胜</a>善法者。谓三解六<a>神通</a>皆由修习二十贤善定之所得故○言安住如前者。谓安住等九种行如修所瑜伽处已说也言修亦如前等者。谓有四种修相亦修瑜伽处说也言尽智者。无间道言无生智者。谓解脱道也言彼於尔时等者。谓证金刚喻定时也言证自在义者。谓如诸佛证自义故言空住等者。谓空解解门等随次配之言慈悲等者。谓於世道修作梵住因故言关键者。谓由业烦恼关键故。令诸有情不能趣入。涅槃云城言深坑者。谓生死深坑也言伊师迦去此云篱[竺-二+(狦-(狂-王))]。谓三界业烦恼也言高慢者。谓我慢也言五支者。谓杀等五也言六支者。谓密护根门等也。如前所说言四所依者。谓依智不依识。依义不依语。依了义经不依不了义经。依法不依人言身行倚息者。谓与轻安相应也言已亲近者。谓与圣道相应也言无上丈夫者。谓小乘中佛是<a>罗汉</a>故名无上也言其心等者。谓罗汉心犹如<a>虚空</a>及净水等。所有香嗅不能倾动故。蕃本云。其心如空。假使涂其栴檀及与斧凿。於此二中其心平等。餘文可见言此中都无者。如生死无有流转。於涅槃中亦不贪著言犹如等者。谓一切法皆依名句文建立。彼四果皆依种姓等四瑜伽建立。故喻名句等也言独觉地者。谓种姓发心<a>修行</a>得果四瑜伽处与声闻同。何故此中列五相耶。答。谓谓住及行并是得瑜伽处故与上无别言不爱憒闹者。谓修自利行也言乐寂静者。谓不乐利他也言依说<a>正法</a>及於少思务者。与自利及不利他随次相合言希愿无师者。由慢行故也言无敌者。由中根故也。谓独成菩提时无诸天魔為怨敌故也言经百劫者。谓於百大却中一一皆值诸佛出世修六善巧故言亲近乘事者。初心也言成熟相续及专心者。中后心也言顺决择等者。此中有问。四决择分合有四种。何故此中但说三耶。答。由世第一与证现观预流之果极邻近故。此未证得言得<a>沙门</a>果者。谓第二第三果也言復有一类等者。百劫<a>修道</a>同前所说言復有类等者。谓利根故顿证无学。此由中下故渐证无学。故论文言或证法现观等也言麟角喻者。此显独一无侣义也后言部行喻者。此显有部儻义。谓一类修独觉者犹如群鸟。而修习故方证果故也。此位独觉修之时。乐与眾人杂住修故。得果之时或十或百乃至千万一时出现。於虚空中现十八变化利有情也言乐甚深者。谓乐观顺流逆流也言乐观察者。谓观缘起缘性也言安住等者。谓乐三解脱门也言独胜者。谓即独觉也言所餘等者。住虽有异。所观之相与前无别故言谓一切等者。谓三种独觉入村邑时。一善护身威仪济正护恶剎等。二善护餘根等不随色等故。三善护意根谓住<a>正念</a>故言下劣等者。谓外道等下劣有情边若不广说现神变必不发心。施衣食等。彼由施故於现世中获大果报</p>
<p style="text-align: left">
	　　瑜伽论第三十四卷手记竟</p>
				</div></div><hr><script charset='utf-8' src='../../js/footer.js'></script></body></html>