<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修瑜伽论手记 第三卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>瑜伽论手记 第三卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>瑜伽论手记&nbsp;第三卷</strong></p>
<p style="text-align: left">
	　　瑜伽论第三十三卷手记</p>
<p style="text-align: left">
	　　第四得果瑜伽处初</p>
<p style="text-align: left">
	　　谈述福慧随听</p>
<p style="text-align: left">
	　　言广辨二定者。谓无相灭尽二定也言五<a>神通</a>者。谓初静虑等八定之果即八定根本地也言诸相者。谓离欲色二界欲也。此上七门依世道立果也言观察诸諦者。谓四决择分<a>修行</a>人也言如实而通者。此则是其见道位也言广分别於修者。此则是其修习位也言究竟為其后者。此则是其无学位也言少分乐断者。谓初发心修七作意乐见修二惑人也言彼初修言一者等者。谓诸异生未断见修二惑故言二不具缚等者。谓诸有学已断见惑分断修惑故也言如是乃至等者。谓从第二静虑已上至无所有处故成六也言又於静虑等者。谓静虑等八定為因而能引发<a>无心</a>灭尽二定及五神通果。故谓天眼等也言若生者。谓前第六生差别门也言若相者。谓前第七离欲相门也。此中不列第八观察诸諦等餘四门者。出世道因果摄故言骨锁者。此显五欲犹如枯骨。虽食无味显无厌足也言凝血者。此显多所共有义如市缠害眾比有分言草炬火者。此显恶行因义也。谓执草炬不弃者必烧其手言一分炭火者。此显增长爱欲也。若近火坑不能止渴言毒蛇者。此显智人所远离义也言梦所见者。此显速趣消灭义也言假借庄严具者。此显依託眾缘义也言如树端者。此显放逸危六地义也。谓受欲者必堕恶趣故言如是等者。此八喻义如思所成地密意伽他中已广说故言如是诸欲等。一十六句中。前八句与前八喻一一相合。后八依无常等显其欲过。如论应知言此作意等者。谓由了相作意為因故生后胜解作意言间杂者。谓间杂修闻思二法成了相作意也言唯用修<a>行者</a>。此显依修所成慧行相缘初静虑所缘意也言即此胜解等者。谓由初中后三胜解為因故成后远离作意。故论文言最初生起等也言俱行作意者。谓断欲界麤相烦恼之时。与作意俱也。下五门皆取前前為因成后后法言诸烦恼者。谓初静虑中障碍<a>现行</a>也言麤重者。谓无轻安性故也言从是已后等者。谓由远离作意故修七法為乐生因方成远离。一爱乐於断。二爱乐远离。三於诸断中见胜功德。四触证少分。谓初证得离生乐故。五於时时间欣乐作意。六於时时间厌离作意。七為欲断除初静虑五盖障。故论文言為欲除遣等也言习近等者。谓初中后三心也。谓於初静虑障中未能断除诸种习故。见净妙色等便起妄。故论文言不能捨等也言诸行者。谓色等诸行也言此由暂时等者。此中有难。如是初静虑定断欲界麤相者。為能顿断久远种子。為当但断现行耶。故论答云此由暂时等也言又於远离等者。此中有问。七作意中何故但明远离等四说有受乐之相。不说餘三耶。答。為了相胜解观察此三作意於散位说无定地故不能生乐言无有间隙者。谓受终已来离生喜乐无间断故言五支者。一寻。二伺。三喜。四乐。五心一境性也言住欲界等者。谓能对治欲界麤相及能修证初静虑果故也。此中有问。七作意中何故但明言了相作意等者。谓五欲应断初静虑应得言能於所得等者。若不观察者於未得中便起得相名增上慢也言又若了相等者。谓此二法总能随顺厌离五欲及修对治故言如是其等者。若依蕃本云。如是六种作意当知摄入四作意中。此中意说。除加行究竟果作意。餘六皆是因位作意故摄入随顺等四法中也言随所在地等者。谓初静虑也。初静虑麤相。第二静虑净相明观待义。餘三道理准前应知言如前应知者。如了相作意遍於初静虑。胜解等六皆亦遍。故如前所说言初静虑者言復次此中等者。若依蕃本。先标经句。后方解释。此中间其样经句。说者应知言样句者。经云。初静虑者谓离欲恶不善法。有寻有伺离生喜乐。於初静虑具足安住言烦恼欲者。谓男女互相爱染也言事欲者。谓贪财宝等也言相应者离者。谓离五欲相应义也言境界离者。谓五欲境也言烦恼者。谓烦恼欲也言欲者。谓事欲也言由此為因者。谓由加行究竟作意為因故也言由所修习者。谓於加行究竟果成辨故也言得随所乐者。谓出入等得<a>自在</a>故也言艰难者。谓少治便能与定相应也言梗涩者。梗為略也。谓不假功用故言其心尽夜能正者与随顺等三心一一相合言随所乐欲者。谓於欲界中定成就者能於七日方出其定言復次於有寻等者。若依蕃本。此四静虑一一皆先标其经句。后方解释。谓大小乘经皆说言。第二静虑者谓寻伺寂静故。内等静故。心一趣故。定生喜乐。於第二静虑具足安住言成此彼於等者。经云。言第三静虑者。依此离欲安住於捨有<a>正念</a>正知有身乐受。诸圣宣说具足捨念及与正知。住身受乐依其无喜。第三静虑具足安住。释义如论言喜者。是第二乱心也言喜相违心者。谓捨受也言色身者。前五色根也言意者。意根也言第三静虑已上等者。此二门显说诸因也言下地者。第二静虑已下也言上地者。是第四静虑已上也言诸圣者。谓佛及圣<a>弟子</a>等。若於蕃本此中合有离喜及具足安住第三静虑。释义同前故译者不出。说者应知言復次等者。此中有难。何故第四静虑之中契经但说乐断不说对治耶。故论答云此中对治等也。谓断乐对治与前断寻伺及喜对治相似故。所以不说也。此中亦合先标经句。是故经云。言第四静虑者。乐断故。苦断故。先忧喜没。彼於尔时不苦不乐捨念清净。於第四静虑具足安住。释义如下言先所断者。谓喜受忧受苦受也言今所断者。谓第四禪所断乐受也言今依此中等者。此中有问。若第四静虑断乐受者。何故经说第四静虑亦断苦喜忧三耶。故论答云今於此中等也。虽断苦乐名為捨受。由先修於初二三静虑时喜忧断故。此中总说為第四断也言青黄赤白等者。谓欲色二界色也言离欲者。谓厌<a>色界</a>欲也。若於蕃本亦应先标经句。经云。言空无边处者。色相出过故。有对相灭没故。种种相不作意故。入空无边。於空无边处具足安住言眾多品类者。谓欲色界中青黄等皆因形显和合故。能於无色作其障碍也言由远离等者。於色界中虽无饮食等。亦有宫殿衣服庄严具故。故云等相也言復次若由等者。经云。言识无边处者。超过一切空无边处入识无边。於识无识边处具足安住言復次从识无边处等者。经云。言无所有。超过一切识无边处无所有。於无所有处具足安住也。谓由厌於识无边处為因故。於无所有处发起胜解言或色者。色蕴也言非色者。餘四蕴也言一切有者。谓前诸静虑中有相无相非无相等所有相不可得故。故论文言非有相等也言谓非如无等者。谓此二定一切心中无相定灭前六识。若灭尽定有其二种。若不还人入者灭第七识已下。若阿<a>罗汉</a>入者灭第<a>八识</a>言蜜中者。如蜂等处於蜜中而难得。出世定亦尔。故蕃本云。其身相状而沉於地也言等者。谓无相定依四静虑能入。若灭尽定依四无色定能入故也言暂时止息等者。谓见想受二法恼乱身心故暂时止息也言所缘者。谓想受二法也言不念作意者。谓不念其想也言有心位者。谓修了想相等六作意时。皆有第六<a>意识</a>故言心不復转者。谓第七加行究竟果位时也言心心法灭者。谓第六意识已下心及所俱不行故言根本者。谓已得四静虑加行究竟果作意也言了知依义者。谓五神通义理也言了知依法者。谓了知五神通因果法也言有时者。谓钝根人於此生中修轻举等十二相故。於后生中方能发起五种神通言有分者。谓利根人此生中修便能发起五通相言此想者。谓由轻举於身发起轻举胜解想故也。下九门义并同此也言熟练者。谓帛练也言广说等者。谓如地水相作餘风火相作变化胜解当知亦尔。故论文言广说等也言或以其身等者。谓由空界相成就相言或於其地等者。此柔软轻举相成就故言或於广大等者。此由身心符顺等成就故言随其所应者。已上四相一一相合。谓由摄受空界相胜解故。於诸墻壁等直过无碍。餘皆准此言一分者。谓从欲界至初静虑中间唯有鬼神等造色不能障碍故言谓由此等者。谓由<a>随念</a>相成就故。能知自身从生至老所作事业麤相门中不失次第。於微细相不能忆念。谓是世道麤细皆能随念。此显宿住智通也言又於种种等者。谓於五趣有情所有善不善等业能感<a>善恶</a>果作用之中。能明了知者。亦名光明相也言常变色者。谓若嗔时触误他人面色有变故言广说乃至等者。谓诸有情随其所有贪等诸行变异相者。名他心智通也言变事通者。谓变地為水等也言化事通者。谓於无中现有故也言胜解者。谓变少為多等也言无諍者。谓无諍三昧也。引发有情故言愿智者。谓广大行愿也。餘文可见言文圣等。此中虽说神境通。五神皆有差别言皆能成办者。谓前五相能成办神境通。餘五皆有成办。如前所说言间杂修。谓世出世道俱修故也言若处者。於三品中空处识处合為下品。餘二中上言由彼诸天等者。此中有问。无四定為有处所為无处所。故论答云无有色形等也。虽无处所。但依作用空识等故在差别名也言即於此中下品等者。谓此五品為因故证五净居天也</p>
<p style="text-align: left">
	　　瑜伽论第三十三卷手记竟</p>
				</div></div><hr><script charset='utf-8' src='../../js/footer.js'></script></body></html>