<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，礼忏文 第2856部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>礼忏文 第2856部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>礼忏文</strong></p>
<p style="text-align: left">　　身有罪尽懺悔已。归命礼三宝志心劝请十方佛见在成道者。我请转法轮。安乐诸眾生。十方一切佛若欲捨受命。我今投面礼劝请令久住劝请已归命礼三宝志心<a>随喜</a>所有布施福。持戒修禪定惠从身口意生。去来今所有习学三乘人具足一乘者无量人天福眾等皆随喜。随喜已归命礼三宝志心迴向我所作福业。一切皆和合為度群生故。正迴向佛道。罪应如是懺。劝请随喜福迴向于菩提。迴向已归命礼三宝志心发愿愿诸眾生等悉发菩提心。繫心常思念十方一切佛。复愿诸眾生永破诸烦恼。了了见<a>佛性</a>由如妙德等。发愿已归命礼三宝</p>
<p style="text-align: left">　　白眾生等听说寅朝清净偈欲求寂灭乐。当学<a>沙门</a>法。衣食继身命。精麤随眾等。今日寅朝清净各记六念。<a>念佛</a>念法念僧念戒念天念施。啟佛及<a>法事</a>并依上文</p>
<p style="text-align: left">　　又黄昏偈西方日已没。尘劳犹未除。老病死时至。相看不久居。念念催年促。犹如少水鱼。劝诸行道眾。修学至无餘</p>
<p style="text-align: left">　　中夜无常偈眾等各各观身处。骨肉巾皮相浮坚。地水火风假成身。四大分散元无主。一函臭肉变成疽。散分烂[火*褱]从灰土</p>
<p style="text-align: left">　　后夜无常偈时光千<a>流转</a>。忽至五更初。无常念念至。恒与死王居。劝诸行道眾。修学至无餘</p>
<p style="text-align: left">　　六根懺我等自从无量劫恒被六贼欺。居一相之中而共生分别。眼根常爱色。耳分别音声。鼻惑著餘香。舌镇贪诸味。身常乐受触。意相遍攀缘。犹斯颠倒心固。沈轮<a>生死</a>海。懺悔已归命礼三愿我等从今日乃至证菩提。六贼恒為成六通。三毒变為三<a>解脱</a>。同一真如平等惺。不捨生死证<a>涅槃</a>。恒于六趣济群生。共证如来无上道</p>
<p style="text-align: left">　　志心发愿愿我眼根常见佛。愿耳恒闻<a>说法</a>声。愿鼻不嗅一餘香。愿口常诵波罗蜜。愿身不染诸邪境。愿意不攀有相缘。愿心能除烦恼贼。愿我恒到涅槃城。我愿眾生尽成佛。我愿普证涅槃因。发愿已归命礼三宝眾生无边誓愿度。烦恼无边誓愿断。法门无尽誓愿学。无上佛道誓愿成</p>
<p style="text-align: left">　　听说知时无常偈色情若不住。草动染诸尘。<a>随缘</a>遍六趣。剎那不繫停。知身如电影。悟趣若浮云。了知心本净。迴愿入真门&nbsp;</p>
				</div></div><hr><script charset='utf-8' src='../../js/footer.js'></script></body></html>