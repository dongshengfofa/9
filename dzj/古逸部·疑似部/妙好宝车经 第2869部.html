<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，妙好宝车经 第2869部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>妙好宝车经 第2869部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>妙好宝车经</strong></p>
<p style="text-align: left">　　世时有一□□□□□□□□□□□□□<a>菩萨</a>言。夫一切万民□□□□□□□□□切狱囚思得出不。一切病人思得差不。如人在闇思见明不。譬如慈母思见子不。譬如远行思早归不。譬如寡女思得夫不。譬如躄人思得行不。譬如贫人思得衣不。譬如寒人思得火不。譬如耕田思得穀不。譬如盲人思见物不。譬如聋人思闻声不。譬如哑人思得语不。如是种种思之念之。佛道至尊终不相欺。佛语宝车菩萨。我今语汝。须弥山南名阎浮提。西俱耶尼。北鬱单越。东弗于逮。如是四方眾生皆悉闻知。若欲闻者。如民得王。如囚出狱。如病得差。如闇见明。如慈母得子。如远行人得归。如寡女得夫。如譬人得行。如贫人得衣。如寒人得火。如耕田人得穀。如盲人得视。如聋人得听。如哑人得语。有如是种种思之念之佛道。<a>世尊</a>终不相欺</p>
<p style="text-align: left">　　宝车菩萨白佛言。世尊如来<a>寿命</a>為有几年。佛言宝车菩萨。我今寿命不可思议。巍巍堂堂与日月同年。终日竟夜遶须弥山。终而复始。亦无始亦无原绪。若欲闻者。其事亦难。一切诸法空无所有。无有<a>常住</a>亦无器灭。譬如东西及以南北。亦非青赤复非白黑。喻如嚮声捉不可得。佛后宝车菩萨。汝今应当教诸眾生。普皆受持三归<a>五戒</a>。十善八斋转身更生。尽得须陀洹道。斯陀含道。阿那含道。阿<a>罗汉</a>道。尽诸有漏四道具足</p>
<p style="text-align: left">　　宝车菩萨重白佛言。世尊如来在世犹多怨疾。况灭度后。其有诽谤此经典者。死入<a>地狱</a>。展转其中无有出期。痛哉痛哉。痛不可言。吾今矜于汝等造作此经。如盲者不见日月。非日月之咎</p>
<p style="text-align: left">　　爱时不见爱不见爱亦忧是以莫造爱</p>
<p style="text-align: left">　　怨曾恶所由喜中生于爱爱能生于忧</p>
<p style="text-align: left">　　若能断恩爱忧悲即不生爱喜生于怨</p>
<p style="text-align: left">　　爱喜生怖畏解无贪欲想何忧复何畏</p>
<p style="text-align: left">　　诸天宫殿乐无边无有穷要当生彼处</p>
<p style="text-align: left">　　有始而无终以善為善法修善是道场</p>
<p style="text-align: left">　　善行作车牛载人入福堂以恶為恶法</p>
<p style="text-align: left">　　恶行相缚束生时不<a>受戒</a>死则入地狱</p>
<p style="text-align: left">　　三归五戒车非是山中木得闻宝车经</p>
<p style="text-align: left">　　死不入地狱非空非海中非入山石间</p>
<p style="text-align: left">　　对至不可避会当来相牵赤绳缚我肩</p>
<p style="text-align: left">　　黑索繫我咽将我何所至送至东太山</p>
<p style="text-align: left">　　高山万餘丈绝后极普悬乃何千万岁</p>
<p style="text-align: left">　　以复归黄泉人生譬朝露姓命不久长</p>
<p style="text-align: left">　　不信我语者但看琢石光生难死何异</p>
<p style="text-align: left">　　去不由桥梁惶忽五道头解剥衣以裳</p>
<p style="text-align: left">　　手捉七尺棒铁鉤利如芒火车忽然至</p>
<p style="text-align: left">　　铜柱及铁床寒冰截人骨狱门阳濩汤</p>
<p style="text-align: left">　　使官相对座又吏挟两箱皆共治文书</p>
<p style="text-align: left">　　问我生时殃事事知何道苦痛难可当</p>
<p style="text-align: left">　　奈何天中天叵有不死方怨恋犹恩爱</p>
<p style="text-align: left">　　谓呼身是常<a>世间</a>愚痴人或不信此经</p>
<p style="text-align: left">　　譬如未调牛曳人东都西三归如车轢</p>
<p style="text-align: left">　　五戒如车辕十善作车箱八戒作当兰</p>
<p style="text-align: left">　　直心如车轴三明作肛釧持戒如车辖</p>
<p style="text-align: left">　　<a>破戒</a>如车轓车聪如双耳鉤心如坐禪</p>
<p style="text-align: left">　　方便如车旅覆盖如善权佛道作车轂</p>
<p style="text-align: left">　　车辐竞来前贤者如车网法师与魔门</p>
<p style="text-align: left">　　退转如薛脱懺悔打薛坚精进作车牛</p>
<p style="text-align: left">　　牵车至梵天梵天诸宫殿光明皆自然</p>
<p style="text-align: left">　　譬如春花敷妙色悦眾心如是诸功德</p>
<p style="text-align: left">　　得闻宝车经佛道高于天福德重于地</p>
<p style="text-align: left">　　宝车大菩萨教我作懺悔世间愚痴人</p>
<p style="text-align: left">　　不信宝车经死堕地狱中我鬼竟来前</p>
<p style="text-align: left">　　牵头向刀山面白如唇青不见日月光</p>
<p style="text-align: left">　　但闻打鬼声如是诸苦痛幽幽何冥冥</p>
<p style="text-align: left">　　生时不受戒事至知何陈或有铁嘴鸟</p>
<p style="text-align: left">　　飞来著两肩低头啄人舌举头啄眼精</p>
<p style="text-align: left">　　此人前身时斋日恶骂声不肯受师教</p>
<p style="text-align: left">　　佛前作懺悔今日受斯罪知复何造逮</p>
<p style="text-align: left">　　佛言。若有善男子善女人。能于斋日在三尊前。发露懺悔自悦过咎者罪灭福生。不经刀山剑树濩汤卢炭。不犹三涂受。若眾生不经八难。乃与诸佛菩萨携手接腕。诸天宫殿入中遍观欢欣快乐。广成弘愿</p>
<p style="text-align: left">　　佛语宝车菩萨。有能受持宝车菩萨经者。设入大海。譬如娥押鸳鸯凤凰在海水中异愕异翔。如人在堂琵琶箏笛歌舞作倡欢忻快乐。功德难量。譬如鱼鱉在海水中出没<a>自在</a>不畏虎狼。譬如耽幽魍魎。谁敢谁当</p>
<p style="text-align: left">　　佛语宝车菩萨。汝今应当教诸眾生皆悉闻知。佛言。汝欲度人之法。其事云何。宝车答言。能以手执波若之智炬。入眾生无明之窟宅。照善根之华敷。显<a>解脱</a>之智果。用忍辱作鎧杖。手执波若之利朔。善权方便作攻车。破眾生愚痴之大城。共五阴魔战。击<a>生死</a>军。杀烦恼贼。出阴入界法身道场。皆由宝车菩萨威神之刀。巍巍如是</p>
<p style="text-align: left">　　佛语宝车菩萨。汝今应当得阿耨多罗三藐三菩提心。善男子善女人。有能受持宝车菩萨经名堕地狱者。无有是处。何以故。乘如来力驾波若之大船度眾生。逕生死之大河。度烦恼之海岸。出爱欲之深渊。越无明之坑坎。度耽见之恶经。用忍辱作琢斫琢却六入之杌株。尽耽见之横根。却烦恼之叶须。牵弘誓之大牛。用智慧作利犁。破眾生愚痴之荒地。以<a>随喜</a>作鏤[金*聚]。破眾生愚痴之怏伐。用<a>六度</a>作种子。散著无极之<a>福田</a>。用十善作沟渠。长真实之苗稼。磨波若之利鎌。又取<a>涅槃</a>真实果。牵弘誓之大牛。驾三乘之宝车。运著六通之矩头。由八径之政路。运总持之蠡束。积著散云之道场。宝车度人其法如是</p>
<p style="text-align: left">　　如母得子病<a>杀生</a>求魔神不得一言福</p>
<p style="text-align: left">　　罪如须弥山念人衰老时百病同时生</p>
<p style="text-align: left">　　水消如火灭刀风解其形骨离筋脉绝</p>
<p style="text-align: left">　　大命要当倾吾欲畏是故求道愿福生</p>
<p style="text-align: left">　　唯念老病死<a>三界</a>是大患福尽而命终</p>
<p style="text-align: left">　　弃之于皇泉身烂还归土魂魄随因缘</p>
<p style="text-align: left">　　吾欲畏是故求道胜泥洹眼老不见色</p>
<p style="text-align: left">　　看经文字难耳老不闻声听受经法难</p>
<p style="text-align: left">　　鼻老不闻香分别香亦难口老不能语</p>
<p style="text-align: left">　　说经义亦难心老多忘失<a>说法</a>解义难</p>
<p style="text-align: left">　　身老不能行往取福德难今身不受戒</p>
<p style="text-align: left">　　后得為人难杀生短命报欲求长命难</p>
<p style="text-align: left">　　我杀还我尚走避脱亦难世间愚痴人</p>
<p style="text-align: left">　　不信宝车经放咨著五欲行业之所牵</p>
<p style="text-align: left">　　譬如歷养马举头看青云但作地狱行</p>
<p style="text-align: left">　　不知念生天智者乐福德愚者利养身</p>
<p style="text-align: left">　　如马贪水穀好语咏不听展转鑊汤中</p>
<p style="text-align: left">　　苦痛难可陈语我家中人欲求过度我</p>
<p style="text-align: left">　　<a>烧香</a>请道人不经八难苦皆由宝车经</p>
<p style="text-align: left">　　身直影亦直身曲影直难心直事事直</p>
<p style="text-align: left">　　心曲直事难鱼鱉隐在海扫地求活难</p>
<p style="text-align: left">　　猿猴急依树无树脱亦难人急依于佛</p>
<p style="text-align: left">　　无戒求佛难放身自纵咨眾魔竞来前</p>
<p style="text-align: left">　　<a>比丘</a>语宝车。何以不问佛四諦二因缘本从何处出。佛即语宝车。我出于波罗奈国。或果从因中生。或因从果中出。智者能安之愚者。便掘出宝车方便问破三合為一。比丘语宝车。举意宜大儿。谓汝三乘人不识于涅槃轮迴六趣中。脱诸难亦难。愿以方便力引之入涅槃。比丘语宝车。事亦不可知。粟果成天地。芥子成须弥。神力得如是。故号不思议。宝车菩萨眷属千万亿人。闻佛所说<a>欢喜</a>奉行。一心归向无有惑也</p>
<p style="text-align: left">　　佛昔在世时。化作一道人。诣大<a>婆罗门</a>家乞。婆罗门问道人言。何以不田作但行乞食。道人姓何字谁。舍在何许。嘱何郡县。道人言。吾舍在弘水东引水西。嘱波若郡本际县。姓空字无相。萨云然树下止居超入城绝[糸*居]利彼。婆罗门言。道人乃有此业。何以不田作但行乞食。道人答曰。吾田作与卿有异。以四禪為耕犁。六度為种子。散著无极之旷野。润以八解之泉水。长养四实為果报。锄以十善為沟薛。又以波若之利鎌。束以善权為要附。积著三乘之大车。运著无极之大城。给与一切之贤士。贫道之田作如此无穷。以道人说是语次忽然不现。婆罗门即得道迹</p>
<p style="text-align: left">　　佛说妙好宝车经一卷大业十三年<a>佛弟子</a>张佛果為刘士章善友知识敬造宝车经一卷<a>流通</a>读诵讲说<a>修行</a>愿藉此大乘弘化之业俱游胜境履践妙迹背八邪道归八正路具首楞严三昧之力获四如意念处功德愿于将来无量劫中世世生生还共<a>弟子</a>深结善因菩提眷属发大乘心求摩訶衍具足智慧<a>神通</a>威德根力觉道皆悉成就俱修梵行同登种觉&nbsp;</p>
				</div></div><hr><script charset='utf-8' src='../../js/footer.js'></script></body></html>