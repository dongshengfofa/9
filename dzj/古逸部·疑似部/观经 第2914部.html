<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，观经 第2914部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>观经 第2914部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>观经</strong></p>
<p style="text-align: left">　　观十方<a>佛法</a>念观十方佛者。坐观东方。廓然大光。唯见一佛。结跏趺坐。举手<a>说法</a>。心明观察。光明相好书然明了。常系在心不令外缘心。若餘念摄念令还。如是见者便增至十佛即见十佛。增至百佛。乃至千佛。乃至无量无边佛。若近者则便转远广博。但见诸<a>佛光</a>光相接。心明观察得如是者。复观想东南方亦如上观。既得成已乃至西方。乃至十方亦复如是。既向方方皆见佛。说法与当。复一时往观十方佛。一念所缘周遍得见。定心成就者。于定中见十方佛。皆与已说法疑网悉除得无生忍。若有宿业因缘不见诸佛者。当一日一夜六时懺悔。劝请<a>随喜</a>渐得见佛也。纵使诸佛不為说法。是人心得安乐无诸患也</p>
<p style="text-align: left">　　五门禪要经云。坐禪法要五门。一者安般。二者不净。三慈心。四观缘。五<a>念佛</a>。安般不净二门。观缘此三门。有内外境界。念佛慈心缘外境界。所以五门者随眾生病。若乱心多者教以安般。若贪受多者教以不净。瞋恚多者教以慈心。若著我多教以因缘。若不没心者教以念佛。乃一心观佛。若观佛时当至心。观佛相好。了了分别。已然后闭目忆念在心。若明了即开目。极心观之明了。然后还坐。正身意系念。如前如对真佛。明了无异。即白师云。系念见佛无异。师言。汝还本坐系念额上一心念佛。尔时额上有佛像相。从一至十乃至无边。若行人所见多佛。从额上出者。若去身乃远而还者乃见大乘人也。三乘人所出佛。还近身作地金色。此诸佛尽人于平如掌。净如镜。观己身明净如地。此名念佛三昧境界。得是境界已白师云。此好境界。此名初门观也。复今系念在心。然后观佛即见诸佛。从心出乃手执琉璃仗。仗两头出。三乘人光焰有大小。如是出已未后佛执仗。在心正立而住。末后住佛。迴身还入。先去佛尽来随人。若小乘人入尽则止。若大乘人入已。悉从身毛孔满于四海。上至有顶。下至风际。如是明已还来人身如净琉璃。所以光明还来人身者。欲示踊猛健疾境界。相好如是已如师云。此名一切念处。以能生诸定故名念处。是邪道上杖者定。相光者智慧相也。此内凡夫境也。复令捨前二观。系心在脐。即一心观脐观脐不久觉脐有动相。諦观不乱。见脐有物。如鹰卵。其色鲜白。即再白师。师云。汝更观在处。乃观已有莲华。琉璃為茎。黄金為臺。臺上有佛。结跏趺坐。第一佛如脐中。复有莲华。上复有佛。结跏趺坐。如是展转相出。乃至大海边。末后一佛还入第二佛脐。第二佛还入第三佛脐。如是展转还入乃至人脐。佛令為一一佛人。行人脐中已。行人自诸毛孔之迴出莲华。满<a>虚空</a>中。如垂宝瓔珞。如是出生诸莲花。尽入脐。行人乃身体柔软。轻悦自见。己身明净如杂宝色。即以白师。师云。大善成定相也。复令有观脐中。即见顶有五瑞相。观已见有一佛。有光中[跍-十+土]跏趺坐。更观佛有物。即见佛口中种种莲华出。出已遍满大地。更观五光中佛。见脐中五师子出。已食出莲华。已还入五色光中。佛脐中师子入已五光。及佛即入此顶名师子奋迅三昧定相也。行人观光入佛身已行人作金色。已见脐中有物。如日月明净。见已白师。师云。言更观即见佛。于腋下及腰中出凡四佛。乃出已一一佛放无量日光。日光明净。因日光见四天下色。上至有顶。下至风际。总皆明了。如见掌中。无所罣碍。名為清净<a>解脱</a>也。若见此已还见四佛。从出处如入。入已复见焰光。前入后出。后入前出。左出右入。右出左入。如是竟见自身明净。及水四边<a>圆满</a>净光。名為念佛三昧。在四禪境界也</p>
<p style="text-align: left">　　修<a>白骨观</a>法先观身皮肉筋脉总坏尽唯白骨连。色如珂雪光亦如是。若不见者。譬如癩病人。医语言。须饮血色同乳者即当差。其家人令作银器盛血即令饮之。云汝病差也。其病人云。血我当不喫。语云。白乳。汝肯不见中物。悉皆白色耶。汝罪故见是血也。但作乳想。莫念血想也。如是七日即变。為乳也。何况实是白骨。而不能见也乃见骨人人骨人之中其心生灭相续如线贯珠。如是所见及观外身亦如是。若心故精进不<a>懈怠</a>。如钻燧见烟。穿井见埿。得水不久。若心静即行住坐卧皆见白骨。了了如水澄。清则见面相。浊则不见也</p>
<p style="text-align: left">　　观佛三昧佛為法王。能令人得种种善法。是故坐禪之人先当念佛。念佛者能令无量罪灭也。人若念佛。佛亦念人。譬如王念于人怨家不能侵害念佛亦耳恶法敬為患也。或云。佛不在世。云何忆念之。人自信无过于服。当观如好佛像。如见真佛也。先从肉髻眉毫下至足。复至肉髻相。相諦观还于静处。闭目思念。系心在像。不令他缘。若有餘想收之令还。心自观察如意得见。是名观缘定也。当作是念。云我亦不往。像亦不来。乃见佛者当由心定想住也得观佛言。已然后进观生身便得见之。如对面无异也念心驰散。多缘恶法。当如乳母看子。不令作恶。或心不肯住。即责之云。生老病死苦常来逼切。若生天上乐著妙欲无有治心。若坠恶道恐怖苦恼即善心不生也今遇<a>佛教</a>。当至心念佛。种种责已。念心行住坐观。常得见佛也然后更进生身禪定。已展转则易生身观。法观者既以观像心随相成就。即敛意入定即得见。当因心于像以念。生身观云。如坐于菩提树下。光明头照相奇特。又如鹿苑中為五<a>比丘</a>说四諦法时。又如耆舍掘山放大光明為大眾说般若法时。随用一处。系念在心。不令散乱。心想既得住。即便见佛。乃举身快乐贯彻四支。譬如热得清凉寒遇温室。<a>世间</a>之乐无已喻法身。法观者已于空中见佛生身。当因生身观内法身。十力四无所畏十八不共法大悲无量善业。如人先见金瓶内有宝珠。所以法身真妙。神智无比。无近无远。无难无易。无边世界悉在目前无有一法而不知者。一切法无所不了。是故行人当专念不令散乱。若心有餘缘即摄之令还。复复次一切命过者。知当死时。先悉诸根如投大坑。发至梵天。甚大怖畏。无边死贼唯佛力能救拔。兴种种人天<a>涅槃</a>乐。复次一切诸佛世世常為一切眾生故不惜身命。如释迦佛。為太子时出游见癩人。即敕医言。须得生人血饮之乃差矣。太子云。是人难得一死一生即不可也即以自身与之。令病愈矣。佛為一切眾生亦复如是。佛恩深过父母过也假使一切人悉為一分二分。分中当念佛。不应餘念。如是种种功德<a>随念</a>行事。若此念成断除结缚。乃至可得无生忍。若不得定即生六欲天中。最尊第一。后生诸佛前也</p>
<p style="text-align: left">　　无量寿佛观无量寿观者。有二种人。钝根者先观额上一寸无皮但见赤骨。念念在心不令他缘。心若有餘念摄之令还。如是成已。令变赤骨方可一寸令白如雪。既如是已令观自身。皆白骨亦如雪色。得成已又观身骨。作琉璃色。光明清净。观彻表里。如是见已。又令琉璃身中放日光。自近乃远遍满阎浮唯见光明。又摄其光入于身中。既入尽已复放如初。凡诸观行从易及难。初少后多。从身中放日光已。即于光中观阿弥陀佛。其佛身放大光明。向西端坐。相諦观。然后总观其身。结跏趺坐。如紫金山。系念在之。妙相不令他缘。若有餘念收之令还。与佛对坐无异。如是不久便可得见也若利根者。乃便观作日光。然光明想法界光明。乃于光中观之。便可见佛也<a>行者</a>若欲生為<a>净土</a>者。当作是观也乃观诸法实相云。世间如梦如幻皆无实者。但以颠倒虚妄之□横起烦恼受诸罪报。如人见小儿共争。瓦石土木等便生瞋闷。观诸世间亦复如是。当与大悲誓愿度一切有情。常伏其心。<a>修行</a>二忍。所為眾生忍法忍也。眾生忍者。若恒沙等眾生扣恶心。于己分乃不生瞋恚也。种种恭敬不生<a>欢喜</a>也。又观眾生无先无后。若有先者则无因缘。是即无初。若无初者亦无中后。如是观者□堕常断二边。用安隐道观诸眾生。不生邪见。是名眾生忍也。法忍者。当观诸清净毕竟空想。心无罣碍能忍。是名法忍也新发心者。虽未得此法忍者。当如是修习也。又观诸毕竟空想。而于眾生常兴大悲。凡有善事无皆迴向愿生无量寿佛国也</p>
<p style="text-align: left">　　观经</p>
				</div></div><hr><script charset='utf-8' src='../../js/footer.js'></script></body></html>