<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，延寿命经 第2888部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>延寿命经 第2888部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>延<a>寿命</a>经</strong></p>
<p style="text-align: left">　　尔时<a>世尊</a>。在娑罗双树间。临般<a>涅槃</a>。有四眾。<a>比丘</a><a>比丘尼</a>优婆塞优婆夷等。皆来集会□□□□□□□延寿。[跳-兆+氐]跪合掌。前白佛言。世尊我等四眾皆来集会。奉请如来。莫入涅槃。唯愿如来哀受我等劝请。令住一劫。莫入涅槃</p>
<p style="text-align: left">　　尔时世尊告延寿<a>菩萨</a>。汝等諦听。吾当為汝分别□□□□□□已来经今四十九年。<a>教化</a>眾生。上至飞鸟。下至蚁子。蠢动含识有形无形。四足两足多足无足。胎卵湿化。如是眾生尽令遇善知识而登正觉。与我□□□。今欲入涅槃。本為波旬所请。波旬□我言。瞿曇<a>三界</a>眾生尽受<a>生死</a>。瞿曇今日若住一劫。违我本愿。尔时我受波旬所请。而入涅槃。我违波旬。岂是诸佛。延寿菩萨白佛言。世尊波旬外□生寿□□诸佛涅槃。拟為三界之主。一切眾生尽入魔网。无有休息。从生死至生死。从烦恼至烦恼。常与魔為眷属。不遇<a>正法</a>。又死入<a>地狱</a>。千劫万劫常无光明。刀轮□□铜蛇铁狗。牛头狱卒手如锋刀利如霜雪。终朝竟日共相撮挽。恐怖无极。无处藏隐。不闻父母三宝名字。一日之中千生万死生。从地狱出复受种种诸恶□生身。或作骆驼身。或生驴中身。常负重常因饥渴。若生人中贪穷下贱。為人所使。衣不盖形。食不充口。或有富贵而无男女。或有贫穷而多子息。或有眾生恶□在床痿黄困篤篤。连年累月形消肉尽。恶疮脓血遍体常流。人所恶贱。或受盲聋瘖哑。或百岁不死受苦。或三十富贵早亡。如是横罗其殃。并入魔网。唯愿如来令住一劫。莫受波旬所请</p>
<p style="text-align: left">　　佛告延寿菩萨。善男子。我灭度后若有眾生。受如是种种恶报。但造延寿经一百卷乃至一卷。两卷譬如一人有力不如十人之力。十人之力不如百人。若造延寿经亦复如是。但造此经散转与人受持读诵。我当救护。譬如慈母生一子。子若得病慈母亦病。子若得愈慈母亦愈。若善男子。一切眾生皆是吾子。善愿之者吾当舒金色。譬以摩其顶随其本愿无不获果。尔时延寿菩萨以偈讚曰</p>
<p style="text-align: left">　　世尊具相真金色八十种好悉庄严</p>
<p style="text-align: left">　　四十九年大慈父波旬无故请涅槃</p>
<p style="text-align: left">　　寂灭如空不可见定知三界永无生</p>
<p style="text-align: left">　　<a>佛法</a>灭定起灾殃魔王毒心竞相向</p>
<p style="text-align: left">　　一切声闻及菩萨一切人民四部眾</p>
<p style="text-align: left">　　法河涸竭法幢摧法山崩倒法舡没</p>
<p style="text-align: left">　　八国诸王皆自扑血汗流泪如暴雨</p>
<p style="text-align: left">　　何期大师入涅槃我等凡夫更久住</p>
<p style="text-align: left">　　声闻缘觉称善哉一切眾生失依附</p>
<p style="text-align: left">　　尔时眾中有大菩萨。名曰普净。问延寿菩萨。如来今日入涅槃。将何付嘱恶趣眾生。令命长寿。莫似如来三界第一。而不住一劫</p>
<p style="text-align: left">　　尔时延寿白言。普净菩萨。佛灭度后令写延寿经一百卷。散与眾生。而共转读。短命眾生令得长寿。如来大慈舒金色臂為摩顶受记。如来当自覆护。尔时普净讚言。善哉善哉。承如是言。必非虚偽。信受奉行</p>
<p style="text-align: left">　　延寿命经</p>
				</div></div><hr><script charset='utf-8' src='../../js/footer.js'></script></body></html>