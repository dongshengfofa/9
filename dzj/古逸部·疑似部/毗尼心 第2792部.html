<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，毗尼心 第2792部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>毗尼心 第2792部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>毗尼心</strong></p>
<p style="text-align: left">　　律中名教有八种</p>
<p style="text-align: left">　　学戒法第一师徒法第二眾僧法第三行道懺悔法第四行道修善法第五发道资缘法第六信施檀越法第七护持法藏第八</p>
<p style="text-align: left">　　学戒法第一</p>
<p style="text-align: left">　　如来成道十二年中。為诸利根略制戒律。十二年后终至<a>涅盘</a>。為诸钝根多行毁犯。随缺补过广制戒律。譬如纳衣有孔方补。佛临<a>涅槃</a>时以此律藏付嘱优婆离。佛灭度后摩訶迦叶匡究三宝。简取五百大阿<a>罗汉</a>于王舍城结集法藏。尔时优婆离一夏之中八十度昇高坐。具足诵出大毘尼藏。如佛所说。是真净教有八十诵。悉以付嘱摩訶迦叶。此迦叶将入灭度。以此律藏付嘱阿难。而阿难将欲灭度付二大士。一名商那和脩。二名末田地。依付法藏经说。尊者末田地向罽宾行化。不在经中。更不见记也。商那和脩在王舍城行化。而商那和脩临灭度时。以此法藏付嘱优波鞠多。已上有五大师。皆总持八万法藏。智辩超群。<a>神通</a>莫测。而鞠多有五<a>弟子</a>。一名萨婆多。二名曇无德。三名弥沙塞。四名婆麤富那。五名迦叶惟。此五人者于大藏中神解不周闕于圆通。又皆是圣智。观末代凡夫根钝不能具受大毘尼藏。各自简略取捨不同。随眾生所乐分為五部(周幽王时佛出世。汉明帝时经像来至。一百年许始有<a>比丘</a>支竺。微解汉语。翻经本。至秦主姚兴深信<a>佛法</a>。以弘始八年于长安草堂寺。诸<a>天竺</a><a>沙门</a>罗什法师。更译胡本。什法师善解方音。明晓佛法。于是广流布矣)</p>
<p style="text-align: left">　　五部律一者十诵律律主名萨婆多诵出此律。以秦弘始八年。有罽宾国<a>三藏</a>法师名佛若多罗。诵出十诵律本来到长安。共罗什法师翻出此律。译一分未竟。而弗若多罗身亡。有卢山远法师。与曇摩留支续翻出未译者。后复有三藏律法师。名毘摩罗叉。亦是罗什先所求寻师自来到寿春在石涧寺。重校律本复出三卷。律序置之。于后此土有律。十诵為初也</p>
<p style="text-align: left">　　二者四分律律主名曇无德此方名法正。此人有<a>菩萨</a>根性。传持此律。此间有晋国沙门支法师。令往向西土。从于填国齎四分律本。还到秦国。国主姚兴以弘始十二年秦古将军司隶校尉。姚兴于长安寺中集令德沙门三百餘人。诸罽宾国三藏大乘律师<a>佛陀</a>耶舍。译出四分律并长阿含经。凉州比丘竺佛念译胡音。秦国道云道含等笔受。此土律兴四分第二</p>
<p style="text-align: left">　　三者五分律律主名弥沙塞。有罽宾国三藏律师。名弗大什。谨齎执五分胡本来到杨州。以晋景平元年十月中晋侍中琊瑯王司马陈。共比丘竺道生惠巖等请令出之。弗大什谨执胡本文无差错。律教东流五分第三</p>
<p style="text-align: left">　　四者僧祇律律主名婆麤富那。此土有法显比丘。轻身重法。自往胡国求觅经书。到摩竭国。于巴连弗邑阿育王塔南天王寺写得胡本。将还此国。以晋义熙十二年十一月到杨州。于斗场寺共三藏禪师佛大跋陀翻出之。并六卷涅槃。比丘宝云译胡為汉。十四年都讫。律教流布僧祇第四</p>
<p style="text-align: left">　　五者迦叶惟律(亦名迦叶毘律。此土未感。未来汉地)</p>
<p style="text-align: left">　　律藏有四名</p>
<p style="text-align: left">　　一名為戒(若就教译。防非之法。字之為戒。此法能禁制身口也。若就行解。止恶之心。名為戒。此心能制身口。不為不令诸过得。起。名為戒也)二名為律(若就教译。詮量轻重。以之為律。若就行译。调伏刚矿。以之為律)三名波罗提木叉(此是胡音。汉名彼彼<a>解脱</a>。若就教译。此是解缚之法。依而<a>出家</a>若也。羈碍在在处处身心无為故云彼彼解脱也。若就行译。绝缚之心。念念之中能分分离烦恼。故云彼彼解脱也)四名毘尼(亦是西音。此方云灭。若就教译。此法能弥息挣论。故名為灭。若就行译。断除<a>生死</a>。苦尽无為。寂泊為灭)此四之中前二就因為名。外防為戒。内顺為律。后二就果為名。解脱者烦恼尽处。是有餘涅槃果也灭者身智俱尽。是无餘涅槃果也。又大乘之中戒之与律是因通果。是有為出要行。解脱与灭是果通因。是无為出离行。此四皆名藏者。若就教释。文旨苞富名之為藏。若就行释。出生眾善利益无穷故名為藏。次明<a>受戒</a>法</p>
<p style="text-align: left">　　五种受戒法</p>
<p style="text-align: left">　　上法受戒(位在无学以上。若人得阿罗汉。即名受具足戒。如来成道正觉证理究竟不从师悟故名自然得戒。若弟子皆自誓受。诸佛為证。得法最胜故名上法受戒。此中含于二。自然及自誓)二善来受戒(位在须陀洹果以上。此人乘宿善而来值佛出<a>世间</a>。说四諦道成初果。求哀出家。圣命善来比丘即发具足故名善来受戒)三师法受戒(此是女人亦得须防恒果。求哀出家。如来為说八敬之法。遣阿难传授于彼。令其遵奉大僧以為师范。承旨项受即发具足故名善来受戒)四三语受戒(位在内凡以上。此人值佛出世。但闻而不见。有一罗汉授与三归。便发具足故名三语受戒)五羯摩受戒(位通外凡已下。此人善根微薄。道心难发。要假十僧作法成就。方得具足故名羯摩受戒。要须具六因缘。乃得具足受戒。一受戒人身无十三难。二年满二十。三衣憔呤&iota;?娐?绶ㄇ寰弧Ｎ逶诮峤缒诓槐鸨娛品窒唷＜傲?话兹?赡&eta;昂蠓奖阄拇蔷咦</p>
				</div></div><hr><script charset='utf-8' src='../../js/footer.js'></script></body></html>