<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，如来成道经 第2890部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>如来成道经 第2890部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>如来成道经</strong></p>
<p style="text-align: left">　　脚踏千福轮行身披□□□□□□□□之瓶。胸前万字了了分明。背上圆光晃照暉盈。师子王颊毛蟸旋生。出广长舌。遍覆幽冥。照曜无极。胜日之明。见<a>佛光</a>者。永不死生如来。槃而不死。涅而不生。搅之不浊。澄之不清。担复不重。点复不轻。幽复不闇。显复不明。名即不惜。利即不争。辱之不忿。宠之不荣。散复不坏。聚复不并。高而不危。下而平。夹而无伴。广而异成。杀即不死。活即不生。白髮非老。少复非婴。视之不见其体。听之不闻其声。大身弥轮八极畟塞空庭。小则针穴里走马。尘里藏形噀。海变成苏酪。指地琉璃水精。捻山即知斤两豁。海总作空坑。微尘算得其数。心知一切眾生。天宫楼阁指即化城。所须皆得不用功呈。行即荡荡而无碍。住则湛湛而不倾。掛肉眼观三世之事。用五眼常同如盲居。无非非意处无是是之情。超三乘之境。外越<a>六度</a>之眾生。振叫威烈。不使怕惊。揽即不著。看即有形。无端出没。运转自寧。瞼眼即万里。开眼即停。此即非相可相。非名可名。烧而不灰。溺而不泥。臺即不起。押亦不摧。拾得物不<a>欢喜</a>。失物却不悲啼。大眾不乐乐。独自不迻迻。将刀斫不恨恨。附药疗不治治。二心俱一种平等。閦然齐分。身百亿处处赴齐。一名迷达。二名如来。当讚之时地动天雷。一切徒眾各各所归。若有信此天必覆之。若当不信寒冻无衣。若写一卷家富丰财。若写两卷聪明智开。教人读诵横病不来。空中讚曰。不可思议</p>
<p style="text-align: left">　　如来成道经&nbsp;</p>
				</div></div><hr><script charset='utf-8' src='../../js/footer.js'></script></body></html>