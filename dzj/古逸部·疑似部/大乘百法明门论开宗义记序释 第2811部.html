<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大乘百法明门论开宗义记序释 第2811部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大乘百法明门论开宗义记序释 第2811部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>大乘百法明门论开宗义记序释</strong></p>
<p style="text-align: left">　　夫遍知委照浑真俗于心源深慈普洽演半满于言派(云云)所言夫者。发语之端绪也。绪者蚕口总丝曰绪。此总因总而有故。又总者头绪之义。能成疋帛以蔽寒热满人所愿也</p>
<p style="text-align: left">　　言遍知者。谓凡夫迷闇都名不知。二乘虽知知有分齐。起智不遍不得遍知。地上<a>菩萨</a>超过前二。世出<a>世间</a>虽则有知。犹具微细所知障故。不能同佛号不遍知。唯有诸佛如来遍知<a>三界</a><a>六道</a>一切眾生心心数法。名曰遍知(云云)言委照者。委者细也。照由明也。二乘之智能照人空。凡夫妄情执一切有。诸佛菩萨悟人法空。了真俗二諦。世间出世间并能委照言浑真俗于心源者。混者杂和也。谓以真俗之法和杂于一心源。一心源能容于万法。诸佛菩萨為如是故。方可深慈普洽。洽者润泽也(云云)言深慈者。凡曰眾生尽没边执。佛因正智而超大悲。普运三界令出有无。实无眾生得灭度者。离相之慈斯為深矣。见相慈悲而有二种。爱见合者客尘烦恼。依定发者是二乘人。<a>无缘</a>大慈离自他相。平等法界凡圣是同。寧于一如见自他别。凡圣同证慈具三种。凡人起我后方慈济。名我缘慈。于自朋友亲眷之所生慈愍也。二乘之人见有眾生。常被三苦五苦八苦交逼。以法度彼见眾可度。号曰法缘慈。诸佛菩萨得平等之智。悟同体之悲。观一切眾生如自子相。平等平等怨亲不偏(云云)言演半满于言派者。且如世小儿上学。初学上大夫等為半字。后聚多字成一字者。令尽识会為满字。初為浅根之人。说应四諦<a>十二因缘</a>等小乘之教。随转理门但说六识。名半字教。后為诸菩萨信根深厚者。说诸了义大乘。建立<a>八识</a>中道之教。名满字也。派者分支引也(云云)</p>
<p style="text-align: left">　　寔由性相更会万法归于一如文义互融八藏驰于四辩言寔由性相更会等者。寔者实也。若愚迷者性相将為异途。若融会者则万法同归一辙。若论举性不离其相。举相不离其性。亦举波不离水。举水不离波。水波同源本无异湿。所以万法同归一如也(云云)且缘眾性体本非异。都由见相翳真如。乳酪醍醐元一味。不了本末睹差殊。言文义互融等者。文者名句文也。义者所詮之理也言八藏者。经律论杂藏等。大小乘各四藏也言驰于者。驰者奔蛞病Ｈ缒裰?讨栌谛榭铡＝癯鬯谋缃獬┲?濉Ｓ伤谋绻食壑栌诓ㄌ巍Ｎ囊迩成罱搴？诙??</p>
				</div></div><hr><script charset='utf-8' src='../../js/footer.js'></script></body></html>