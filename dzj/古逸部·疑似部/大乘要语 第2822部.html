<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大乘要语 第2822部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大乘要语 第2822部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>大乘要语</strong></p>
<p style="text-align: left">　　水油同形非农人不识(喻真妄)来时见事生(见心生)去时事不现。明了知来去。依相不分别。师子(兽中王)逐人不逐尘块(识微细种子喻<a>菩萨</a>能断第<a>八识</a>断集)如犬逐尘块不逐人(灭前六识不见第七八识)菩提之心(静虑)如毛头许(葂毛)<a>佛性</a>非有如<a>虚空</a>(仁王云。波罗蜜非似虚空<a>常住</a>)非无知如菟角(似葂角柏不諦不是也)譬如二象觉力(如□)忽一被伤退(初心人心虽觉却)而不复伏(心起利心复起不碍放喻起觉)师子独行驱六贼禪师(喻第六<a>意识</a>兼前五识。喻中六贼禪师。喻恚人灭第六意识不行前五识)射杀五平王(喻<a>五蕴</a>五根名平王)又问。石女儿有儿否。答。石女儿不解生道无耶。既有儿何处去也。答。作峰子。何处作峰子去。乾闥婆城里作峰子得何军器粮食。答。将龟毛箭兔角弓水聚沫作粮食去也。在乾闥婆城东西南北何角作峰子。答。四角并不坐当心坐耶。四角总不坐当心。更谁坐耶。菩萨商人。贸易之处。菩提心者。市肆而归。欲漏不先除(眼等贪者著名之為欲。即此欲者便是漏)畜文成过误(畜等者不了法人色声触著便碍。了人色声芽是等)将文治佛佛何不自闻。闻(难陀<a>世尊</a>訶喻阿)无依一精明(第六心)分成<a>六和</a>合。一处停休息(保)六用皆不成(喻心)迷时悟心心不异。只為有心心有异。将心觅佛歷僧祇受(心若不起各别故不一。体同故不异)空手携锄鉤。步行骑水牛。骑牛水上过桥流水不流。青青翠柳遍真如(喻无情)鬱鬱黄花无非般若(喻有情)思觉不相违病(相)尽药不起还飞不觉(相违者有起时觉不立。不相违者即觉去即不立二相。五法名相分别正智如)若见是物汝是可见吾知见。若同见者名為见吾。吾若不见时何不见吾知见。若见不见自然非比。此是日</p>
<p style="text-align: left">　　闻伏翳根除。尘溑觉圆净。净极光通达。寂照合虚空。却来观<a>世间</a>。犹如梦中事(此是闻)唯觉所明(阿难陀心是觉)称名明觉儞。為觉不明称名明觉。若觉不名称名觉者则无无明(不是无始烦恼)有所即非觉。无明即非名无明。有非觉甚明性</p>
<p style="text-align: left">　　若知唯识现(不知夜见笑鬼蛇形无鬼地)离于心所得(不悟不依心所得)分别不现前(悟离依心得)亦不住其性(不悟分别悟不分别。住无為心)五荫<a>丛林</a>蜜。真如土地平(喻眾生)一云垂雨露。三草竞分明(戒定惠)浑浑常不浊。澄澄复不清。清浊合不合。故号生无生。一觉是本觉理(一觉者岂则是觉)未知本觉者(本觉者不生不灭。悟理由同也)如比得金钱(去处则觉者即是本所用。自身中得金钱也)所得亦非得(非是他人得)空生大觉中(空者是觉。大觉者是佛)如<a>海藻</a>发(大觉从空中约大海浮藻发眼耳等六种)有漏微尘国(微尘者色声六种)皆从空处生(皆从空等者并从<a>妄念</a>中生)沤灭空本无。况复诸三有(诸三有者地微等有时即无)若法生时(法正生时令灭无见)令灭无见。若法灭时令灭有见(若法灭时令灭有见。无见自生然不生)</p>
<p style="text-align: left">　　心用性缘理是真净(心者去也。性者清净性。缘者六尘境界。真净者不生灭理也)性用心不可(性者悟法之人不可灭心数法)毁坏照真金(真金者心心等)习气不离心。心亦不似心俱(习者烦恼。心者性也。即气不离心。心共习等亦不是一习气縳缠)须臾习所前。其体无差别(眾生心者清净性)结解同所因(结者解也。即绳碍中解)圣凡无二路(不悟者圣凡路别。悟者即凡圣是一。修门人有时不有未犯五蕴有地虚)如观茇中性。空有二俱非觉不坚為坚。善住于颠倒(主方便苏去说觉。觉不坚忍坚。悟觉任倒)极烦恼所恼。得成无上道</p>
<p style="text-align: left">　　因缘所生法。是义灭非生(犹如椽木父国林缘必竟灭)灭诸生灭义。是义生非灭</p>
<p style="text-align: left">　　汝等见闻。缘无异生。六尘皆曰有相异生。性中相知。用中相皆。同二(异)失准。将知妄声(相成)</p>
<p style="text-align: left">　　若知前念是病。令不起后念。若起后念。同还不觉。发心毕竟二不别。如是二心先心难。初发以為<a>天人</a>师。胜出声闻及缘觉</p>
<p style="text-align: left">　　菩萨清凉月。游于毕竟空。眾生心冰净。菩提影现中。身是菩提树。心是明镜臺。时时拂力下。不备若尘埃。无树而有影(譬如虚空中)风衢以鸟迹。此见悉為难。能遣及所造。色亦非色法。于彼见如来。其难亦如是</p>
<p style="text-align: left">　　树上千般叶。根从空处生。风吹叶不动。日照竞分明。欲得明明见。唯须见理明(见<a>生死</a>喧杂。<a>涅槃</a>寂静。见生死不喧杂。涅槃不静)如人觉贼不能违</p>
<p style="text-align: left">　　调伏难调伏<a>解脱</a>魔所缚。超然路地坐识荫般涅槃。觉海性澄圆。澄圆觉无妙。无明照生死(所)又立见所望(亡)&nbsp;</p>
				</div></div><hr><script charset='utf-8' src='../../js/footer.js'></script></body></html>