<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大乘四法经释抄 第2784部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大乘四法经释抄 第2784部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>大乘四法经释抄</strong></p>
<p style="text-align: left">　　大乘四法经夫立经名者。皆约四种而立其名。者人。如维摩经等是二处者。如<a>楞伽经</a>。<a>世尊</a>谓楞伽王名罗波罗王。就楞伽山<a>说法</a>。遂约□立其名三法者。如大般若经说。蕴界等法。内外俱空。不执人法二我故。名约法立也四喻者。如宝云经等。说彼经时。十方<a>菩萨</a>悉皆云集故。立喻為名问。此经于此四种约何立名答。今此经者约法立也。其法云何。為不捨菩提心。及不捨于空闲等。是也</p>
<p style="text-align: left">　　言所缘言<a>修行</a>大者。广修自行及他<a>行者</a>。言自行者修<a>六度</a>等。六度之中。前三是他行。后二是自利行。精进者行他行者。若有眾生。应以佛身得度者。即现佛身及声闻菩萨等是也。以经四法合能发菩提心能摄自利利他行。又释不捨菩提心。善知诸乐住空闲等是自行。心辱柔和是利他行</p>
<p style="text-align: left">　　言智大者。了人法俱空。不同声闻能了人空。不為法空。是以住于<a>涅槃</a>。无身利他。不同异生俱不能了被烦恼缚。诸佛菩萨。了人空故不住<a>生死</a>。了法空故不住涅槃</p>
<p style="text-align: left">　　言精进大者。三无数劫一无数劫修四加行<a>圆满</a>二无数劫。从初地至八地。修见道成就三无数劫。从八地至无学。如<a>舍利弗</a>行菩萨行时。有一<a>婆罗门</a>乞眼。遂施与之婆罗门得眼便以脚磋之。<a>舍利</a>弗却问云。何故磋之。答言。我要其声</p>
<p style="text-align: left">　　言方便大。同上智大说</p>
<p style="text-align: left">　　言业大者。尽生生死际能作诸佛。乘者能发四愿。愿大。若有一眾生不成佛者。誓不趣求无上菩提。不同声闻不发大愿</p>
<p style="text-align: left">　　成就大者。而能成就十力。四<a>无畏</a>。十八不共法等。大功德故。一一如餘处明。上来七大义者。前六為因。為一一不能成十力等。要须修此六大。后一為果</p>
<p style="text-align: left">　　言四法船者。即不捨菩提心。及乐住于空闲者是</p>
<p style="text-align: left">　　言列数者论中自明</p>
<p style="text-align: left">　　言谓出生者。于此四法修行能出死海</p>
<p style="text-align: left">　　言号显示者。能显甚深法性</p>
<p style="text-align: left">　　言古今不易者。合上常义。前佛后佛不曾移益。亦如<a>十二因缘</a>。法逕二字亦如上合</p>
<p style="text-align: left">　　言示处者。如是我闻至菩萨魔訶萨也是</p>
<p style="text-align: left">　　言于相者。即三相。是遍计所执等</p>
<p style="text-align: left">　　言法者。<a>五蕴</a>十八界等是</p>
<p style="text-align: left">　　言义者。即能詮其五蕴十八界体住者是</p>
<p style="text-align: left">　　言发起序者有二。一因请发起。二不因识发起。问。何不广释证信之序。答。证信之序通诸经共有。不假重释。虽然今略明矣</p>
<p style="text-align: left">　　言佛<a>化缘</a>毕者。但度乃缘。不度<a>无缘</a>故。维摩经云。佛威虽普。不度无根无泽无□不润枯木</p>
<p style="text-align: left">　　言四合处者。言观身不净者。此身之上三十六物等种种不净。共成此身故。名不净言(云云)言观受是苦者。苦受乐受不苦不乐受。并皆是苦。眾生不了。<a>我执</a>為乐</p>
<p style="text-align: left">　　迦叶菩萨等。等取<a>弥勒</a>文殊者是</p>
<p style="text-align: left">　　言观心无常者。此心念念还谢。眾生不了。执為常相</p>
<p style="text-align: left">　　言观法<a>无我</a>者。于五蕴十八界上。本无其我人眾生等。眾生不了。横计有我。但不起如上倒见。得成圣道。口者因也</p>
<p style="text-align: left">　　言梵坛者。此云默檳</p>
<p style="text-align: left">　　言杂事律者。即根本部中下五十卷中说</p>
<p style="text-align: left">　　言结集时者。佛涅槃后。于王舍城七叶巖窟。集诸五百大阿<a>罗汉</a>。眾请阿难昇座说法。眾起三疑。及乎阿难说如是我闻等。佛初成道。<a>鹿野苑</a>中初度五俱轮等。说四諦法。三转者(云云)</p>
<p style="text-align: left">　　言时方人者。即彼经中一时是。方者处也。人者听法之徒</p>
<p style="text-align: left">　　言教者。即十二分教是</p>
<p style="text-align: left">　　言理者。即是真如之性</p>
<p style="text-align: left">　　言行者。即八圣道</p>
<p style="text-align: left">　　言果者。即有上果无上果等(云云)</p>
<p style="text-align: left">　　言依愿得果為如者。布施得大福等(云云)</p>
<p style="text-align: left">　　言废别就总者。有二义。一要假耳根发识。意随分别</p>
<p style="text-align: left">　　言一一陈遂成繁广者。此是伏难云。经题之中但安根意思识则得。何要我闻。答。义者安如是遂成繁广何故但不举一。答。若举一者义用不用又伏难云。若尔何不经</p>
<p style="text-align: left">　　言无我闻。為引外道入法故。遂立我闻。如佛方便為长爪梵志问佛世尊假立其我</p>
<p style="text-align: left">　　言善合时宜者。应食前堪化度者即以度之。若食后堪度者即以度之</p>
<p style="text-align: left">　　言机感相应者。譬如清水。随器大小。并感月影于中。能现大小之影。言相应得益者。诸佛如来。随眾生三乘根性。应时说法。令眾生各获益。亦如医人。随病冷热令服其药。即得疾癒</p>
<p style="text-align: left">　　言外典无如是能者。无如上应机设教。应病施药。无一时之言</p>
<p style="text-align: left">　　言前简说听者。餘部经中简取四法</p>
<p style="text-align: left">　　言后简说听者。则是食前食后义</p>
<p style="text-align: left">　　言若尔诸法应非唯识者。伏难云。此四法经。若依大乘三宗之中。且是唯识宗之所摄。如上立一及时心外法故。此法应非唯识。答辞同决文</p>
<p style="text-align: left">　　言世识者。即是<a>世间</a>器世间</p>
<p style="text-align: left">　　言数识者。一二三四是</p>
<p style="text-align: left">　　言最胜尊者。即是佛也</p>
<p style="text-align: left">　　言<a>自在</a>者。<a>三界</a>九地见修等烦恼不能繫缚。于烦恼得自在故</p>
<p style="text-align: left">　　言炎猛者。以智慧火烧烦恼薪故</p>
<p style="text-align: left">　　言端严者。為恭敬父母师僧和上。获得三十二相八十种好等</p>
<p style="text-align: left">　　言吉祥者。亲近恭养咸称讚故具吉祥。譬如盲者得见哑者能语等(云云)</p>
<p style="text-align: left">　　言常起方便利益安乐者。世间利益出世间安乐。或增上胜安乐决定生利益翻。覆用名尊贵义。亦云精进</p>
<p style="text-align: left">　　言佛具十德者。伏难云。何不经初安正遍知等。但云薄伽梵名。答。辞如决中</p>
<p style="text-align: left">　　言然佛世尊有三身者。伏难云。因论生论。因论生语。又问。佛有三者。為小根人即<a>化身</a>说。化身者即丈六全身是应身者為地上说。应以佛身得度者。即现佛身而為说法</p>
<p style="text-align: left">　　言报身者。大圆镜智為体。以分别智隐一真如性為境。约前二身论。法身似有说。若约法身论。无说不说&nbsp;</p>
				</div></div><hr><script charset='utf-8' src='../../js/footer.js'></script></body></html>