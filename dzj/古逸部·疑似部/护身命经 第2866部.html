<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，护身命经 第2866部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>护身命经 第2866部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>护身命经</strong></p>
<p style="text-align: left">　　者信佛妙法受习不忘。六者不贪世荣断俗因缘。七者愿习圣慧為一切护。八者愿集眾生為作倡道。九者在所堕生常愿值佛。十者守持禁戒广度群生。十一者博学眾智宣示四辈。十二者常愿与佛世世相值广说道要度人无量。是為十二圣慧者</p>
<p style="text-align: left">　　佛告阿难。若有<a>比丘尼</a>优婆塞优婆夷国王子及诸菜女。有能奉行此十二法者。在所堕生常得值佛。周旋<a>教化</a>长离眾苦入三法门功得成就。疾得至佛犹步<a>三界</a>。无所罣碍无能断者。自五前世<a>修行</a>此事自致得佛。若有国王大臣长者中宫眷属及诸善男子善女人四部<a>弟子</a>。欲求此无上道广度一切者。亦当读此经。欲求三乘法者。亦当读此经。欲求早度世取无為者。亦当读此经。欲求上生妙乐天上者。亦当读此经。欲求转轮圣王者。亦当读此经。欲求尊贵富者。亦当读此经。若有女人求男子身者。亦当读此经。欲求世世常与明师相随教化者。亦当读此经。如是一切诸愿所欲者。皆当读此经。此经尊猛。善男子善女人能奉行持此经者。常為十方现在诸佛威神所护。亦為过去七佛所护。及诸尊<a>菩萨</a>大弟子所护為。又天龙鬼神日月五星二十八宿一切诸尊天等。常随拥护读是经者。终不令横死。一切眾邪皆不得嬈害。是善男子善女人行菩萨之道故。十方眾圣皆共护视。读是经者功德无量。佛不二言。闻是经者。受持者书写者。所愿悉得。阿难汝好諦听諦听受持是经。懃教一切人受学讽诵读之。汝莫忘堕。阿难即言。受天尊教</p>
<p style="text-align: left">　　佛说是经时。坐中有长者女名曰善信。与五百同辈一时即起。稽首佛足五体投地。长跪白佛言。<a>世尊</a>信等女人罪秽婴身。蒙佛慈恩得闻圣法。不以女贱愿為弟子。佛言。善来诸女。汝宿有福应得值佛。乐闻法者真得度苦。生生之处远离女身。佛受<a>五戒</a>為清信女。眾会无不<a>欢喜</a>。各前以头面著地悉受五戒。佛告阿难。善信女等久生于世。未闻佛时未闻法时。為怨师所怪。随世因缘或毁灭<a>正法</a>。或破塔寺。或杀真人。或负三尊财物。或杀父母。或犯眾怨。不<a>自觉</a>智。所作眾罪不可称计。今得见佛。心开意解。及知前世所行為非。信等同辈自今以后。改住修来奉佛尊戒。并持此经。世世不犯。愿佛哀愍悉赐五戒</p>
<p style="text-align: left">　　佛告诸女。汝諦听受持。一者守仁不杀恩及群生。二者义护不盗损己济眾。三者贞洁不淫行无沾污。四者言不详[言*奇]不犯口过。五者远酒不饮不犯眾怨。修奉斋戒常行大慈。咒愿一切尊修佛语。终不中悔。任力所能寧守善而死不犯怨而生。汝等以来持佛禁戒。诸天所叹。莫德随俗邪罔跪拜鬼神护持禁戒。如拔头然。坐自观身。形不久立。色不久解。命如风遇少疾如里。勿持容咨自处怨行。万物无常。当建精进弃损世念。如菩萨行所愿发心。今世后世欲求何等。如愿悉得终不虚也</p>
<p style="text-align: left">　　佛告阿难。汝等护行可得至佛。佛道不可不学。经法不可不读。吾今得佛但积学所致。大乘妙法。无男无女无贵无贱。闻是经者。诸佛加护。所愿悉得。佛说是经时。天龙鬼神帝王人□及四部弟子有三亿人。见佛说是经。皆大欢喜叹未曾有。各发无上正真道意。前以头面著地作礼奉行</p>
<p style="text-align: left">　　佛告阿难。汝諦听受持广宣流布。令一切眾生有形之类。受持读诵书写供养。佛之要法能除无数劫极重之罪。能度无量无边阿僧祇眾生悉得<a>解脱</a>。此经佛口中所出。有□读一句一偈读叹之者。眾邪违道一切怨鬼不得来近。<a>寿命</a>正长终不横死。所欲求者如愿悉得。说是经时。一切大眾及诸龙鬼神四部弟子。顶<a>礼佛</a>足。受天尊教一心奉行</p>
<p style="text-align: left">　　正光二年十二月十五日信士张阿宜写护身命经受持读诵供养经。上及七世父母。下及己身皆诚善[口*弟]之道&nbsp;</p>
				</div></div><hr><script charset='utf-8' src='../../js/footer.js'></script></body></html>