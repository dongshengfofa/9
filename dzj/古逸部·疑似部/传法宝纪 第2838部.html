<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，传法宝纪 第2838部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>传法宝纪 第2838部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>传法宝纪 </strong>(并)序</p>
<p style="text-align: left">　　京兆□朏字方明撰</p>
<p style="text-align: left">　　稽首善知识能令护本心犹如浊水中</p>
<p style="text-align: left">　　珠力顿清现所以令修纪明此递传法</p>
<p style="text-align: left">　　愿当尽未来广开佛知见</p>
<p style="text-align: left">　　序曰。我真实法身法佛所得。离诸化佛言说传乎文字者。则此真如门乃以证心<a>自觉</a>而相传耳。是故论云。一切法从本已来离言说相。离名字相。离心缘相。毕竟平等。无有变异。不可破坏。唯是一心故名真如。又曰。证发心者。从净心地乃至究竟。证何境界。所谓真如以依转识说為境界。而此证者无有境界。唯真如智名為法身。又如修多罗说。<a>菩萨</a>摩訶萨独一静处自觉观察不由于他。离见<a>妄想</a>上上昇进入如来地。是名自觉圣智。是故若非得无上乘传乎心地。其孰能入真境界者哉。昔庐山远上人禪经序云。佛付阿难。阿难传末田地。末田地传舍那婆斯。则知耳后不坠于地存乎其人至矣。岂夫繫执因果探研句义。有所能入乎。则修多罗所谓宗通者。宗通谓缘自得胜道。远离言说文字妄想。趣无漏界自觉地。自相远离一切虚妄觉相。降伏一切外道眾魔。缘自觉趣光明暉发。是名宗通相。是真极之地。非义说所入信矣。其有发迹<a>天竺</a>来道此土者。有菩提达摩歟。时為震旦有胜惠者而传。然指真境乎。如彼弱丧顿使返躬乎。亦如暗室发大明炬□□可得而言已。既而味性有殊高拔。或少翫所先习无求胜智。翻然顶授盖為鲜矣。唯东魏惠可以身命求之大师传之而去。惠可传僧璨。僧璨传道信。道信传弘忍。弘忍传法如。法如及乎大通。自达摩之后师资开道。皆善以方便取证于心。随所发言略无繫说。今人间或有文字称达摩论者。盖是当时学人随自得语以為真论书而宝之。亦多谬也。若夫超悟相承者。既得之于心则无所容声矣。何言语文字措其间哉。夫不见至极者。宜指小以明大假。若世法有练真丹以白日昇天者。必须得仙人身手传练真丹乃成。若依碧字琼书终溃浪茫矣。此世中一有為耳犹在必然。况无上真宗岂繫言说。故斯道微密罕得其门。虽法不依人依义不依语。而真善知识何可观止。今此至人无引未易能名将以后之发蒙或因景暮。是故今修略纪。自达摩后相承传法者。著之于次以為传宝纪一卷。维当缀其所见名迹所化方处耳目所取书纪有明者。既而与為泯合而传记自简。至于觉证圣趣靡得瓢言也。之列有貌图将為后记。然相承兹道澹乎。法界真空寂处相迹自消。凡在生平不现其异。靡闻灵迹以故略诸。亦犹反袂拭面光儒不取矣。又自达摩之后至于隋唐。其有高悟玄拔深至圆顿者。亦可何世无之。已非相传授故别条列传。则照此法门之多主也</p>
<p style="text-align: left">　　东魏<a>嵩山少林</a>寺释菩提达摩</p>
<p style="text-align: left">　　北齐嵩山少林寺释惠可</p>
<p style="text-align: left">　　随[山*完]公山释僧璨</p>
<p style="text-align: left">　　唐双峰山东山寺释道信</p>
<p style="text-align: left">　　唐双峰山东山寺释弘忍</p>
<p style="text-align: left">　　唐嵩山少林寺释法如</p>
<p style="text-align: left">　　唐当阳王泉寺释神秀</p>
<p style="text-align: left">　　□□□达摩大<a>婆罗门</a>种南天竺国王第三子机神超晤传□□□自觉圣智。广為人天开佛知见。為我震旦国人故船海□□高山时罕有知者。唯道昱慧可宿心潜会精竭求之。师□六年志取通晤。大师当<a>从容</a>谓曰。尔能為法捨身命不。惠可断其臂以验诚恳(案餘传云。被贼斫臂盖是一时谬传耳)自后始密以方便开发。便开发皆师资&nbsp;</p>
				</div></div><hr><script charset='utf-8' src='../../js/footer.js'></script></body></html>