<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，禅行法想经 第605部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>禅行法想经 第605部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>禅行法想经</strong></p>
<p style="text-align: left">　　后汉安息国<a>三藏</a>安世高译</p>
<p style="text-align: left">　　闻如是。一时佛游于舍卫祇树给孤独园。佛告诸<a>比丘</a>。比丘受教。从佛而听。佛言诸比丘。若以弹指间。思惟死想。念有身皆死。是为精进行禅。为如<a>佛教</a>不。是愚痴食国人施也。何况多<a>行者</a>。取要言之。若念不净想秽食想。一切<a>世间</a>。无有乐想。无常想。无常为苦想。苦为非身想。非身为空想。弃离想。却淫想。灭尽想。<a>无我</a>想。身死为虫食想。血流想。膖胀想。青腐想。糜烂腥臭想。发落肉尽想。一切缚解想。骨节分散想。骨变赤白枯黑亦如鸠色想。骨糜为灰想世间无所归想。世间无牢固想。世间为别离想。世间闇冥想。世间难忍想。世为费耗不中用想。世为灾变可患厌想。一切世间归泥洹想。诸比丘。若以弹指间。念此诸想之事。皆为精进行。为奉佛教。不是愚痴食人施也。何况能多行。是故可念行法想。佛说是已。皆<a>欢喜</a>受</p>
				</div></div><hr><script charset='utf-8' src='../../js/footer.js'></script></body></html>