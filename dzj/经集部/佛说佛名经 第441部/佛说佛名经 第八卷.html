<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说佛名经 第八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说佛名经 第八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说佛名经 第八卷</strong></p>
<p style="text-align: left">
	　　南无<a>自在</a>疾住持威德佛　南无善光明胜佛　南无善色王佛　南无成就义佛　南无师子仙佛　南无天王佛　南无施德佛　南无快藏佛　南无福德光明佛　南无净行佛　南无然灯王佛　南无智生佛　南无妙天佛　南无地天佛　南无得<a>解脱</a>去佛　南无金顶佛　南无罗睺乐说佛　南无难胜佛　南无信圣佛　南无月光佛　南无金光佛　南无善才佛　南无功德自在天佛　南无法盖佛　南无功德智佛　南无差别身佛　南无妙智佛　南无微智佛　南无一切威德药佛　南无解脱幢佛　南无智慧藏佛　南无智慧积佛　南无怖畏佛　南无离恶佛　南无无障碍称佛　南无实积佛　南无善声佛　南无众自在劫佛　南无法积佛　南无解脱威德佛　南无胜快佛　南无妙身佛　南无妙语佛　南无师子爱佛　南无人自在功德佛　南无师子髻佛　南无法浚佛　南无安乐佛　南无不动佛　南无色威德佛　南无能觉王佛　南无善眼佛　南无坚固义佛　南无智光明佛　南无香威德佛　南无无病修佛　南无海觉佛　南无胜色佛　南无善步佛　南无吼称佛　南无觉身佛　南无然灯日佛　南无智慧足佛　南无定身佛　南无威德无尽佛　南无功德乘佛　南无金乘佛　南无放结佛　南无法行佛　南无善住去佛　南无离慢佛　南无智藏佛　南无净去佛　南无栴檀佛　南无无忧佛　南无清净身幢佛　南无无国土华佛　南无无量威德佛　南无天光明佛　南无智慧华佛　南无一味手佛　南无成就智佛　南无净住佛　南无自在佛　南无无比说佛　南无胜说佛　南无福德威德佛　南无日光佛　南无度<a>世间</a>智佛　南无得成就佛　南无救一切世间苦恼佛　南无法行佛　南无求安隐佛　南无色智佛　南无无创佛　南无合掌光明佛　南无琉璃藏佛　南无华天佛　南无自然佛　南无善根光明佛　南无一切功德胜光明佛　南无宝胜佛　南无日月佛　南无降伏怨佛　南无无量光明佛　南无须摩那树提光明佛　南无增上佛　南无乐智慧佛　南无功德自在佛　南无寂静佛　南无功德积力佛　南无善眼佛　南无善声佛　南无善华佛　南无善住佛　南无功德威德聚佛　南无无边智佛　南无无量声佛　南无善光佛　南无善智慧佛　南无解脱义佛　南无思惟胜佛　南无胜声身佛　南无快说佛　南无胜行佛　南无寂静义佛　南无善过佛　南无清净行佛　南无华作佛　南无善光佛　南无常然灯佛　南无善量佛　南无众自在佛　南无离畏佛　南无智怖佛　南无善逝乐说佛　南无胜眼佛　南无菩提月佛　南无宝光明佛　南无月王佛　南无<a>无畏</a>佛　南无大镜佛　南无梵声佛　南无善声佛　南无大智慧桥梁佛　南无普智慧佛　南无金刚仙佛　南无伏心佛　南无树王佛　南无数声佛　南无功德力佛　南无住胜佛　南无爱圣佛　南无威德佛　南无树提味佛　南无妙鼓云声佛　南无爱眼佛　南无贤智佛　南无成就功德胜佛　南无寂静吼佛　南无法幢佛　南无<a>虚空</a>功德声佛　南无功德差别佛　南无功德声佛　南无威德佛　南无圣行佛　南无有智佛　南无乐说月佛　南无善寂灭佛　南无月面佛　南无日月无垢佛　南无集功德佛　南无华福德佛　南无忆乐说国土佛　南无恭敬爱佛　南无无量师子力佛　南无自在王佛　南无无量信佛　南无平等思惟佛　南无恬惔思惟佛　南无不动寂静佛　南无无垢光佛　南无平等行佛　南无不扰佛　南无不浊佛　南无不动佛　南无善行佛　南无善住调智佛　南无说自在佛　南无大天佛　南无深意佛　南无无量佛　南无法力佛　南无应供佛　南无供养华光佛　南无<a>三界</a>供养佛　南无日藏佛　南无他供养佛　南无解脱幢佛　南无快结佛　南无<a>甘露</a>清净佛　南无金刚坚佛　南无宝聚光明佛　南无快步佛　南无日清净光明佛　南无功德积佛　南无阿楼那胜佛　南无师子去佛　南无胜上佛　南无华德佛　南无放光明佛　南无波头摩智爱佛　南无快庄严佛　南无不空行佛　南无合创佛　南无幢光明幢佛　南无乐心佛　南无乐解脱佛　南无智净佛　南无闻慧海佛　南无宝住持佛　南无拘峻庄严佛　南无孔雀声佛　南无不属佛　南无断爱根佛　南无月起佛　南无海胜佛　南无不动合去佛　南无乐功德然灯佛　南无教声佛　南无地主佛　南无威德力佛　南无住智慧佛　南无善月佛　南无觉华佛　南无善赞叹佛　南无善处佛　南无力智威德加佛　南无然灯坚固佛　南无奋迅佛　南无天声佛　南无寂静佛　南无日面佛　南无乐解脱佛　南无界光明佛　南无住行佛　南无无垢佛　南无坚固起佛　南无乐智自在佛　南无香光明佛　南无广光明佛　南无念自在佛　南无甘露器佛　南无无碍幢佛　南无求胜菩提佛　南无信行佛　南无宝惭愧佛　南无法用佛　南无一切威德佛　南无大亲佛　南无寂静行佛　南无甘露增上佛　南无弥留光佛　南无圣赞叹佛　南无生威德佛　南无光明见佛　南无善修果报佛　南无善德庄严佛　南无宝光明佛　南无寂静功德步佛　南无功德海佛　南无种种色佛　南无降伏魔佛　南无闭塞魔佛　南无度一切难佛　南无不破境智佛　南无海文饰佛　南无得胜众解脱王佛　南无爱佛　南无佛幢佛　南无智声佛　南无善胜佛　南无净命佛　南无智报佛　南无如意幢佛　南无世间自在劫佛　南无地住持佛　南无日爱佛　南无罗睺月佛　南无华光明佛　南无明增上佛　南无威德住持佛　南无乐功德佛　南无乐力佛　南无乐功德王佛　南无乐力明佛　南无善声佛　南无法自在佛　南无梵声佛　南无善思惟佛　南无大志智慧佛　南无大施佛　南无月称佛　南无幢王佛　南无称人声佛　南无树王佛　南无灭闇佛　南无善星佛　南无善光佛　南无无量乐说幢佛　南无快行福德佛　南无度系佛　南无无畏爱佛　南无世间爱佛　南无妙行佛　南无忧波罗华鬘佛　南无无量乐说光明佛　南无信<a>圣人</a>佛　南无精进功德佛　南无坚甘露增上佛　南无高宝信佛　南无得功德佛　南无福德慧佛　南无大炎佛　南无无量威德功德佛　南无师子步佛　南无不动信佛　南无过有佛　南无龙王声佛　南无住持轮佛　南无胜色佛　南无世爱佛　南无法月佛　南无无量乐称佛　南无云幢佛　南无功德去佛　南无善逝佛　南无无量声佛　南无虚空天佛　南无摩尼王佛　南无清净行佛　南无然灯佛　南无宝吼声佛　南无人自在王佛　南无罗睺护佛　南无无畏佛　南无师子慧佛　南无宝称佛　南无辨义见佛　南无世间华佛　南无高步佛　南无等月王佛　南无乐说王佛　南无差别智佛　南无智自在佛　南无师子齿佛　南无快步佛　南无功德然灯月佛　南无无忧国土佛　南无意思智慧佛　南无法天炎尊佛　南无舍调佛　南无增上力佛　南无智慧华佛　南无坚固声佛　南无常乐佛　南无说义佛　南无信爱作佛　南无师子业结佛　南无怖魔佛　南无宝海佛　南无宝英佛　南无宝幢幡佛　南无无量音佛　南无大名称佛　南无德大安隐佛　南无无限净佛　南无正音声佛　南无月音佛　南无无限名称佛　南无无量宝佛　南无莲华最尊佛　南无身尊佛　南无梵自在王佛　南无金海佛　南无一切香自在王佛　南无树王丰长佛　南无勇猛执持牢杖弃舍斗战佛　南无内丰珠光佛　南无无量香光明佛　南无师子乡佛　南无大强精进力佛　南无过出坚住佛　南无鼓音王佛　南无日月英佛　南无超出众华佛　南无世灯明佛　南无休多易宁佛　南无常灭度佛　南无净觉佛　南无一切众宝普集佛　南无树王长佛次礼十二都尊经大藏法轮</p>
<p style="text-align: left">
	　　南无<a>舍利弗</a>问经　南无大爱道<a>比丘尼</a>经　南无真伪<a>沙门</a>经　南无戒消灾经　南无迦叶禁戒经　南无犯戒罪报轻重经　南无僧祇<a>比丘</a>尼戒本　南无十诵<a>比丘戒</a>本　南无十诵比丘尼戒本　南无四分比丘尼戒本　南无比丘威仪经　南无优婆塞<a>五戒</a>威仪经　南无优波离问经　南无毗尼母经　南无萨婆多毗尼毗婆沙论　南无阿毗昙毗婆沙论　南无阿毗昙八揵度论　南无<a>舍利</a>弗阿毗昙论　南无鞞婆沙阿毗昙论　南无出曜论　南无尊婆须蜜所集论　南无立世阿毗昙论　南无俱舍论　南无法胜阿毗昙论　南无十八部论　南无<a>四谛</a>论　南无部异执论　南无明了论　南无随相论　南无成实论　南无解脱道论　南无阿毗昙心论　南无三法度论　南无杂阿毗昙心论　南无众事分阿毗昙论　南无甘露味阿毗昙论　南无三弥底论　南无分别功德论　南无摩诃比丘经　南无婆和罗经　南无沙门头陀经　南无<a>生死</a>变识经　南无佛说正意经　南无摩诃刹头经　南无胞胎受身经　南无贤者夫人经　南无金刚清净经　南无威势长者观身行经　南无决诸法如幻三昧经　南无佛刹<a>菩萨</a>学成经</p>
<p style="text-align: left">
	　　敬礼十方诸大菩萨摩诃萨</p>
<p style="text-align: left">
	　　南无甘露声菩萨　南无寂行菩萨　南无法云吼菩萨　南无得脱一切缚菩萨　南无法云王满足菩萨　南无甘露点王菩萨　南无尼拘律王菩萨　南无无畏菩萨　南无净胜菩萨　南无胜眼菩萨　南无<a>药王菩萨</a>南无甘露光菩萨　南无无障碍受记菩萨　南无无边光菩萨　南无断诸魔菩萨　南无过一切道菩萨　南无无缺意菩萨　南无满濡尸利菩萨　南无功德林菩萨　南无善财童子菩萨　南无转不退法轮菩萨　南无离垢净菩萨　南无除诸盖菩萨　南无示威仪见皆爱喜菩萨　南无妙相严净王意菩萨　南无不诳一切众生菩萨　南无诸根常定不乱菩萨　南无一切天赞菩萨　南无若鸠罗菩萨　南无远鸠罗菩萨　南无鸠陀菩萨　南无秀伽伽罗菩萨　南无日陈菩萨　南无远多罗菩萨　南无罗邻竭菩萨　南无憍目兜菩萨　南无边陀罗菩萨　南无颰陀和菩萨　南无那罗达菩萨　南无须弥深菩萨　南无和轮调菩萨　南无因坻达菩萨</p>
<p style="text-align: left">
	　　归命如是等十方世界无量无边诸大菩萨摩诃萨</p>
<p style="text-align: left">
	　　敬礼声闻缘觉一切贤圣</p>
<p style="text-align: left">
	　　南无善吉辟支佛　南无不可心辟支佛　南无善住辟支佛　南无无比辟支佛　南无无憍慢辟支佛　南无劬多辟支佛　南无断爱辟支佛　南无耳辟支佛　南<a>无心</a>得解脱辟支佛　南无忧波耳辟支佛</p>
<p style="text-align: left">
	　　归命如是等无量无边辟支佛</p>
<p style="text-align: left">
	　　礼三宝已次复忏悔</p>
<p style="text-align: left">
	　　<a>弟子</a>等已共相忏悔身三业竟。今当次第忏悔口四恶业。经中说言。口业之罪能令众生堕于<a>地狱</a>饿鬼受苦。若在畜生则受鸺鹠枭鹫鸟形。闻其声者无不憎恶。若生人中口气常臭。所有言说人不信。受眷属不和常好斗诤。口业既有如是恶果。是故弟子今日至诚归依佛</p>
<p style="text-align: left">
	　　南无东方须弥灯王佛　南无南方大功德佛　南无西方无量力佛　南无北方觉花生德佛　南无东南方一切觉花佛南无西南方无量辨才佛　南无西北方<a>莲花生</a>王佛　南无东北方灭一切忧佛　南无下方至光明王佛　南无上方电灯王幢佛</p>
<p style="text-align: left">
	　　归命如是等十方尽虚空界一切三宝</p>
<p style="text-align: left">
	　　弟子等自从无始已来至于今日。妄语两舌恶口绮语。传空说有说有言空。不见言见见言不见。不闻言闻闻言不闻。不知言知知言不知。欺贤罔圣言行相乖。自称赞誉得过人法。我得四禅四无色定阿那般那十六行观。得须陀洹至阿<a>罗汉</a>。我得辟支佛不退菩萨。天来龙来鬼来神来。旋风土鬼皆至我所。彼问我答。显异惑众要世名利。如是等罪无量无边。今日发露归命忏悔</p>
<p style="text-align: left">
	　　又复弟子等。从无始已来至于今日。或谗言斗乱交扇彼此。两舌谰构贩拽口舌。向彼说此向此噵彼。离他眷属破他婚亲。穷他口舌说人长短坏人善友。使狎密者为疏。亲旧者成怨。或绮语不实言不及义。诬谤君父评薄师长。破坏忠良埋没胜己。通致二国彼此扇作。浮华虚巧发言常虚。口是心非其途非一。对面誉叹背则呵毁。赞诵耶书传耶恶法或恶口詈骂言语粗穬。或呼天指地牵引鬼神。如是口业所生诸罪无量无边。今日至诚向十方佛尊法圣众前。归命忏悔</p>
<p style="text-align: left">
	　　愿弟子等。承是忏悔口业等罪所生功德。愿生生世世具八音声四无碍辩。常说和合利益之语。其声清雅一切乐闻。善解众生方俗言语。若有所说应时应限。令彼听者则得解悟。超凡入圣开发慧眼</p>
<p style="text-align: left">
	　　大乘莲华宝达问答<a>报应</a>沙门经</p>
<p style="text-align: left">
	　　宝达顷前入一拔舌地狱。云何名曰拔舌地狱。其地狱纵广五十由旬周匝铁城。铁网罗覆。门有铜狗大十由旬口眼火出。其地狱中自然刀刃[列/金]如锋[金*亡]猛火炎赫。铁城四角有大毒蛇广张其口。口眼火出来烧罪人。狱卒夜叉扶大铁犁耕罪人舌。尔时北门之中有五百罪人望见狱中。亡魂碎胆宛转于地而不肯前。各言我今何罪入于此处。马头罗刹手捉铁棒。望头而打身则磨灭。复有饿鬼来啖其肉。复有饿狗来啮其骨。巧风吹之须臾便活。马头罗刹手捉铁钩。望背而搭胸前而出。钩所著处应钩火然。左右通彻身心俱烂。狱卒夜叉拔罪人舌。舌广长大遍布狱中铁犁耕之。犁所入处流血滂沱。寻血火起其中。刀刃仰刺罪人。如是受罪苦痛百端。复有铁斧斫罪人舌。寸寸而碎聚成肉山。一日一夜受罪无量。万死万生千死千生。宝达问马头罗刹曰。此诸罪人作何等业。受苦如是。马头罗刹答曰。此诸罪人受佛净戒而不护持。两舌恶骂诽谤他人。毁辱良善传虚作实咀咒万端。以是因缘堕此地狱。经千万劫无有出期。后若得出常作畜生鸺鹠鸱枭。所作音声人不喜闻。若生人中百生千生聋盲喑哑。口气常臭为他所憎。宝达菩萨闻之悲泣。而说偈言</p>
<p style="text-align: left">
	　　悲哉不可量　　乃入邪见道</p>
<p style="text-align: left">
	　　云何到<a>彼岸</a>　　还溺大海中</p>
<p style="text-align: left">
	　　云何了生死　　翻为无知惑</p>
<p style="text-align: left">
	　　云何得解脱　　而复被邪萦</p>
<p style="text-align: left">
	　　云何出世人　　乃作非非说</p>
<p style="text-align: left">
	　　宝达菩萨说偈而去</p>
				</div></div><hr><script charset='utf-8' src='../../js/footer.js'></script></body></html>