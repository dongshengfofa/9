<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说佛名经 第十一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说佛名经 第十一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说佛名经 第十一卷</strong></p>
<p style="text-align: left">
	　　南无决定色佛　南无方便心佛　南无智味佛　南无功德信佛　南无难降伏佛　南无善见佛　南无月光明佛　南无月盖佛　南无世桥佛　南无信供养佛　南无乐胜佛　南无善盖佛　南无惭愧贤佛　南无能观佛　南无无边法佛　南无师子声佛　南无大行佛　南无普信佛　南无器声佛　南无胜爱佛　南无普行佛　南无普智佛　南无大奋迅佛　南无月幢佛　南无坚行佛　南无天供养佛　南无能惊怖佛　南无胜称佛　南无成就一切功德佛　南无坚固佛　南无<a>甘露</a>光佛　南无大声佛　南无高声佛　南无大力佛　南无大尽佛　南无信甘露佛　南无行菩提佛　南无胜声思惟佛　南无高光佛　南无悕胜佛　南无乐种种声佛　南无爱义佛　南无<a>修行</a>信佛　南无离忧佛　南无善生佛　南无威德力佛　南无信功德佛　南无声称佛　南无放光明佛　南无疑奋迅佛　南无胜王佛　南无林华佛　南无功德华佛　南无舍诤佛　南无大广佛　南无大称佛　南无<a>虚空</a>爱佛　南无甘露奋迅佛　南无日聚佛　南无月声佛　南无天幢佛　南无与清净佛　南无能日佛　南无快可见佛　南无坚意胜声佛　南无雨甘露佛　南无<a>无畏</a>声佛　南无善根声佛　南无胜声佛　南无胜爱佛　南无甘露称佛　南无法华佛　南无大庄严佛　南无<a>世间</a>尊重佛　南无胜意佛　南无弥留光佛　南无清净思惟佛　南无高光明佛　南无破怨佛　南无甘露城佛　南无华光佛　南无大称佛　南无安隐思佛　南无道威德佛　南无清净心佛　南无天供养佛　南无度泥佛　南无离有佛　南无法华佛　南无大胜佛　南无可乐光明佛　南无火光佛　南无见爱佛　南无光明爱佛　南无喜声佛　南无大施德佛　南无实步佛　南无无滞碍智佛　南无得威德佛　南无月藏佛　南无净光明佛　南无大庄严佛　南无得乐<a>自在</a>佛　南无妙光明佛　南无寂光明佛　南无离疑佛　南无无过智慧佛　南无成就行佛　南无清净身佛　南无无畏爱佛　南无称吼佛　南无大吼佛　南无善思佛　南无大思佛　南无清净心佛　南无大奋迅佛　南无乐眼佛　南无命清净佛　南无行清净佛　南无离热智佛　南无应桥佛　南无善集智佛　南无普信佛　南无设尸威德佛　南无不死城佛　南无不护声佛　南无化日佛　南无善住思惟佛　南无高信佛　南无须摩那光明佛　南无光明力佛　南无功德希佛　南无法俱苏摩佛　南无净威德佛　南无净行佛　南无天色心佛　南无力王佛　南无普观佛　南无梵供养佛　南无圣华佛　南无虚空佛　南无降伏郁弥佛　南无无譬智佛　南无胜伏刺佛　南无降伏城佛　南无应爱佛　南无戒功德佛　南无平等勿思佛　南无不怯弱心佛　南无精进信佛　南无高光明佛　南无闻智佛　南无无碍心佛　南无无畏光佛　南无甘露声佛　南无种种日佛　南无胜黠慧佛　南无可修敬佛　南无功德王佛　南无护根佛　南无禅<a>解脱</a>佛　南无大威德佛　南无栴<a>檀香</a>佛　南无见信佛　南无妙桥梁佛　南无可观佛　南无不可量智佛　南无千日威德佛　南无舍重担佛　南无称信佛　南无诸方闻佛　南无自在佛　南无无边智佛　南无无垢光佛　南无甘露信佛　南无妙眼佛　南无解脱行佛　南无可乐见佛　南无高光明佛　南无大声佛　南无大威德聚佛　南无光明幢佛　南无应供养佛　南无福德威德积佛　南无信相佛　南无大炎佛　南无应信佛　南无善住思惟佛　南无须提他佛　南无智作佛　南无普宝佛　南无日光佛　南无说提他佛　南无炎眼佛　南无师子身佛　南无称亲光佛　南无清净声佛　南无希乐佛　南无寂静增上佛　南无宝威德佛　南无善威德供养佛　南无毛光佛　南无世间尊佛　南无善行净佛　南无善提他威德佛　南无应眼佛　南无大步佛　南无成义佛　南无安隐爱佛　南无天摩私多佛　南无舍漫流佛　南无舍宝佛　南无智满佛　南无度桥佛　南无解脱贤佛　南无众步佛　南无光明威德佛　南无慈力佛　南无月胜佛　南无寂光佛　南无爱眼佛　南无赊尸罗声佛　南无不死色佛　南无乐法佛　南无大月佛　南无无障碍声佛　南无功德奋迅佛　南无不死华佛　南无平等见佛　南无大月佛　南无功德味佛　南无十光佛　南无种种光佛　南无龙德佛　南无云声佛　南无功德步佛　南无思功德佛　南无大声佛　南无了声佛　南无远离恶处佛　南无天华佛　南无快眼佛　南无大然灯佛　南无离痴行佛　南无坚固希佛　南无舍邪佛　南无相华佛　南无不可思议光明佛　南无普贤佛　南无月妙佛　南无乐德佛　南无清净声佛　南无胜慧佛　南无贤光佛　南无坚固华佛　南无光明意佛　南无福德德佛　南无意成就佛　南无乐解脱佛　南无调怨佛　南无不去舍佛　南无离[漂*寸]河佛　南无甘露光明佛　南无无垢心佛　南无乐声佛　南无不可量眼佛　南无快修行佛　南无妙高光佛　南无集功德佛　南无可乐佛　南无大心佛　南无天信佛　南无思惟甘露佛　南无黠慧佛　南无胜灯佛　南无坚意佛　南无力步佛　南无莲华叶眼佛　南无菩提光明佛　南无妙吼声佛　南无六通声佛　南无威德力佛　南无人称佛　南无胜华集佛　南无大髻佛　南无不随他佛　南无无畏行佛　南无不怯弱佛　南无离忧闇佛　南无过潮佛　南无月光佛　南<a>无心</a>勇猛佛　南无解脱慧佛　南无不取舍佛　南无薝卜灯佛　南无胜火佛　南无善思意佛　南无胜威德色佛　南无信世间佛　南无妙慧佛　南无善喜信佛　南无华光佛　南无人华佛　南无善香佛　南无胜功德佛　南无种种华佛　南无高胜佛　南无虚空功德佛　南无天信佛　南无可敬憍佛　南无月光佛　南无火聚佛　南无最力佛　南无智地佛　南无高意佛　南无山王智佛　南无快升佛　南无妙升佛　南无胜亲佛　南无离疑佛　南无应行佛　南无胜香佛　南无无诤行佛　南无修行功德佛　南无大精进心佛　南无然灯光明佛　南无摄步佛　南无修行深心佛　南无香希佛　南无香手佛　南无寂静智佛　南无妙心佛　南无功德庄严佛　南无增上行佛　南无智意佛　南无功德山清净声佛　南无摄集佛　南无妙信佛　南无日见可力佛　南无功德王光明佛　南无法不可力佛　南无离诸疑奋迅佛　南无称王佛　南无摄诸根佛　南无上去佛　南无甘露光佛　南无甘露心佛　南无诸众上佛　南无净髻佛　南无不可降伏色佛　南无普信佛　南无庄严王佛　南无甘露日佛　南无胜灯佛　南无波头上佛　南无宝藏佛　南无普光佛　南无最胜王佛　南无普光明上胜积王佛　南无普现佛　南无自在转法王佛　南无普贤佛　南无还华胜佛　南无千世自在声佛　南无一善无垢声自在王佛　南无千离无畏声自在王佛　南无千无垢威德自在王佛　南无五百日声自在王佛　南无五百乐自在声佛　南无日龙<a>欢喜</a>佛　南无离畏称王佛　南无妙光幢佛　南无离光声佛　南无称自在声佛　南无妙法称声佛　南无胜藏称王佛　南无不可思议意王佛　南无宝幢佛　南无大自在佛　南无圣智自在幢勇猛王佛　南无不可思议慧佛　南无智藏佛　南无智高幢佛　南无智海王佛　南无大精进声自在王佛　南无弥留胜功德佛　南无智显修自在种子善无垢吼自在王佛　南无降伏功德海王佛　南无智成就力王佛　南无胜道自在王佛　南无胜闇积自在佛　南无华胜积智佛　南无金刚师子佛　南无戒胜佛　南无贤胜佛　南无无边光佛　南无师子喜佛　南无无尽智积佛　南无宝行佛　南无智波罗婆佛</p>
<p style="text-align: left">
	　　次礼十二部尊经大藏法轮</p>
<p style="text-align: left">
	　　南无顺权方便经　南无乐璎珞庄严方便经　南无大云轮请雨经　南无大云请雨经　南无大方等大云请雨经　南无如来庄严智慧光明入诸佛境界经　南无度诸佛境界智严经　南无度诸佛境界智光严经　南无德护长者经　南无月光童子经　南无申日经　南无善思童子经　南无大方等顶王经　南无大乘顶王经　南无法镜经　南无郁伽长者所问经　南无郁伽罗越问<a>菩萨</a>行经　南无无量清净等觉经　南无阿弥陀经</p>
<p style="text-align: left">
	　　敬礼十方诸大菩萨摩诃萨</p>
<p style="text-align: left">
	　　南无普<a>正法</a>菩萨　南无普化菩萨　南无普慧菩萨　南无普眼菩萨　南无普观察菩萨　南无普照菩萨　南无普幢菩萨　南无普德智光菩萨　南无普明师子菩萨　南无普胜宝光菩萨　南无普德海幢菩萨　南无普慧光明菩萨　南无普宝华幢菩萨　南无普胜濡音菩萨　南无普德清炎菩萨　南无普相光明菩萨　南无普觉菩萨　南无觉首菩萨　南无财首菩萨　南无宝首菩萨　南无德首菩萨　南无目首菩萨　南无进首菩萨　南无法首菩萨　南无智首菩萨　南无贤首菩萨　南无大光海月菩萨　南无云音海藏菩萨　南无德宝胜月菩萨　南无净慧光炎自在王菩萨　南无超越华光菩萨　南无无量智云日光菩萨　南无大力精进金刚菩萨　南无香炎光幢菩萨　南无月德妙音菩萨　南无光明尊德菩萨　南无明净藏菩萨　南无心王菩萨　南无无碍心菩萨　南无自在势菩萨</p>
<p style="text-align: left">
	　　归命如是等十方世界无量无边诸大菩萨摩诃萨</p>
<p style="text-align: left">
	　　敬礼声闻缘觉一切贤圣</p>
<p style="text-align: left">
	　　南无阿若憍陈如　南无摩诃迦叶　南无优楼频螺迦叶　南无伽耶迦叶　南无那提迦叶　南无<a>舍利弗</a>　南无大目揵连　南无摩诃迦栴延　南无阿[少/兔]楼驮　南无摩诃劫宾那</p>
<p style="text-align: left">
	　　归命如是众所知识大阿<a>罗汉</a>等</p>
<p style="text-align: left">
	　　礼三宝已次复忏悔</p>
<p style="text-align: left">
	　　<a>弟子</a>等。已忏悔烦恼障已忏悔业障。所余报障今当次第披陈忏悔。经中说言。业报至时。非空非海中。非入山石间。无有他方所脱之不受报。唯有忏悔力乃能得除灭。何以知然。释提桓因五衰相现。恐惧切心归诚三宝。死相即灭得延天年。如是等比。经教所明其事非一。故知忏悔实能灭祸。但凡夫之人若不遇善友奖导。则靡恶而不造。致使大命将尽临穷之际。<a>地狱</a>恶相皆现在前。当尔之时悔惧交至。不预修善临穷方悔。悔之于后将何及乎。殃祸异处宿预严待当独趣入远到他所。但得前行入于大镬。身心摧碎精神<a>痛苦</a>。如此之时欲求一礼一忏岂复可得。众等莫自恃盛年财宝势力。懒惰<a>懈怠</a>放逸自恣。死苦一至无问老少。贫富贵贱皆悉磨灭。奄忽而至不令人知。夫命无常喻如朝露。出息虽存入息难保。云何以此而不忏悔。且五天使者既来。无常杀鬼卒至。盛年[牛*壬]色无得免者。当尔之时华堂邃宇何关人事。高车大马岂得自随。妻子眷属非复我亲。七珍宝饰乃为他玩。以此而言。世间果报皆如幻化。上天虽乐会归败坏。寿尽魂魄堕落三途。是故佛语须跋陀言。汝师郁头蓝弗利根聪明能伏烦恼。至于非非想处命终。还作<a>畜生道</a>中飞狸之身。况复余者。故知未证圣果已还。皆应<a>流转</a>备经恶趣。如不谨慎忽尔一朝亲婴斯事将不及悔。或如今被罪行诣公门。已是小苦精神慞惶。眷属恐惧求救百端。地狱众苦比于此者。百千万倍不得为喻。众等相与历劫已来罪若须弥。云何闻此晏然不畏不惊不恐。令此精神复婴斯苦实为可痛。是故弟子等。运此单诚至心归依佛</p>
<p style="text-align: left">
	　　南无东方调御佛　南无南方金刚藏佛　南无西方灯法界佛　南无北方边眼佛　南无东南方无忧德佛　南无西南方坏诸怖畏佛　南无西北方勇猛伏佛　南无东北方大力光明佛　南无下方欢喜路佛　南无上方香上王佛</p>
<p style="text-align: left">
	　　归命如是等十方尽虚空界一切三宝</p>
<p style="text-align: left">
	　　弟子等自从无始已来至于今日所有报障。然其重者第一唯有阿鼻地狱。如经所明。今当略说其相。此狱周匝有七重铁城。复有七重铁网罗覆其上。下有七重刀林。无量猛火纵广八万四千由旬。罪人之身遍满其中。罪业因缘不相妨碍。上火彻下下火彻上。东西南北通彻交过。如鱼在熬脂膏皆尽。此中罪苦亦复如是。其城四门有四大铜狗。其身纵广四十由旬。牙爪锋[金*亡]眼如闪电。复有无量铁觜诸鸟。奋飞腾翔啄罪人肉。牛头狱卒形如罗刹。而有九尾尾如铁叉。复有八头。头上有十八角。有六十四眼。一一眼中皆悉迸出诸热铁丸。烧罪人肉。然其一嗔一怒喈吼之时声如霹雳。复有无量自然刀轮空中而下。从罪人顶入从足而出。于是罪人痛彻骨髓苦切肝心。如是经无量岁受诸苦恼。求生不得求死不得。如是等报。今日皆悉稽颡惭愧发露。诚心忏悔</p>
<p style="text-align: left">
	　　其余地狱刀山剑树地狱。身首脱落罪报忏悔。镬汤炉炭地狱。烧煮罪报忏悔。狱床铜柱地狱。燋然罪报忏悔。刀轮火车地狱。劈轹罪报忏悔。拔舌犁耕地狱。楚痛罪报忏悔。吞啖铁丸洋铜灌口地狱。五内消烂罪报忏悔。铁碓铁磨地狱。骨肉灰粉罪报忏悔。黑绳铁网地狱。支节分离罪报忏悔。灰河沸屎地狱。恼闷罪报忏悔。醎水寒冰地狱。皮肤坼裂裸冻罪报忏悔。虎狼鹰犬地狱。更相残害罪报忏悔。刀兵分距地狱。更相搏撮斫刺罪报忏悔。火坑地狱。炮炙罪报忏悔。两石相磕地狱。形骸破碎罪报忏悔。聚合黑耳地狱。解剔罪报忏悔。闇冥肉山地狱。斩剉罪报忏悔。锯解钉身地狱。断截罪报忏悔。铁捧倒悬地狱。屠割罪报忏悔。燋热呌唤地狱。烦冤罪报忏悔。大小铁围山间。长夜冥冥不识三光。罪报忏悔。阿波波地狱。阿娑娑地狱。阿吒吒地狱。阿罗罗地狱。如是八寒八热一切诸地狱。一一狱中复有八万四千隔子地狱。以为眷属此中罪苦。炮煮楚痛剥皮呙肉。削骨打髓抽肠拔肺。无量诸苦不可闻不可说。南无佛今日在此中者。或是我等无始已来。经生父母一切眷属。我等相与命终之后。或当复堕如此狱中。今日洗心至到丹诚叩头稽颡。向十方佛大地菩萨求哀忏悔。令此一切报障毕竟消灭</p>
<p style="text-align: left">
	　　愿弟子等。承是忏悔地狱等报所生功德。愿生生世世诸佛慈悲救众生苦。则时破坏阿鼻铁城。悉与<a>净土</a>无恶道名。其余地狱一切苦具转为乐缘。刀山剑树变成宝床。镬汤炉炭莲华化生。牛头狱卒除舍暴虐。皆起慈悲无有恶念。地狱众生得离苦果更不造因。等受安乐如第三禅。一时俱发无上道心</p>
<p style="text-align: left">
	　　大乘莲华宝达问答<a>报应</a><a>沙门</a>经</p>
<p style="text-align: left">
	　　宝达顷前入饮火铢地狱。云何名曰饮火铢地狱。其地狱纵广三百由旬。铁壁周匝烟火俱起。其地有镬满中铁铢浑淆而沸。边有马头罗刹。手捉铁杓扬铁铢子。东门之中有八千沙门。悲号涕泣身毛火然烟焰俱起。罪人<a>比丘</a>步步起倒。马头罗刹手捉三股铁叉。望胸而撞背上而出。叉股火然左右通彻。狱卒夜叉手捉铁钩。望骸而搭口中而出。尔时罪人眼口开张。尔时狱卒手捉铁杓鋎铁铢子。望罪人口灌铁铢入口。六根俱出烟焰洞然。身毛孔中皆亦火然。一日一夜受罪万端。千死千生万死万生。若得为人身不具足。聋盲喑痖不闻佛名。亦复不见千佛出世</p>
<p style="text-align: left">
	　　宝达菩萨问马头罗刹曰。此诸沙门作何等业受如是罪。马头罗刹答曰。此诸沙门受佛净戒而不净持。食人信施反更不斋。夜食僧食亦复自手作食。还自取食无惭愧心以是因缘受如此罪。宝达闻之悲泣而去</p>
				</div></div><hr><script charset='utf-8' src='../../js/footer.js'></script></body></html>