<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修贤劫经 第六卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>贤劫经 第六卷</center></div><div class='fo'><center>经文出处:来自无量光明网</center><br/><br>
<p>　　<strong>西晋月氏<a>三藏</a>竺法护译</strong></p>
<h2>八等品第十九</h2>
<p>　　佛告喜王<a>菩萨</a>。何谓八等度无极有六事。若信八等笃乐执御不堕八邪。是曰布施。于八等行执持道法不为俗荣。是曰持戒。既在等行存平等业。而得<a>自在</a>无侵欺者。是曰忍辱。一坐不兴逮成<a>罗汉</a>。行度<a>三界</a>无复<a>生死</a>。是曰精进。因从八等致于道迹。往来不还无著真人。是曰一心。以越众流分别若干。怀来斯义无上正真。是曰智慧。是为六。何谓怀道迹法度无极有六事。因其道迹以次致明。消尽阴盖淫怒痴冥睡眠调戏。是曰布施。以尽爱欲无复众秽不净之行。是曰持戒。七反往来天上<a>世间</a>乃尽众漏。是曰忍辱。家家行乞以福一切世世得安。是曰精进。其以一行守身口心。舍一切业无益之元。是曰一心。其无所著解一切空三界本元。是曰智慧。是为六。何谓往来微尘度无极有六事。虽在三界睹其<a>色欲</a>稍稍向灭。是曰布施。其见尘劳爱欲之难。心未曾犯。是曰持戒。察其罪衅转欲薄少究竟令无。是曰忍辱。以明通利观察罪业从其行成。是曰精进。以见烧尽一切爱欲令无有余。是曰一心。解畅一生生死之元。以去爱着无复众患。是曰智慧。是为六。何谓不还度无极有六事。以能远离欲界之着。行四恩法四等无厌。是曰布施。其心无余劳秽之难。极尽其元不复还世。是曰持戒。生二十二善施诸天。在上<a>修行</a>不舍道业。是曰忍辱。夙夜勤修存心在法。若生二十三善施性天。是曰精进。若生二十四无爱结天。在上坦然心无求天。是曰一心。若以亲近六通正行正士之路致于慧藏。是曰智慧。是为六。何谓无著度无极有六事。以尽忘失忽误之法至阿罗汉。是曰布施。不复须持无忘失法自然尽矣。是曰持戒。若以笃信而得<a>解脱</a>心不怀疑。是曰忍辱。其以慧解而至灭尽生老病死。是曰精进。消尽众厄三涂之难身自证明。是曰一心。俱得解免周旋生死永尽无余。是曰智慧。是为六。何谓缘觉度无极有六事。观于少事处山寂静。不贪身命不为众闹。是曰布施。兴正士业以选择法。正真宜同能将时宜。是曰持戒。独处守志不为放逸。是曰忍辱。以逮解脱度三界去无复结缚。是曰精进。若修寂然至于惔怕心无所著。是曰一心。致一品业正真之本。亘然<a>如法</a>无有二业。是曰智慧。是为六。何谓菩萨度无极有六事。所行救济常以等心无有谀谄。是曰布施。得致和性常行安隐用疗治心。如其所生而开化之。是曰持戒。若以等心加于众生不为伤害。是曰忍辱。若以奉行深要空法无上大道至真之义。致一切智。是曰精进。不猗他音而作复还堕于小节正受平等。是曰一心。不厌生死以慧开导一切众生。是曰智慧。是为六。何谓尽慧度无极有六事。其以尽慧修治所应不堕短乏。是曰布施。若用善谛疗治众行身口意净。是曰持戒。所行除秽清净光明而无有想。是曰忍辱。以断诸迷乐在正真。宣所当宜顺<a>佛法</a>教。是曰精进。无所吝惜一切所有皆能济厄勤修正真。是曰一心。以能弃捐不可之业一切无明。逮致巍巍圣达六通至一切智。是曰智慧。是为六。何谓无所生慧度无极有六事。其爱欲本报欲起者。晓了悉空慧无所生。是曰布施。使无往形亦无还返解无所生。是曰持戒。不与世法而有缘杂唯纯修法。是曰忍辱。专修脱门空无相愿无所忘失。是曰精进。所以能见无所生慧。用见一切悉无所有。是曰一心。以断众念一切尘垢不怀<a>妄想</a>。是曰智慧。是为六。何谓建立度无极有六事。若<a>正法</a>住设正法没。心不舍道致衣食养及与名闻。是曰布施。在于法训无所猗求心等如空。是曰持戒。其能欢悦四种性人。不猗于四。是曰忍辱。若以勤修方便果实。求于正真无上<a>道果</a>。是曰精进。在阿须伦时常学经典不舍三宝。是曰一心。一切世间悉闻其法。辄受奉行无有邪心。是曰智慧。是为六。何谓致天眼度无极有六事。若以天眼见一切色。心无所著了虚无矣。是曰布施。设能明了睹于无色。用行善权不堕欲界。是曰持戒。假使解达无像之色。达之心等无有憎爱。是曰忍辱。以察生死往来周旋众难之患不以拘畏。是曰精进。其睹无念等一切思。内外无碍无有所归。是曰一心。若视寂然其心惔怕。犹如<a>虚空</a>不可限量。是曰智慧。是为六。何谓天耳度无极有六事。若能得闻一切众生言语音声天上伎乐歌舞之声<a>地狱</a>饿鬼畜生啼哭之音。慈心向之。是曰布施。使人得听细微之响。了一切言悉空无辞。是曰持戒。一切所行悉随道业。不随外学六十二见。是曰忍辱。若以口宣心念是行。随时之宜善权方便化以智慧。是曰精进。闻一切空悉无万物。咨受经道而执诵持。是曰一心。总一切音知之尽灭。归于寂然无上正真。是曰智慧。是为六。何谓心智自在他人心念度无极有六事。若心由己见诸处所。三界之患欲救济之。是曰布施。其心普见善不善义。斯心平等不存有为。是曰持戒。观诸因缘<a>报应</a>之业本<a>无缘</a>对。是曰忍辱。若睹过去当来世事。悉豫了了见其本末。是曰精进以平等视现在之事。皆如幻化。是曰一心。普见一切众行本末无有本末何所有要。是曰智慧。是为六。何谓识念往古过去度无极有六事。见识过去所生更历所行是非。是曰布施。所作成就以用劝助无上正真。是曰持戒。不用频来而皆灭尽令无所生。是曰忍辱。以是名号无所有。有所睹见见一切本。是曰一心。以若干品颁宣经道。开化三界道利危厄。是曰智慧。是为六。何谓神足飞行度无极有六事。以得神足在所飞腾到于十方。是曰布施。所行方便常顺法义。解五阴空无所破坏。是曰持戒。兴造大哀愍伤众生欲度脱之。是曰忍辱。所行具足。犹如月满众星中明而无漏失。是曰精进。若能自制五阴六衰十二缘起抑伏其志。是曰一心。其不精进化令勤修入无极圣。是曰智慧。是为六。何谓漏尽度无极有六事。己见彼已不计彼我无有众漏。是曰布施。以观诸漏知习所生使无所起。是曰持戒。视一切漏本悉无根皆以灭尽。是曰忍辱。而身逮得察诸漏尽尽无所尽。不见生死之所归趣。是曰精进。其使众漏根本自然永无有余。是曰一心。以精进力拔斯众漏。而无处所见无所趣。是曰智慧。是为六。何谓威仪度无极有六事。以用威仪使无数人咸用礼节和心<a>欢喜</a>。是曰布施。普多所悦一切众生。无不欢喜咨受法训。是曰持戒。所观专精而不放逸唯存大道。是曰忍辱。行来安徐而不卒暴。是曰精进。威仪不缺礼节备具。是曰一心。见深远业明曜无本<a>德行</a>具足。是曰智慧。是为六。何谓愍伤度无极有六事。若有恶人心怀邪毒。以衣食养而救济之。是曰布施。见凶害人若遭厄难而救护之因示经道。是曰持戒。若外异学有所志愿。而自贡高悉能忍之。是曰忍辱。若为众人有所敷演。宣其义理犹池莲华。是曰精进。以贤善业而讲其义令自调伏。是曰一心。若有祠祀因其所兴往为<a>说法</a>。言如审谛化裸形子。是曰智慧。是为六。何谓行空度无极有六事。所施无厌不以为惓。化令入道不为俗事。是曰布施。所作自在而得由己不从他教。是曰持戒。所行专精而不回还堕于小节。是曰忍辱。以究竟行不中取证毕众祐德。是曰精进。所应奉行常无所猗奉修纯熟。是曰一心。随其所好而造立行导利一切。是曰智慧。是为六。何谓捐舍度无极有六事。其以弃捐<a>寿命</a>之行不以贪身。所行自由无所挂碍。是曰布施。若弃现在在身口心。五趣生死心无所著。是曰持戒。以结境界安法奉行。四等<a>六度</a>而无所越。是曰忍辱。所可放舍舍淫怒痴。皆弃一切余苦诸见六十二事。是曰精进。以令众生所行纯熟。不以贡高以舍所行。是曰一心。以离众生愁忧之戚。心存至法而顺律教。是曰智慧。是为六。何谓灭度度无极有六事。因晓了空不以妄想。其至灭度致无所生。是曰布施。心所建立立于大道存无处所。是曰持戒。舍身之安不猗身命开化众生。是曰忍辱。以神足力动三千界。一切<a>天人</a>无惊怖者。是曰精进。其心禅思定意正受。而无所著不为放逸。是曰一心。灭度之后散其身骨。遍布十方一切蒙恩。是曰智慧。是为六。何谓变化度无极有六事。分布<a>舍利</a>处处得之流布天下。是曰布施。舍利现瑞威神光明见莫不悦。是曰持戒。众生见变心抱喜叹因发道心。是曰忍辱。诸天见威功德巍巍劝之代喜。是曰精进。若见仙足舍利放光。其衣毛起泪即出者。是曰一心。若睹舍利立至诚愿。现光威德五色晃曜。是曰智慧。是为六。何谓流布法教度无极有六事。若得众人自归供养给众所乏。是曰布施。常守己心令无所生。其无所生则无所灭。是曰持戒。若无所有见其三界。佛法人物一切自然。是曰忍辱。能令经典道法训教。流在天上周遍天下。是曰精进。诸魔官属见之惊缩无当威颜。是曰一心。假使法教明显流布。十方爱敬各怀悦豫。稍稍渐得至灭度法。是曰智慧。是为六。何谓分舍利度无极有六事。为舍利求众供养具夙夜敬事。是曰布施。无数之众悉共欢喜归命作礼。是曰持戒。若复示现光明威神。远近来观转相化心。是曰忍辱。诸天人民咸共踊跃。知其至尊缘发道意。是曰精进。若见舍利无有余乐。思<a>念佛</a>道莫能喻者。是曰一心。嗟叹舍利得妙辩才。而无挂碍致入智慧。是为六。尔时<a>世尊</a>。重散告语喜王菩萨。是二千一百诸度无极。其余复有九十诸度无极消世九恼。化九十六诸外邪学使入正真</p>
<p>　　佛告喜王菩萨。是二千一百诸度无极。说法<a>教化</a>诸贪淫种。二千一百诸度无极。说法开化诸嗔恚种。二千一百诸度无极。说法开觉诸愚痴种。二千一百诸度无极。说法训诲化等分种。是合八千四百诸度无极。一变为十。合八万四千诸度无极。佛则医王法为众生。一切三界无上良药。疗治三毒阴盖得消。等分返逆无返复人。因见化导靡不解脱。不奉行斯八万四千诸度无极。欲为百千种人除八万四千众垢尘劳。逮八万四千诸三昧门。终不能成。由是修立八万四千空行法义。以是化导百千种人。消除八万四千众垢尘劳。逮八万四千诸三昧门。是谓佛道。深入无极致一切智。佛言喜王。吾以是法坐佛树下。降魔官属成最正觉。因是解法建立平等。在于地上结跏趺坐。便致巍巍神妙。梵王恭敬忽下稽首归命求哀。往古誓愿为一切众生。今悉集会咸欲闻经。梵王垂泪而勤劝助。唯济一切未度迷惑。佛成如斯微妙大圣。逮最正觉寂然安坐。而自静默心惟此意。五浊恶世九十六径六十二见。迷惑卒暴多无返复不受道教。不如默然取般泥洹。佛坐树下光明巍巍普照十方。净居身天遥见威光。颜貌功勋靡不晃昱。<a>道德</a>灼灼吉祥之业。应当流布。诸天众会皆共悦豫。建立大光寂寞正真圣达无际。曜明炜炜威德普显。无上清净三世最尊。周遍一切十方佛界。其心解彻动三千国。道慧广远难得见闻。超绝无底名称通畅。睹此威神妙光无量颜容盛德。智如虚空殊特无喻。于时梵王复重启佛。悚息一心恭恪自归。说此颂曰</p>
<p style="text-align: center">　　道场演大光　　降魔消尘劳</p>
<p style="text-align: center">　　震动三千国　　灭众恶趣患</p>
<p style="text-align: center">　　正身安隐坐　　不倾犹须弥</p>
<p style="text-align: center">　　振曜照佛土　　处树莫不蒙</p>
<p style="text-align: center">　　平坐诸根寂　　师子据<a>无畏</a></p>
<p style="text-align: center">　　自睹欲寂灭　　胜床护演晖</p>
<p style="text-align: center">　　在树王显威　　广布大道安</p>
<p style="text-align: center">　　消世无益法　　灭化三涂厄</p>
<p style="text-align: center">　　观光颜无厌　　心念谛愍伤</p>
<p style="text-align: center">　　审思说尊议　　等演法平坦</p>
<p style="text-align: center">　　道选三世业　　曜三品诸法</p>
<p style="text-align: center">　　以时宣意行　　现道犹月满</p>
<p style="text-align: center">　　色英三十二　　世上大圣父</p>
<p style="text-align: center">　　不舍世无乐　　神无比梵来</p>
<p style="text-align: center">　　观世在三火　　觉俗以法水</p>
<p style="text-align: center">　　常护灭烧然　　是时雨<a>甘露</a></p>
<p style="text-align: center">　　察精进无断　　迷惑得正路</p>
<p style="text-align: center">　　明眼教无二　　唯愍哀时诲</p>
<p style="text-align: center">　　德犹海大山　　众故放觉船</p>
<p style="text-align: center">　　斯度诸沉流　　化外险邪学</p>
<p style="text-align: center">　　人缚贪计身　　邪见害爱仆</p>
<p style="text-align: center">　　不得解久狱　　导众可化脱</p>
<p style="text-align: center">　　生邪长睡眠　　随尘不乐道</p>
<p style="text-align: center">　　得定戒愿强　　何不击法鼓</p>
<p style="text-align: center">　　人乏匮堕狱　　五趣世乞求</p>
<p style="text-align: center">　　常不逮无尽　　何故不宣祠</p>
<p style="text-align: center">　　无数众怀信　　在寂舍甘露</p>
<p style="text-align: center">　　炎哀解法雨　　执觉可降泽</p>
<p style="text-align: center">　　知三世疮病　　不觉心尘劳</p>
<p style="text-align: center">　　得了净医药　　何不济救疗</p>
<p style="text-align: center">　　消众生闇昧　　成大德马藏</p>
<p style="text-align: center">　　慧光照大千　　何不曜佛国</p>
<p style="text-align: center">　　唯愍天世人　　堕在四驶渎</p>
<p style="text-align: center">　　何不济此厄　　护诸堕大圹</p>
<p style="text-align: center">　　佛见诸杂想　　天人住叉手</p>
<p style="text-align: center">　　无谄弃非安　　何不现道宝</p>
<p style="text-align: center">　　佛眼观三界　　梵天劝人尊</p>
<p style="text-align: center">　　唯哀众邪见　　转法轮消热</p>
<p style="text-align: center">　　尊在师子座　　诸天人集斯</p>
<p style="text-align: center">　　立是求润泽　　唯为转法轮</p>
<h2>千佛名号品第二十</h2>
<p>　　喜王菩萨复白佛言。唯然世尊。今此会中宁有大士得此定意者乎。入斯八千四百诸度无极耶。及八万四千度无极法。入八万四千诸三昧门乎</p>
<p>　　佛告喜王菩萨。今此会中有菩萨大士。得此定意诸度无极。复得入斯八万四千诸三昧门。不但此诸开士。及当来学斯贤劫中成最正觉一千如来是也。除四如来也。前逮无上正真为最正觉者也。亦逮是三昧。喜王菩萨复白佛言。善哉世尊。唯以加哀。当宣此诸菩萨名字姓号。多所哀念多所安隐。愍伤诸天及十方人。护于正典当令道法而得久存。为将来学诸菩萨施。显示光明行无上正真之道而因成就。佛告喜王菩萨。谛听谛听善思念之。当为汝说千佛名号。喜王菩萨与诸大众受教而听。尔时世尊便叹咏说诸佛名字</p>
<p style="text-align: center">　　善思议　　诸佛音　　唯念安</p>
<p style="text-align: center">　　离垢称　　大名闻　　明珠髻</p>
<p style="text-align: center">　　坚师子　　独游步　　舍所念</p>
<p style="text-align: center">　　及智积　　意善住　　无极像</p>
<p style="text-align: center">　　无量觉　　言妙颜　　慧光曜</p>
<p style="text-align: center">　　消强意　　能拥护　　至诚英</p>
<p style="text-align: center">　　莲华界　　众诸安　　圣慧业</p>
<p style="text-align: center">　　将功勋　　无思议　　净梵施</p>
<p style="text-align: center">　　宝事业　　处天华　　善思惟</p>
<p style="text-align: center">　　无限法　　名闻音　　以办积</p>
<p style="text-align: center">　　自在门　　十种力　　有十力</p>
<p style="text-align: center">　　大圣德　　无所越　　游寂然</p>
<p style="text-align: center">　　在于彼　　无数天　　须弥光</p>
<p style="text-align: center">　　极重藏　　因越度　　而独步</p>
<p style="text-align: center">　　威神胜　　大部界　　以止护</p>
<p style="text-align: center">　　将三界　　有功勋　　宣名称</p>
<p style="text-align: center">　　日光明　　师子英　　时节王</p>
<p style="text-align: center">　　师子藏　　示现有　　光远照</p>
<p style="text-align: center">　　止师子　　有所施　　莫能胜</p>
<p style="text-align: center">　　为最幢　　喜悦称　　坚精进</p>
<p style="text-align: center">　　无损减　　有名称　　无恐怖</p>
<p style="text-align: center">　　无著天　　大灯明　　世光曜</p>
<p style="text-align: center">　　微妙音　　执功勋　　除闇冥</p>
<p style="text-align: center">　　无等伦</p>
<p>　　佛告喜王菩萨。当叹颂斯诸菩萨。等于贤劫中当成佛者。所有名号</p>
<p style="text-align: center">　　拘留孙　　含牟尼　　其迦叶</p>
<p style="text-align: center">　　释迦文　　慈氏佛　　师子焰</p>
<p style="text-align: center">　　柔仁佛　　及妙华　　善星宿</p>
<p style="text-align: center">　　及导师　　大丰多　　大力佛</p>
<p style="text-align: center">　　星宿王　　其药氏　　寂然英</p>
<p style="text-align: center">　　大光明　　牟尼佛　　等过品</p>
<p style="text-align: center">　　具足品　　等二事　　而照明</p>
<p style="text-align: center">　　日藏佛　　月光曜　　善明佛</p>
<p style="text-align: center">　　无忧佛　　摠含曜　　照执华</p>
<p style="text-align: center">　　功勋光　　因现义　　定光施</p>
<p style="text-align: center">　　兴盛佛　　好导师　　顶光明</p>
<p style="text-align: center">　　威神首　　难胜氏　　德幢佛</p>
<p style="text-align: center">　　静闲居　　<a>梵音</a>响　　顺次坚</p>
<p style="text-align: center">　　无本氏　　造光佛　　大山氏</p>
<p style="text-align: center">　　智金刚　　亿无畏　　宝莲华</p>
<p style="text-align: center">　　力人将　　华光氏　　以弃爱</p>
<p style="text-align: center">　　大威佛　　梵氏佛　　无量佛</p>
<p style="text-align: center">　　龙施佛　　龙施进　　坚固步</p>
<p style="text-align: center">　　无虚见　　施精佛　　解缚佛</p>
<p style="text-align: center">　　不退没　　师子幢　　迦法胜</p>
<p style="text-align: center">　　喜王佛　　号妙御　　受名称</p>
<p style="text-align: center">　　德丰多　　众香手　　离垢光</p>
<p style="text-align: center">　　师子颊　　号宝称　　灭除秽</p>
<p style="text-align: center">　　无量佛　　号总持　　雄人月</p>
<p style="text-align: center">　　善见佛　　逮严佛　　明珠光</p>
<p style="text-align: center">　　山顶英　　号<a>法事</a>　　了义理</p>
<p style="text-align: center">　　情性调　　宝品佛　　念胜根</p>
<p style="text-align: center">　　乐欲度　　住立觉　　了别党</p>
<p style="text-align: center">　　超越尊　　首最佛　　雨音声</p>
<p style="text-align: center">　　善思惟　　有善意　　离垢称</p>
<p style="text-align: center">　　大名闻　　明珠净　　坚师子</p>
<p style="text-align: center">　　住长树　　舍思惟　　智慧顶</p>
<p style="text-align: center">　　善住立　　有志意　　无量意</p>
<p style="text-align: center">　　妙颜色　　圣慧光　　誓坚固</p>
<p style="text-align: center">　　吉祥善　　有妙英　　人莲华</p>
<p style="text-align: center">　　所在安　　慧造佛　　功勋布</p>
<p style="text-align: center">　　光晖佛　　梵天施　　宝事佛</p>
<p style="text-align: center">　　妙好华　　天神锭　　善思义</p>
<p style="text-align: center">　　治自在　　名闻意　　积辩才</p>
<p style="text-align: center">　　金刚幢　　光曜炎　　第十佛</p>
<p style="text-align: center">　　诸佛号　　各如是　　无越乐</p>
<p style="text-align: center">　　游寂静　　有势王　　闲天佛</p>
<p style="text-align: center">　　山幢佛　　炎重圣　　光亦然</p>
<p style="text-align: center">　　宝藏佛　　不乐越　　胜大界</p>
<p style="text-align: center">　　三世护　　号德称　　月炎光</p>
<p style="text-align: center">　　晃明照　　临以时　　行首藏</p>
<p style="text-align: center">　　所奉行　　而示现　　焰照佛</p>
<p style="text-align: center">　　光明尊　　紫金山　　师子施</p>
<p style="text-align: center">　　莫能幢　　人中王　　光炎称</p>
<p style="text-align: center">　　坚精进　　无损称　　离于畏</p>
<p style="text-align: center">　　无著天　　大灯明　　<a>饶益</a>世</p>
<p style="text-align: center">　　微美香　　特德尊　　损于冥</p>
<p style="text-align: center">　　第等伦　　得自在　　师子誓</p>
<p style="text-align: center">　　名宝称　　消灭秽　　执甘露</p>
<p style="text-align: center">　　意中月　　日无畏　　以庄严</p>
<p style="text-align: center">　　意珠光　　首英项　　造法本</p>
<p style="text-align: center">　　第一义　　决众理　　施所愿</p>
<p style="text-align: center">　　宝品身　　重根劫　　欲济度</p>
<p style="text-align: center">　　乐意住　　分别部　　师子音</p>
<p style="text-align: center">　　号戏乐　　柔男子　　清和佛</p>
<p style="text-align: center">　　龙光佛　　华山氏　　龙忻豫</p>
<p style="text-align: center">　　香甚豪　　名称佛　　势大天</p>
<p style="text-align: center">　　功勋鬘　　饶益龙　　严饰目</p>
<p style="text-align: center">　　善行道　　至成佛　　愍伤氏</p>
<p style="text-align: center">　　了慧佛　　无量氏　　显明佛</p>
<p style="text-align: center">　　号至诚　　日光曜　　以决意</p>
<p style="text-align: center">　　无限佛　　颜貌像　　照明佛</p>
<p style="text-align: center">　　宝英氏　　决狐疑　　师子顾</p>
<p style="text-align: center">　　至安隐　　号柔【歹*蕮】　　善胁佛</p>
<p style="text-align: center">　　不虚觉　　妙华英　　帝石根</p>
<p style="text-align: center">　　号大威　　造作现　　无量佛</p>
<p style="text-align: center">　　名称宝　　天随氏　　解义矣</p>
<p style="text-align: center">　　具足意　　称高藏　　无忧佛</p>
<p style="text-align: center">　　离垢氏　　梵天佛　　总持豪</p>
<p style="text-align: center">　　目华佛　　离行体　　号法光</p>
<p style="text-align: center">　　无毁现　　德喜悦　　三界奉</p>
<p style="text-align: center">　　名开叶　　宝光氏　　宝英佛</p>
<p style="text-align: center">　　上名闻　　造光佛　　无量威</p>
<p style="text-align: center">　　以随时　　师子身　　明意佛</p>
<p style="text-align: center">　　难胜氏　　功德体　　名称英</p>
<p style="text-align: center">　　得力势　　游无限　　离垢月</p>
<p style="text-align: center">　　普现义　　勇猛佛　　功福富</p>
<p style="text-align: center">　　月灯光　　至德曜　　意离垢</p>
<p style="text-align: center">　　善寂然　　号善天　　永舍垢</p>
<p style="text-align: center">　　以无胜　　执殊供　　无量氏</p>
<p style="text-align: center">　　最好曜　　无卑藏　　无所住</p>
<p style="text-align: center">　　以复觉　　日尊重　　俗之光</p>
<p style="text-align: center">　　日善佛　　福丰饶　　兴威氏</p>
<p style="text-align: center">　　号无量　　意吉祥　　行帝王</p>
<p style="text-align: center">　　消罢劳　　施无热　　施名闻</p>
<p style="text-align: center">　　施兴华　　施齐士　　金刚佛</p>
<p style="text-align: center">　　将大施　　号意寂　　顺香手</p>
<p style="text-align: center">　　钩锁氏　　号善施　　无所卑</p>
<p style="text-align: center">　　廉恪佛　　月晃昱　　炎英佛</p>
<p style="text-align: center">　　大吉祥　　寂然慧　　号吉义</p>
<p style="text-align: center">　　甚山顶　　甚调良　　莲华氏</p>
<p style="text-align: center">　　无著称　　游圣慧　　离于冥</p>
<p style="text-align: center">　　充满佛　　所在安　　郡无损</p>
<p style="text-align: center">　　名称天　　勤<a>现行</a>　　月氏佛</p>
<p style="text-align: center">　　多功勋　　宝月佛　　师子幢</p>
<p style="text-align: center">　　乐于慧　　无所损　　号不戏		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p style="text-align: center">　　乐功德　　无著佛　　名闻氏</p>
<p style="text-align: center">　　莲华叶　　办大藏　　称明珠</p>
<p style="text-align: center">　　号金刚　　无量寿　　净明珠</p>
<p style="text-align: center">　　大根本　　超众恶　　名称月</p>
<p style="text-align: center">　　忻喜光　　无所犯　　宝意月</p>
<p style="text-align: center">　　号寂然　　明王施　　妙道御</p>
<p style="text-align: center">　　犹自在　　宝结佛　　以离畏</p>
<p style="text-align: center">　　宝藏佛　　若干月　　离垢称</p>
<p style="text-align: center">　　号寂灭　　天恭敬　　闲净天</p>
<p style="text-align: center">　　善威佛　　宝爱敬　　宝品佛</p>
<p style="text-align: center">　　宝游步　　师子党　　胜不净</p>
<p style="text-align: center">　　善意佛　　光照世　　宝威神</p>
<p style="text-align: center">　　离乐氏　　号忆智　　好清净</p>
<p style="text-align: center">　　化外业　　以香手　　意炎佛</p>
<p style="text-align: center">　　山幢幡　　善妙意　　坚固灯</p>
<p style="text-align: center">　　威神强　　号珠铠　　人坚佛</p>
<p style="text-align: center">　　安住月　　号梵音　　师子月</p>
<p style="text-align: center">　　威神首　　号善生　　莫能胜</p>
<p style="text-align: center">　　月氏佛　　慈众诸　　日大趣</p>
<p style="text-align: center">　　山光晖　　至德顶　　大名闻</p>
<p style="text-align: center">　　号法称　　施光佛　　炎曜施</p>
<p style="text-align: center">　　作至诚　　修命业　　以善时</p>
<p style="text-align: center">　　善甚重　　决了意　　志念行</p>
<p style="text-align: center">　　明珠香　　胜忻喜　　师子光</p>
<p style="text-align: center">　　号照明　　上名闻　　善山氏</p>
<p style="text-align: center">　　晃昱珠　　号光势　　势无卑</p>
<p style="text-align: center">　　勤修焰　　明珠月　　在世尊</p>
<p style="text-align: center">　　吉祥手　　宝忻乐　　闲静明</p>
<p style="text-align: center">　　好寂道　　光严哀　　所到寂</p>
<p style="text-align: center">　　世善乐　　号无忧　　顺十所</p>
<p style="text-align: center">　　忻乐力　　势力首　　势威王</p>
<p style="text-align: center">　　大势至　　功勋藏　　言至诚</p>
<p style="text-align: center">　　上安隐　　炎明佛　　大光氏</p>
<p style="text-align: center">　　德光明　　号宝首　　光演香</p>
<p style="text-align: center">　　造灯明　　吉像手　　善华叶</p>
<p style="text-align: center">　　珍宝佛　　江海氏　　执持地</p>
<p style="text-align: center">　　意义理　　意清彻　　功德轮</p>
<p style="text-align: center">　　宝舍宅　　行至义　　于世月</p>
<p style="text-align: center">　　音柔和　　梵英心　　面威重</p>
<p style="text-align: center">　　意吉利　　坚固施　　号福光</p>
<p style="text-align: center">　　大威曜　　宝氏佛　　号名闻</p>
<p style="text-align: center">　　至重愿　　无量称　　光不虚</p>
<p style="text-align: center">　　消天嫉　　胜根元　　众金刚</p>
<p style="text-align: center">　　英善品　　妙华群　　意证明</p>
<p style="text-align: center">　　无清行　　善思称　　以照曜</p>
<p style="text-align: center">　　神祇品　　寂功勋　　超越义</p>
<p style="text-align: center">　　住无畏　　建立慈　　至要藏</p>
<p style="text-align: center">　　明珠行　　威解脱　　善光明</p>
<p style="text-align: center">　　至味佛　　善度脱　　等威神</p>
<p style="text-align: center">　　圣慧胜　　梵以生　　至诚音</p>
<p style="text-align: center">　　善觉佛　　势力施　　师子步</p>
<p style="text-align: center">　　号华英　　慧事业　　慧与华</p>
<p style="text-align: center">　　功德藏　　布名闻　　除卑贱</p>
<p style="text-align: center">　　无恐怖　　意光明　　于斯梵</p>
<p style="text-align: center">　　自望天　　爱事业　　真诚天</p>
<p style="text-align: center">　　明珠藏　　功德室　　积圣慧</p>
<p style="text-align: center">　　莫能喻　　喜悦喜　　坚固愿</p>
<p style="text-align: center">　　所施天　　梵柔仁　　意所趣</p>
<p style="text-align: center">　　得消恶　　火赫焰　　大威神</p>
<p style="text-align: center">　　思夷华　　鸣吼佛　　善计数</p>
<p style="text-align: center">　　根无忆　　大爱敬　　善安意</p>
<p style="text-align: center">　　光重曜　　弘微妙　　主所生</p>
<p style="text-align: center">　　精所至　　善决义　　有境界</p>
<p style="text-align: center">　　善多佛　　迦陀愿　　救于世</p>
<p style="text-align: center">　　福光氏　　宝音佛　　金刚将</p>
<p style="text-align: center">　　号富有　　师子力　　离垢目</p>
<p style="text-align: center">　　身解脱　　觉清彻　　圣慧步</p>
<p style="text-align: center">　　威坚固　　大光明　　日晃曜</p>
<p style="text-align: center">　　体离垢　　分别威　　无损耗</p>
<p style="text-align: center">　　柔软业　　月光氏　　雷施佛</p>
<p style="text-align: center">　　行寂然　　号无怒　　多有镫</p>
<p style="text-align: center">　　晃曜田　　清净国　　超出上</p>
<p style="text-align: center">　　莲华上　　光首佛　　宝清净</p>
<p style="text-align: center">　　号极贤　　宝上氏　　善安明</p>
<p style="text-align: center">　　江海施　　梵天英　　善宝盖</p>
<p style="text-align: center">　　好妙焰　　随时义　　明达想</p>
<p style="text-align: center">　　功德晖　　宣音佛　　盛满月</p>
<p style="text-align: center">　　莲华光　　善专精　　锭明王</p>
<p style="text-align: center">　　电焰英　　光明王　　号晃昱</p>
<p style="text-align: center">　　称无捐　　莲<a>华藏</a>　　供养至</p>
<p style="text-align: center">　　四禅业　　无所得　　强势兵</p>
<p style="text-align: center">　　功德藏　　独游步　　无碍佛</p>
<p style="text-align: center">　　觉意静　　慧光明　　号天圣</p>
<p style="text-align: center">　　御光明　　应所趣　　华英佛</p>
<p style="text-align: center">　　罗云氏　　大笃信　　星宿王</p>
<p style="text-align: center">　　医王佛　　功福平　　所覆盖</p>
<p style="text-align: center">　　宣畅王　　日光明　　法藏氏</p>
<p style="text-align: center">　　善意佛　　德根念　　损兵刃</p>
<p style="text-align: center">　　号智积　　善住立　　善了行</p>
<p style="text-align: center">　　梵天音　　龙雷电　　和音佛</p>
<p style="text-align: center">　　<a>神通</a>英　　圣智品　　吉安祥</p>
<p style="text-align: center">　　梵平等　　妙目疗　　号布龙</p>
<p style="text-align: center">　　至诚英　　明了佛　　无怯弱</p>
<p style="text-align: center">　　宝音声　　柔软响　　号师子</p>
<p style="text-align: center">　　号琦萨　　若干辩　　勇慧氏</p>
<p style="text-align: center">　　莲华积　　号华开　　行步至</p>
<p style="text-align: center">　　积功德　　颜貌贵　　主威曜</p>
<p style="text-align: center">　　月镫明　　威神王　　觉王佛</p>
<p style="text-align: center">　　无尽氏　　觉达月　　号悦豫</p>
<p style="text-align: center">　　智郡上　　号最上　　逮威施</p>
<p style="text-align: center">　　智慧氏　　音柔音　　导师元</p>
<p style="text-align: center">　　声无碍　　施尊藏　　豪慧佛</p>
<p style="text-align: center">　　独游步　　大晃曜　　应根香</p>
<p style="text-align: center">　　善光明　　布威称　　好颜王</p>
<p style="text-align: center">　　号吉利　　师子兵　　所止宿</p>
<p style="text-align: center">　　名闻伏　　和妙藏　　福光明</p>
<p style="text-align: center">　　住良性　　镫明王　　积圣慧</p>
<p style="text-align: center">　　尊天佛　　大主元　　解了行</p>
<p style="text-align: center">　　号金结　　闲静教　　号难胜</p>
<p style="text-align: center">　　悦喜人　　安明氏　　紫金光</p>
<p style="text-align: center">　　号妙好　　功勋根　　法饶益</p>
<p style="text-align: center">　　功德多　　丰多氏　　号虚空</p>
<p style="text-align: center">　　微妙慧　　觉解微　　一切威</p>
<p style="text-align: center">　　如药佛　　解脱英　　智藏佛</p>
<p style="text-align: center">　　积圣慧　　可敬畏　　降伏流</p>
<p style="text-align: center">　　解无碍　　集至诚　　善音响</p>
<p style="text-align: center">　　威重帝　　应如念　　号称法</p>
<p style="text-align: center">　　解威神　　尊<a>化身</a>　　言柔软</p>
<p style="text-align: center">　　师子发　　捐重担　　拔众根</p>
<p style="text-align: center">　　敬师子　　法伴侣　　游安隐</p>
<p style="text-align: center">　　无怒觉　　颜色盛　　威神王</p>
<p style="text-align: center">　　号诸觉　　善明佛　　住立义</p>
<p style="text-align: center">　　觉光明　　神妙音　　威悦众</p>
<p style="text-align: center">　　行不虚　　消坏嗔　　颜貌尊</p>
<p style="text-align: center">　　善紫金　　调和佛　　解脱结</p>
<p style="text-align: center">　　住于法　　号往归　　弃自大</p>
<p style="text-align: center">　　圣慧藏　　梵天游　　号栴檀</p>
<p style="text-align: center">　　无愁戚　　清净身　　号佛英</p>
<p style="text-align: center">　　莲华佛　　威无量　　天光曜</p>
<p style="text-align: center">　　圣智华　　号作斯　　功德慧</p>
<p style="text-align: center">　　梵天居　　宝牵佛　　帝王氏</p>
<p style="text-align: center">　　无损佛　　至尊教　　水帝王</p>
<p style="text-align: center">　　星明氏　　无所害　　琉璃藏</p>
<p style="text-align: center">　　号天华　　扬名称　　弓身光</p>
<p style="text-align: center">　　极善明　　一切勋　　甚贵光</p>
<p style="text-align: center">　　珍宝佛　　元首氏　　妙丈夫</p>
<p style="text-align: center">　　号月所　　无量光　　快意念</p>
<p style="text-align: center">　　炎明佛　　视无厌　　师子佛</p>
<p style="text-align: center">　　好乐慧　　山根本　　寂然德</p>
<p style="text-align: center">　　积势力　　宜义帝　　畅善声</p>
<p style="text-align: center">　　号快华　　住于义　　威德王</p>
<p style="text-align: center">　　慧无等　　号无限　　音响佛</p>
<p style="text-align: center">　　名<a>殊胜</a>　　善光明　　安隐斯</p>
<p style="text-align: center">　　解说佛　　心思义　　号极贵</p>
<p style="text-align: center">　　宣畅音　　晃昱业　　等虚空</p>
<p style="text-align: center">　　身名闻　　利寂然　　无瑕秽</p>
<p style="text-align: center">　　号清净　　意习行　　莲华佛</p>
<p style="text-align: center">　　顺品第　　善光曜　　妙辩才</p>
<p style="text-align: center">　　号尽极　　善周遍　　重根元</p>
<p style="text-align: center">　　离怖畏　　慧清白　　安住佛</p>
<p style="text-align: center">　　宣辩才　　最明目　　觉名闻</p>
<p style="text-align: center">　　常空佛　　月寂然　　无恐惧</p>
<p style="text-align: center">　　大显现　　梵天氏　　好音响</p>
<p style="text-align: center">　　大圣慧　　度边际　　普无际</p>
<p style="text-align: center">　　觉了意　　树根元　　行极顺</p>
<p style="text-align: center">　　清除音　　寂功德　　有力势</p>
<p style="text-align: center">　　号强首　　敬圣佛　　以逮德</p>
<p style="text-align: center">　　号明味　　雷震吼　　雨音声</p>
<p style="text-align: center">　　眼爱敬　　仁贤氏　　明极快</p>
<p style="text-align: center">　　极富有　　合集德　　而寂然</p>
<p style="text-align: center">　　号悦豫　　法幢幡　　至圣响</p>
<p style="text-align: center">　　心虚空　　法祠音　　功德佛</p>
<p style="text-align: center">　　分别音　　德光明　　有威神</p>
<p style="text-align: center">　　达根元　　有意念　　有捷辩</p>
<p style="text-align: center">　　寂然轮　　仁善王　　若干月</p>
<p style="text-align: center">　　曰远闻　　无垢尘　　德至诚</p>
<p style="text-align: center">　　殊妙华　　德幢幡　　群辩才</p>
<p style="text-align: center">　　好珍宝　　怀悦豫　　敬爱月</p>
<p style="text-align: center">　　无卒暴　　师子力　　自在王</p>
<p style="text-align: center">　　悦无量　　平等业　　无嗔恚</p>
<p style="text-align: center">　　灭垢秽　　颁宣宜　　慧无愚</p>
<p style="text-align: center">　　玄妙佛　　善仁贤　　而应住</p>
<p style="text-align: center">　　十慧寂　　言谈帝　　号丈夫</p>
<p style="text-align: center">　　有深意　　行无量　　有法力</p>
<p style="text-align: center">　　至供养　　华光明　　在三世</p>
<p style="text-align: center">　　间静供　　日曜藏　　天奉事</p>
<p style="text-align: center">　　幢幡佛　　有解脱　　至真发</p>
<p style="text-align: center">　　演甘露　　极殊异　　坚雄心</p>
<p style="text-align: center">　　真珍宝　　光明品　　游玄妙</p>
<p style="text-align: center">　　言辞净　　震光明　　积功德</p>
<p style="text-align: center">　　演光曜　　无损首　　师子步</p>
<p style="text-align: center">　　超出难　　布施华　　颜悦豫</p>
<p style="text-align: center">　　红莲华　　好爱慧　　净玄珠</p>
<p style="text-align: center">　　清无虚　　慧圣明　　<a>谦卑</a>行</p>
<p style="text-align: center">　　除幢幡　　善思惟　　好脱门</p>
<p style="text-align: center">　　晓了明　　闻如海　　总持宝</p>
<p style="text-align: center">　　成智识　　可悦意　　畅音声</p>
<p style="text-align: center">　　见无业　　好所乐　　断垢尘</p>
<p style="text-align: center">　　行极边　　多化异　　天布响</p>
<p style="text-align: center">　　宝游步　　红莲华　　象香首</p>
<p style="text-align: center">　　伏怨敌　　富多闻　　恨善郡</p>
<p style="text-align: center">　　妙华光　　师子响　　月游住</p>
<p style="text-align: center">　　定坏冥　　无所动　　忍细步</p>
<p style="text-align: center">　　福灯度　　嘱累音　　而最上</p>
<p style="text-align: center">　　精进力　　住术意　　发寂然</p>
<p style="text-align: center">　　妙善月　　觉意华　　吉祥善</p>
<p style="text-align: center">　　所言快　　慧势力　　威方便</p>
<p style="text-align: center">　　镫火光　　行步强　　天音声</p>
<p style="text-align: center">　　顺寂然　　若干日　　以随时</p>
<p style="text-align: center">　　安乐佛　　戒光明　　修建立</p>
<p style="text-align: center">　　无尘埃　　安住和　　有圣慧</p>
<p style="text-align: center">　　转增益　　香光明　　因顺时</p>
<p style="text-align: center">　　音晖曜　　柔软业　　无挂碍</p>
<p style="text-align: center">　　寂幢幡　　趣最道　　行玄妙</p>
<p style="text-align: center">　　爱敬宝　　法所游　　而言天</p>
<p style="text-align: center">　　无极慈　　善知友　　步寂然</p>
<p style="text-align: center">　　无量土　　明曜山　　贤所叹</p>
<p style="text-align: center">　　兴发道　　斯威神　　所现光</p>
<p style="text-align: center">　　报善行　　逮极善　　离忧戚</p>
<p style="text-align: center">　　宝光明　　所行道　　功福行</p>
<p style="text-align: center">　　德如海　　若干品　　降伏魔</p>
<p style="text-align: center">　　除害非　　所宿止　　入外学</p>
<p style="text-align: center">　　无坏意　　能思远　　因所诚</p>
<p style="text-align: center">　　取重解　　斯爱敬　　道幢幡</p>
<p style="text-align: center">　　圣慧响　　号须深　　斯梵天</p>
<p style="text-align: center">　　乐隐佛　　神足英　　胜根地</p>
<p style="text-align: center">　　所执持　　日恭恪　　月宫生</p>
<p style="text-align: center">　　迦益华　　贤所施　　持精明</p>
<p style="text-align: center">　　福所哀　　好乐力　　善音说</p>
<p style="text-align: center">　　法贵佛　　梵天响　　其快善</p>
<p style="text-align: center">　　无缺漏　　觉举号　　大弘广</p>
<p style="text-align: center">　　名闻称　　英妙意　　畅神音</p>
<p style="text-align: center">　　师音树　　弃愚痴　　降甘露</p>
<p style="text-align: center">　　仁贤月　　辩无量　　宣名称</p>
<p style="text-align: center">　　应性行　　供养度　　而怀忧</p>
<p style="text-align: center">　　爱乐安　　虚俗志　　乐所趣</p>
<p style="text-align: center">　　归所行　　破众业　　青莲华</p>
<p style="text-align: center">　　调华佛　　永无底　　宣辩才</p>
<p style="text-align: center">　　号光曜　　斯逮致　　有功勋</p>
<p style="text-align: center">　　御精进　　天竟域　　最上行</p>
<p style="text-align: center">　　习好乐　　功福意　　亘明曜</p>
<p style="text-align: center">　　德无量　　集威神　　师子步</p>
<p style="text-align: center">　　妙无动　　行晃曜　　龙音响</p>
<p style="text-align: center">　　执持轮　　尊势象　　乐哀世</p>
<p style="text-align: center">　　法音佛　　乐无底　　号名称</p>
<p style="text-align: center">　　雨幢佛　　雨德行　　美好香</p>
<p style="text-align: center">　　号虚空　　音响辞　　天帝王</p>
<p style="text-align: center">　　弘明珠　　善财业　　灯火焰</p>
<p style="text-align: center">　　断根王　　闲寂静　　主安隐</p>
<p style="text-align: center">　　师子音　　流宝名　　建立义</p>
<p style="text-align: center">　　建示现　　所有华　　眉间光</p>
<p style="text-align: center">　　无边际　　辩才王　　【邱-丘+半】伴慧</p>
<p style="text-align: center">　　由自在　　师子发　　游晃煜</p>
<p style="text-align: center">　　德灯焰　　月晖曜　　无所愁</p>
<p style="text-align: center">　　郡土地　　心觉解　　殊胜法</p>
<p style="text-align: center">　　安光教　　应美香　　其有力</p>
<p style="text-align: center">　　智慧华　　其音强　　顺安隐</p>
<p style="text-align: center">　　义理氏　　好爱喜　　得致胜</p>
<p style="text-align: center">　　执衣钵　　行寂然　　人师子</p>
<p style="text-align: center">　　有名称　　号楼由</p>
<p>　　是贤劫中有斯千佛兴现出世。度脱十方一切众生。是千佛等各有名号皆如是像。若有人闻受持讽诵。执学心怀专精了识。行无放逸和同供养。弃众恶趣勤苦之患。长得安隐住于禁戒。诸所将信顺喜经道。应行清净值具足果。此深妙忍根元法忍。护一切世若干亿劫。犯诸恶行不知罪福果之报应。闻诸佛名除一切罪无复众患。假使有持是诸佛名一切尊号。致得神足一心定意。若有凡庶。逮得见闻自在值此。斯众导师御行经典。怀来亿载无量功祚。所解说义畅达音慧。因得值见斯三昧定。性行清净心无犹豫。所兴发慧不着三界。以逮总持存在心怀。是等当行此三昧定</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>