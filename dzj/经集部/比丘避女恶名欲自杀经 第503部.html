<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，比丘避女恶名欲自杀经 第503部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>比丘避女恶名欲自杀经 第503部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong><a>比丘</a>避女恶名欲<a>自杀</a>经</strong></p>
<p style="text-align: left">　　西晋<a>沙门</a>法炬译</p>
<p style="text-align: left">　　如是我闻。一时佛住舍卫国。祇树给孤独园。时有异比丘。在拘萨罗人间。住一林中。时彼比丘。与长者妇女。嬉戏起恶名声。时彼比丘。作是念。我今不应共他妇女起恶名声。我今欲于此林中自杀。时彼林中。止住天神作是念。恶不善不类。此比丘不坏无过。而于林中。欲自杀身。我今当往方便开悟。时彼天神。化作长者女身语比丘言。于诸巷路四衢道中。<a>世间</a>诸人。为我及汝。起恶名声言。我与汝共相习近。作不正事。已有恶名今可<a>还俗</a>共相娱乐。比丘答言。以彼里巷四衢道中。为我与汝起恶名声。共相习近。为不正事。我今且自杀身。时彼天神还复天身。而说偈言</p>
<p style="text-align: left">　　虽闻多恶名　　苦<a>行者</a>忍之</p>
<p style="text-align: left">　　不应苦自害　　亦不应起恼</p>
<p style="text-align: left">　　闻声恐怖者　　是则林中兽</p>
<p style="text-align: left">　　是轻躁众生　　不成<a>出家</a>法</p>
<p style="text-align: left">　　仁者当堪耐　　下中上恶声</p>
<p style="text-align: left">　　执心坚住者　　是则出家法</p>
<p style="text-align: left">　　不由他人语　　令汝成劫贼</p>
<p style="text-align: left">　　亦不由他人　　令汝得<a>罗汉</a></p>
<p style="text-align: left">　　<a>如法</a>自知已　　诸天亦复知</p>
<p style="text-align: left">　　尔时比丘。为彼天神所开悟已。专精思惟。断除烦恼。得阿罗汉比丘避女恶名欲自杀经</p>
				</div></div><hr><script charset='utf-8' src='../../js/footer.js'></script></body></html>