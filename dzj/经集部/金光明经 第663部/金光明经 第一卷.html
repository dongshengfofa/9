<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修金光明经 第一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金光明经 第一卷</center></div><div class='fo'><center>经文出处:来自无量光明网</center><br/><br>
<h2>金光明经 序言</h2>
<p><strong>　　真定府十方洪济禅院住持传法慈觉大师宗颐述</strong></p>
<p>　　夫灵心绝待。泯万物而独存。妙行难思。诸缘普现。则实际理地。虽不受于一毫。而事相门中。不舍于一法。故如来出世。说金光明经。依清净心。建<a>解脱</a>行。显出尘之经卷。永廓迷情。示伏藏之宝王。顿圆大用。夫以信相为起教之人。则<a>菩萨</a>无滞空之行。于坚牢有赞空之颂。则法身非有相之求。性相该通。有无互建则一经之要义在于斯。至于明诸<a>佛法</a>性之源。探如来寿量之本。金光普照。发扬一切智门。金鼓腾声。显示无边妙用。则菩萨发行之源也。忏除罪障。本如梦之法门。赞叹如来。举<a>修行</a>之妙果。摩诃萨埵之饲虎。能舍能行。长者流水之济鱼。有始有卒。则菩萨依真之行也。譬之明月当天。影沉众水。真金作器。体应万形。主伴<a>圆融</a>。一多<a>自在</a>。能于一法。受一切法。则信如来之秘藏。实为<a>三界</a>之宝乘。庄严性海之门。趣向觉王之本。是以十千天子。闻而顿证于菩提。一切众生。入者皆同于<a>甘露</a>。则见闻<a>随喜</a>。读诵受持。于一念具了无上法门者。岂小缘哉。凡我同俦。勉思佛意。元丰四年三月十五日序</p>
<h2>金光明经 第一卷</h2>
<p><strong>　　北凉<a>三藏</a>法师昙无谶译</strong></p>
<h3>　　金光明经序品第一</h3>
<p>　　如是我闻。一时佛住王舍大城耆阇崛山。是时如来游于无量甚深法性诸佛行处。过诸菩萨所行清净。</p>
<p style="text-align: center">　　是金光明　　诸经之王　　若有闻者</p>
<p style="text-align: center">　　则能思惟　　无上微妙　　甚深之义</p>
<p style="text-align: center">　　如是经典　　常为四方　　四佛<a>世尊</a></p>
<p style="text-align: center">　　之所护持　　东方阿閦　　南方宝相</p>
<p style="text-align: center">　　西无量寿　　北微妙声　　我今当说</p>
<p style="text-align: center">　　忏悔等法　　所生功德　　为无有上</p>
<p style="text-align: center">　　能坏诸苦　　尽不善业　　一切种智</p>
<p style="text-align: center">　　而为根本　　无量功德　　之所庄严</p>
<p style="text-align: center">　　灭除诸苦　　与无量乐　　诸根不具</p>
<p style="text-align: center">　　<a>寿命</a>损减　　贫穷困苦　　诸天舍离</p>
<p style="text-align: center">　　亲厚斗讼　　王法所加　　各各忿诤</p>
<p style="text-align: center">　　财物损耗　　愁忧恐怖　　恶星灾异</p>
<p style="text-align: center">　　众邪蛊道　　变怪相续　　卧见恶梦</p>
<p style="text-align: center">　　昼则愁恼　　当净洗浴　　听是经典</p>
<p style="text-align: center">　　至心清净　　着净絜衣　　专听诸佛</p>
<p style="text-align: center">　　甚深行处　　是经威德　　能悉消除</p>
<p style="text-align: center">　　如是诸恶　　令其寂灭　　护世四王</p>
<p style="text-align: center">　　将诸官属　　并及无量　　夜叉之众</p>
<p style="text-align: center">　　悉来拥护　　持是经者　　大辩天神</p>
<p style="text-align: center">　　尼连河神　　鬼子母神　　地神坚牢</p>
<p style="text-align: center">　　大梵尊天　　三十三天　　大神龙王</p>
<p style="text-align: center">　　紧那罗王　　迦楼罗王　　阿修罗王</p>
<p style="text-align: center">　　与其眷属　　悉共至彼　　拥护是人</p>
<p style="text-align: center">　　昼夜不离　　我今所说　　诸佛世尊</p>
<p style="text-align: center">　　甚深秘密　　微妙行处　　亿百千劫</p>
<p style="text-align: center">　　甚难得值　　若得闻经　　若为他说</p>
<p style="text-align: center">　　若心随喜　　若设供养　　如是之人</p>
<p style="text-align: center">　　于无量劫　　常为诸天　　八部所敬</p>
<p style="text-align: center">　　如是修行　　生功德者　　得不思议</p>
<p style="text-align: center">　　无量福聚　　亦为十方　　诸佛世尊</p>
<p style="text-align: center">　　深行菩萨　　之所护持　　着净衣服</p>
<p style="text-align: center">　　以上妙香　　慈心供养　　常不远离</p>
<p style="text-align: center">　　身意清净　　无诸垢秽　　<a>欢喜</a>悦豫</p>
<p style="text-align: center">　　深乐是典　　若得听闻　　当知善得</p>
<p style="text-align: center">　　人身人道　　及以正命　　若闻忏悔</p>
<p style="text-align: center">　　执持在心　　是上善根　　诸佛所赞</p>
<h3>　　金光明经寿量品第二</h3>
<p>　　尔时王舍城中。有菩萨摩诃萨名曰信相。已曾供养过去无量亿那由他百千诸佛。种诸善根。是信相菩萨作是思惟。何因何缘。释迦如来寿命短促方八十年。复更念言。如佛所说有二因缘寿命得长。何等为二。一者不杀。二者施食。而我世尊。于无量百千亿那由他阿僧祇劫。修不杀戒具足十善。饮食惠施不可限量。乃至己身骨髓肉血。充足饱满饥饿众生。况余饮食。大士如是至心<a>念佛</a>。思是义时其室自然广博严事天绀琉璃种种众宝。杂厕间错以成其地。犹如如来所居<a>净土</a>。有妙香气过诸天香。烟云垂布遍满其室。其室四面。各有四宝上妙高座自然而出。纯以天衣而为敷具。是妙座上各有诸佛所受用华众宝合成。于莲华上有四如来。东方名阿閦。南方名宝相。西方名无量寿。北方名微妙声。是四如来自然而坐师子座上。放大光明照王舍城。及此三千<a>大千世界</a>。乃至十方恒河沙等诸佛世界。雨诸天华作天妓乐。尔时三千大千世界所有众生。以佛神力受天快乐。诸根不具即得具足。举要言之。一切<a>世间</a>所有利益。未曾有事悉具出现。尔时信相菩萨。见是诸佛及希有事。欢喜踊跃恭敬合掌。向诸世尊至心念佛。作是思惟。释迦如来无量功德。唯寿命中心生疑惑。云何如来寿命如是方八十年。尔时四佛。以正遍知告信相菩萨。善男子。汝今不应思量如来寿命短促。何以故。善男子。我等不见诸天世人魔众梵众<a>沙门</a><a>婆罗门</a>人及非人有能思算如来寿量知其齐限。唯除如来。时四如来。将欲宣畅释迦文佛所得寿命。欲<a>色界</a>天。诸龙鬼神乾闼婆阿修罗迦楼罗紧那罗摩睺罗伽。及无量百千亿那由他菩萨摩诃萨。以佛神力悉来聚集信相菩萨摩诃萨室。尔时四佛。于大众中略以偈喻说释迦如来所得寿量。而作颂曰</p>
<p style="text-align: center">　　一切诸水　　可知几滴　　无有能数</p>
<p style="text-align: center">　　释尊寿命　　诸须弥山　　可知斤两</p>
<p style="text-align: center">　　无有能量　　释尊寿命　　一切大地</p>
<p style="text-align: center">　　可知鹿数　　无有能算　　释尊寿命</p>
<p style="text-align: center">　　<a>虚空</a>分界　　尚可尽边　　无有能计</p>
<p style="text-align: center">　　释尊寿命　　不可计劫　　亿百千万</p>
<p style="text-align: center">　　佛寿如是　　无量无边　　以是因缘</p>
<p style="text-align: center">　　故说二缘　　不害物命　　施食无量</p>
<p style="text-align: center">　　是故大士　　寿不可计　　无量无边</p>
<p style="text-align: center">　　亦无齐限　　是故汝今　　不应于佛</p>
<p style="text-align: center">　　无量寿命　　而生疑惑</p>
<p>　　尔时信相菩萨摩诃萨。闻是四佛宣说如来寿命无量。深心信解欢喜踊跃。说是如来寿量品时。无量无边阿僧祇众生。发阿耨多罗三藐三菩提心。时四如来忽然不现。</p>
<h3>　　金光明经忏悔品第三</h3>
<p>　　尔时信相菩萨。即于其夜梦见金鼓。其状姝大其明普照喻如日光。复于光中得见十方无量无边诸佛世尊。众宝树下坐琉璃座。与无量百千眷属围绕而为<a>说法</a>。见有一人似婆罗门。以枹击鼓出大音声。其声演说忏悔偈颂。时信相菩萨。从梦寤已。至心忆念梦中所闻忏悔偈颂。过夜至旦出王舍城。尔时亦有无量无边百千众生。与菩萨俱往耆阇崛山至于佛所。至佛所已顶<a>礼佛</a>足右绕三匝。却坐一面敬心合掌。瞻仰尊颜目不暂舍。以其梦中所见金鼓及忏悔偈。向如来说。</p>
<p style="text-align: center">　　昨夜所梦　　至心忆持　　梦见金鼓</p>
<p style="text-align: center">　　妙色晃耀　　其光大盛　　明踰于日</p>
<p style="text-align: center">　　遍照十方　　恒沙世界　　又因此光</p>
<p style="text-align: center">　　得见诸佛　　众宝树下　　坐琉璃座</p>
<p style="text-align: center">　　无量大众　　围绕说法　　见婆罗门</p>
<p style="text-align: center">　　击是金鼓　　其鼓音中　　说如是偈</p>
<p style="text-align: center">　　是大金鼓　　所出妙音　　悉能灭除</p>
<p style="text-align: center">　　三世诸苦　　<a>地狱</a>饿鬼　　畜生等苦</p>
<p style="text-align: center">　　贫穷困苦　　及诸有苦　　是鼓所出</p>
<p style="text-align: center">　　微妙之音　　能除众生　　诸恼所逼</p>
<p style="text-align: center">　　断众怖畏　　令得无惧　　犹如诸佛</p>
<p style="text-align: center">　　得无所畏　　诸佛<a>圣人</a>　　所成功德</p>
<p style="text-align: center">　　离于<a>生死</a>　　到大智岸　　如是众生</p>
<p style="text-align: center">　　所得功德　　定及助道　　犹如大海</p>
<p style="text-align: center">　　是鼓所出　　如是妙音　　令众生得</p>
<p style="text-align: center">　　<a>梵音</a>深远　　证佛无上　　菩提胜果</p>
<p style="text-align: center">　　转无上轮　　微妙清净　　住寿无量</p>
<p style="text-align: center">　　不思议劫　　演说<a>正法</a>　　利益众生</p>
<p style="text-align: center">　　能害烦恼　　消除诸苦　　贪嗔痴等</p>
<p style="text-align: center">　　悉令寂灭　　若有众生　　处在地狱</p>
<p style="text-align: center">　　大火炽然　　烧炙其身　　若闻金鼓</p>
<p style="text-align: center">　　微妙音声　　所出言教　　即寻礼佛</p>
<p style="text-align: center">　　亦令众生　　得知<a>宿命</a>　　百生千生</p>
<p style="text-align: center">　　千万亿生　　令心<a>正念</a>　　诸佛世尊</p>
<p style="text-align: center">　　亦闻无上　　微妙之言　　是金鼓中</p>
<p style="text-align: center">　　所出妙音　　复令众生　　值遇诸佛</p>
<p style="text-align: center">　　远离一切　　诸恶业等　　善修无量</p>
<p style="text-align: center">　　白净之业　　诸天世人　　及余众生</p>
<p style="text-align: center">　　随其所思　　诸所愿求　　如是金鼓</p>
<p style="text-align: center">　　所出之音　　皆悉能令　　成就具足</p>
<p style="text-align: center">　　若有众生　　堕大地狱　　猛火炎炽</p>
<p style="text-align: center">　　焚烧其身　　无有救护　　<a>流转</a>诸难</p>
<p style="text-align: center">　　当令是等　　悉灭诸苦　　若有众生		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p style="text-align: center">　　诸苦所切　　三恶道报　　及以人中</p>
<p style="text-align: center">　　如是金鼓　　所出之音　　悉能灭除</p>
<p style="text-align: center">　　一切诸苦　　无依无归　　无有救护</p>
<p style="text-align: center">　　我为是等　　作归依处　　是诸世尊</p>
<p style="text-align: center">　　今当证知　　久已于我　　生大悲心</p>
<p style="text-align: center">　　在在处处　　十方诸佛　　现在世雄</p>
<p style="text-align: center">　　两足之尊　　我本所作　　恶不善业</p>
<p style="text-align: center">　　今者忏悔　　诸十力前　　不识诸佛</p>
<p style="text-align: center">　　及父母恩　　不解善法　　造作众恶</p>
<p style="text-align: center">　　自恃种姓　　及诸财宝　　盛年放逸</p>
<p style="text-align: center">　　作诸恶行　　心念不善　　口作恶业</p>
<p style="text-align: center">　　随心所作　　不见其过　　凡夫愚行</p>
<p style="text-align: center">　　无知闇覆　　亲近恶友　　烦恼乱心</p>
<p style="text-align: center">　　五欲因缘　　心生忿恚　　不知厌足</p>
<p style="text-align: center">　　故作众恶　　亲近非圣　　因生悭嫉</p>
<p style="text-align: center">　　贫穷因缘　　奸谄作恶　　系属于他</p>
<p style="text-align: center">　　常有怖畏　　不得自在　　而造诸恶</p>
<p style="text-align: center">　　贪欲恚痴　　扰动其心　　渴爱所逼</p>
<p style="text-align: center">　　造作众恶　　依因衣食　　及以女色</p>
<p style="text-align: center">　　诸结恼热　　造作众恶　　身口意恶</p>
<p style="text-align: center">　　所集三乐　　如是众罪　　今悉忏悔</p>
<p style="text-align: center">　　或不恭敬　　佛法圣众　　如是众罪</p>
<p style="text-align: center">　　今悉忏悔　　或不恭敬　　缘觉菩萨</p>
<p style="text-align: center">　　如是众罪　　今悉忏悔　　以无智故</p>
<p style="text-align: center">　　诽谤正法　　不知恭敬　　父母尊长</p>
<p style="text-align: center">　　如是众罪　　今悉忏悔　　愚惑所覆</p>
<p style="text-align: center">　　骄慢放逸　　因贪恚痴　　造作诸恶</p>
<p style="text-align: center">　　如是众罪　　今悉忏悔　　我今供养</p>
<p style="text-align: center">　　无量无边　　二千大千　　世界诸佛</p>
<p style="text-align: center">　　我当拔济　　十方一切　　无量众生</p>
<p style="text-align: center">　　所有诸苦　　我当安止　　不可思议</p>
<p style="text-align: center">　　阿僧祇众　　令住十地　　已得安止</p>
<p style="text-align: center">　　住十地者　　悉令具足　　如来正觉</p>
<p style="text-align: center">　　为一众生　　亿劫修行　　使无量众</p>
<p style="text-align: center">　　令度<a>苦海</a>　　我当为是　　诸众生等</p>
<p style="text-align: center">　　演说微妙　　甚深悔法　　所谓金光</p>
<p style="text-align: center">　　灭除诸恶　　千劫所作　　极重恶业</p>
<p style="text-align: center">　　若能至心　　一忏悔者　　如是众罪</p>
<p style="text-align: center">　　悉皆灭尽　　我今已说　　忏悔之法</p>
<p style="text-align: center">　　是金光明　　清净微妙　　速能灭除</p>
<p style="text-align: center">　　一切业障　　我当安止　　住于十地</p>
<p style="text-align: center">　　十种珍宝　　以为脚足　　成佛无上</p>
<p style="text-align: center">　　功德光明　　令诸众生　　度三有海</p>
<p style="text-align: center">　　诸佛所有　　甚深法藏　　不可思议</p>
<p style="text-align: center">　　无量功德　　一切种智　　愿悉具足</p>
<p style="text-align: center">　　百千<a>禅定</a>　　根力觉道　　不可思议</p>
<p style="text-align: center">　　诸陀罗尼　　十力世尊　　我当成就</p>
<p style="text-align: center">　　诸佛世尊　　有大慈悲　　当证微诚</p>
<p style="text-align: center">　　哀受我悔　　若我百劫　　所作众恶</p>
<p style="text-align: center">　　以是因缘　　生大忧苦　　贫穷困乏</p>
<p style="text-align: center">　　愁热惊惧　　怖畏恶业　　心常怯劣</p>
<p style="text-align: center">　　在在处处　　暂无欢乐　　十方现在</p>
<p style="text-align: center">　　大悲世尊　　能除众生　　一切怖畏</p>
<p style="text-align: center">　　愿当受我　　诚心忏悔　　令我恐惧</p>
<p style="text-align: center">　　悉得消除　　我之所有　　烦恼业垢</p>
<p style="text-align: center">　　惟愿现在　　诸佛世尊　　以大悲水</p>
<p style="text-align: center">　　洗除令净　　过去诸恶　　今悉忏悔</p>
<p style="text-align: center">　　现所作罪　　诚心发露　　所未作者</p>
<p style="text-align: center">　　更不敢作　　已作之业　　不敢覆藏</p>
<p style="text-align: center">　　身业三种　　口业有四　　意三业行</p>
<p style="text-align: center">　　今悉忏悔　　身口所作　　及以意思</p>
<p style="text-align: center">　　十种恶业　　一切忏悔　　远离十恶</p>
<p style="text-align: center">　　修行十善　　安止十住　　逮十力尊</p>
<p style="text-align: center">　　所造恶业　　应受恶报　　今于佛前</p>
<p style="text-align: center">　　诚心忏悔　　若此国土　　及余世界</p>
<p style="text-align: center">　　所有善法　　悉以回向　　我所修行</p>
<p style="text-align: center">　　身口意业　　愿于来世　　证无上道</p>
<p style="text-align: center">　　若在诸有　　六趣险难　　愚痴无智</p>
<p style="text-align: center">　　造作众恶　　今于佛前　　皆悉忏悔</p>
<p style="text-align: center">　　世间所有　　生死险难　　种种淫欲</p>
<p style="text-align: center">　　愚烦恼难　　如是诸难　　我今忏悔</p>
<p style="text-align: center">　　心轻躁难　　近恶友难　　三有险难</p>
<p style="text-align: center">　　及三毒难　　遇无难难　　值好时难</p>
<p style="text-align: center">　　修功德难　　值佛亦难　　如是诸难</p>
<p style="text-align: center">　　今悉忏悔　　诸佛世尊　　我所依止</p>
<p style="text-align: center">　　是故我今　　敬礼佛海　　金色晃耀</p>
<p style="text-align: center">　　犹如须弥　　是故我今　　顶礼最胜</p>
<p style="text-align: center">　　其色无上　　如天真金　　眼目清净</p>
<p style="text-align: center">　　如绀琉璃　　功德威神　　名称显著</p>
<p style="text-align: center">　　佛日大悲　　灭一切闇　　善净无垢</p>
<p style="text-align: center">　　离诸尘翳　　无上佛日　　大光普照</p>
<p style="text-align: center">　　烦恼火炽　　令心焦热　　唯佛能除</p>
<p style="text-align: center">　　如月清凉　　三十二相　　八十种好</p>
<p style="text-align: center">　　庄严其身　　视之无厌　　功德巍巍</p>
<p style="text-align: center">　　明网显耀　　安住三界　　如日照世</p>
<p style="text-align: center">　　犹如琉璃　　净无瑕秽　　妙色广大</p>
<p style="text-align: center">　　种种各异　　其色红赤　　如日初出</p>
<p style="text-align: center">　　颇梨白银　　校饰光网　　如是种种</p>
<p style="text-align: center">　　庄严佛日　　三有之中　　生死大海</p>
<p style="text-align: center">　　潦水波荡　　恼乱我心　　其味苦毒</p>
<p style="text-align: center">　　最为粗涩　　如来网明　　能令枯涸</p>
<p style="text-align: center">　　妙身庄严　　相好殊特　　金色光明</p>
<p style="text-align: center">　　遍照一切　　智慧大海　　弥满三界</p>
<p style="text-align: center">　　是故我今　　稽首敬礼　　如大海水</p>
<p style="text-align: center">　　其量难知　　大地微尘　　不可称计</p>
<p style="text-align: center">　　诸须弥山　　难可度量　　虚空边际</p>
<p style="text-align: center">　　亦不可得　　诸佛亦尔　　功德无量</p>
<p style="text-align: center">　　一切有心　　无能知者　　于无量劫</p>
<p style="text-align: center">　　极心思惟　　不能得知　　佛功德边</p>
<p style="text-align: center">　　大地诸山　　尚可知量　　毛滴海水</p>
<p style="text-align: center">　　亦可知数　　诸佛功德　　无能知者</p>
<p style="text-align: center">　　相好庄严　　名称赞叹　　如是功德</p>
<p style="text-align: center">　　令众皆得　　我以善业　　诸因缘故</p>
<p style="text-align: center">　　来世不久　　成于佛道　　讲宣妙法</p>
<p style="text-align: center">　　利益众生　　度脱一切　　无量诸苦</p>
<p style="text-align: center">　　摧伏诸魔　　及其眷属　　转于无上</p>
<p style="text-align: center">　　清净法轮　　住寿无量　　不思议劫</p>
<p style="text-align: center">　　充足众生　　甘露法味　　我当具足</p>
<p style="text-align: center">　　<a>六波罗蜜</a>　　犹如过佛　　之所成就</p>
<p style="text-align: center">　　断诸烦恼　　除一切苦　　悉灭贪欲</p>
<p style="text-align: center">　　及恚痴等　　我当忆念　　宿命之事</p>
<p style="text-align: center">　　百生千生　　千万亿生　　常当至心		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p style="text-align: center">　　正念诸佛　　所说微妙　　无上正法</p>
<p style="text-align: center">　　我因善业　　常值诸佛　　远离诸恶</p>
<p style="text-align: center">　　修诸善业　　一切世界　　所有众生</p>
<p style="text-align: center">　　无量苦恼　　我当悉灭　　若有众生</p>
<p style="text-align: center">　　诸根毁坏　　不具足者　　悉令具足</p>
<p style="text-align: center">　　十方世界　　所有病苦　　羸瘦顿乏</p>
<p style="text-align: center">　　无救护者　　悉令解脱　　如是诸苦</p>
<p style="text-align: center">　　还得势力　　平复如本　　若犯王法</p>
<p style="text-align: center">　　临当刑戮　　无量怖畏　　愁忧苦恼</p>
<p style="text-align: center">　　如是之人　　悉令解脱　　若受鞭挞</p>
<p style="text-align: center">　　系缚枷锁　　种种苦事　　逼切其身</p>
<p style="text-align: center">　　无量百千　　愁忧惊畏　　种种恐惧</p>
<p style="text-align: center">　　扰乱其心　　如是无边　　诸苦恼等</p>
<p style="text-align: center">　　愿使一切　　悉得解脱　　若有众生</p>
<p style="text-align: center">　　饥渴所恼　　令得种种　　甘美饮食</p>
<p style="text-align: center">　　盲者得视　　聋者得听　　痖者得言</p>
<p style="text-align: center">　　裸者得衣　　贫穷之者　　即得宝藏</p>
<p style="text-align: center">　　仓库盈溢　　无所乏少　　一切皆受</p>
<p style="text-align: center">　　安隐快乐　　乃至无有　　一人受苦</p>
<p style="text-align: center">　　众生相视　　和颜悦色　　形貌端严</p>
<p style="text-align: center">　　人所喜见　　心常思念　　他人善事</p>
<p style="text-align: center">　　饮食饱满　　功德具足　　随诸众生</p>
<p style="text-align: center">　　之所思念　　皆愿令得　　种种妓乐</p>
<p style="text-align: center">　　箜篌筝笛　　琴瑟鼓吹　　如是种种</p>
<p style="text-align: center">　　微妙音声　　江河池沼　　流泉诸水</p>
<p style="text-align: center">　　金华遍布　　及优钵罗　　随诸众生</p>
<p style="text-align: center">　　之所思念　　即得种种　　衣服饮食</p>
<p style="text-align: center">　　钱财珍宝　　金银琉璃　　真珠璧玉</p>
<p style="text-align: center">　　杂厕璎珞　　愿诸众生　　不闻恶声</p>
<p style="text-align: center">　　乃至无有　　可恶见者　　愿诸众生</p>
<p style="text-align: center">　　色貌微妙　　各各相于　　共相爱念</p>
<p style="text-align: center">　　世间所有　　资生之具　　随其所念</p>
<p style="text-align: center">　　悉令具足　　愿诸众生　　诸所求索</p>
<p style="text-align: center">　　如其所须　　应念即得　　香华诸树</p>
<p style="text-align: center">　　常于三时　　雨细末香　　及涂身香</p>
<p style="text-align: center">　　众生受者　　欢喜快乐　　愿诸众生</p>
<p style="text-align: center">　　常得供养　　不可思议　　十方诸佛</p>
<p style="text-align: center">　　无上妙法　　清净无垢　　及诸菩萨</p>
<p style="text-align: center">　　声闻大众　　愿诸众生　　常得远离</p>
<p style="text-align: center">　　三恶八难　　值无难处　　觐睹诸佛</p>
<p style="text-align: center">　　无上之王　　愿诸众生　　常生尊贵</p>
<p style="text-align: center">　　多饶财宝　　安隐丰乐　　上妙色像</p>
<p style="text-align: center">　　庄严其身　　功德成就　　有大名称</p>
<p style="text-align: center">　　愿诸女人　　皆成男子　　具足智慧</p>
<p style="text-align: center">　　精勤不懈　　一切皆行　　菩萨之道</p>
<p style="text-align: center">　　勤心修习　　六波罗蜜　　常见十方</p>
<p style="text-align: center">　　无量诸佛　　坐宝树下　　琉璃座上</p>
<p style="text-align: center">　　安住禅定　　自在快乐　　演说正法</p>
<p style="text-align: center">　　众所乐闻　　若我现在　　及过去世</p>
<p style="text-align: center">　　所作恶业　　诸有险难　　应得恶果</p>
<p style="text-align: center">　　不适意者　　愿悉灭尽　　令无有余</p>
<p style="text-align: center">　　若诸众生　　三有系缚　　生死罗网</p>
<p style="text-align: center">　　弥密坚固　　愿以智刀　　割断破裂</p>
<p style="text-align: center">　　除诸苦恼　　早成菩提　　若此阎浮</p>
<p style="text-align: center">　　及余他方　　无量世界　　所有众生</p>
<p style="text-align: center">　　所作种种　　善妙功德　　我今深心</p>
<p style="text-align: center">　　随其欢喜　　我今以此　　随喜功德</p>
<p style="text-align: center">　　及身口意　　所作善业　　愿于来世</p>
<p style="text-align: center">　　成无上道　　得净无垢　　吉祥果报</p>
<p style="text-align: center">　　若有敬礼　　赞叹十力　　<a>信心</a>清净</p>
<p style="text-align: center">　　无诸疑网　　能作如是　　所说忏悔</p>
<p style="text-align: center">　　便得超越　　六十劫罪　　诸善男子</p>
<p style="text-align: center">　　及善女人　　诸王刹利　　婆罗门等</p>
<p style="text-align: center">　　若有恭敬　　合掌向佛　　称叹如来</p>
<p style="text-align: center">　　并赞此偈　　在在生处　　常识宿命</p>
<p style="text-align: center">　　诸根具足　　清净端严　　种种功德</p>
<p style="text-align: center">　　悉皆成就　　在在处处　　常为国王</p>
<p style="text-align: center">　　辅相大臣　　之行恭敬　　非于一佛</p>
<p style="text-align: center">　　五佛十佛　　种诸功德　　闻是忏悔</p>
<p style="text-align: center">　　若于无量　　百千万亿　　诸佛如来</p>
<p style="text-align: center">　　种诸善根　　然后乃得　　闻是忏悔</p>
<h3>　　金光明经赞叹品第四</h3>
<p>　　尔时佛告地神坚牢。善女天。过去有王名金龙尊。常以赞叹。赞叹去来现在诸佛。</p>
<p style="text-align: center">　　我今尊重　　敬礼赞叹　　去来现在</p>
<p style="text-align: center">　　十方诸佛　　诸佛清净　　微妙寂灭</p>
<p style="text-align: center">　　色中上色　　金光照耀　　于诸声中</p>
<p style="text-align: center">　　佛声最上　　犹如大梵　　深远雷音</p>
<p style="text-align: center">　　其发绀黑　　光螺焰起　　蜂翠孔雀</p>
<p style="text-align: center">　　色不得喻　　其齿鲜白　　犹如珂雪</p>
<p style="text-align: center">　　显发金颜　　分齐分明　　其目修广</p>
<p style="text-align: center">　　清净无垢　　如青莲华　　映水开敷</p>
<p style="text-align: center">　　舌相广长　　形色红辉　　光明照耀</p>
<p style="text-align: center">　　如华初生　　眉间毫相　　白如珂月</p>
<p style="text-align: center">　　右旋润泽　　如净琉璃　　眉细修扬</p>
<p style="text-align: center">　　形如月初　　其色黑耀　　过于蜂王</p>
<p style="text-align: center">　　鼻高圆直　　如铸金铤　　微妙柔软</p>
<p style="text-align: center">　　当于面门　　如来胜相　　次第最上</p>
<p style="text-align: center">　　得味真正　　无与等者　　一一毛孔</p>
<p style="text-align: center">　　一毛旋生　　软细绀青　　犹孔雀项</p>
<p style="text-align: center">　　即于生时　　身放大光　　普照十方</p>
<p style="text-align: center">　　无量国土　　灭尽三界　　一切诸苦</p>
<p style="text-align: center">　　令诸众生　　悉受快乐　　地狱畜生</p>
<p style="text-align: center">　　及以饿鬼　　诸人天等　　安隐无患</p>
<p style="text-align: center">　　悉灭一切　　无量恶趣　　身色微妙</p>
<p style="text-align: center">　　如融金聚　　面貌清净　　如月盛满</p>
<p style="text-align: center">　　佛身明耀　　如日初出　　进止威仪</p>
<p style="text-align: center">　　犹如师子　　修臂下垂　　立过于膝</p>
<p style="text-align: center">　　犹如风动　　娑罗树枝　　圆光一寻</p>
<p style="text-align: center">　　能照无量　　犹如聚集　　百千日月</p>
<p style="text-align: center">　　佛身净妙　　无诸垢秽　　其明普照</p>
<p style="text-align: center">　　一切佛刹　　<a>佛光</a>巍巍　　明焰炽盛</p>
<p style="text-align: center">　　悉能隐蔽　　无量日月　　佛日灯炬</p>
<p style="text-align: center">　　照无量界　　皆令众生　　寻光见佛</p>
<p style="text-align: center">　　本所修习　　百千行业　　聚集功德</p>
<p style="text-align: center">　　庄严佛身　　臂【月*庸】纤圆　　如象王鼻</p>
<p style="text-align: center">　　手足净软　　敬爱无厌　　去来诸佛</p>
<p style="text-align: center">　　数如微尘　　现在诸佛　　亦复如是</p>
<p style="text-align: center">　　如是如来　　我今悉礼　　身口清净</p>
<p style="text-align: center">　　意亦如是　　以妙香华　　供养奉献</p>
<p style="text-align: center">　　百千功德　　赞咏歌叹　　设以百舌</p>
<p style="text-align: center">　　于千劫中　　叹佛功德　　不能得尽</p>
<p style="text-align: center">　　如来所有　　现世功德　　种种深固</p>
<p style="text-align: center">　　微妙第一　　设复千舌　　欲赞一佛</p>
<p style="text-align: center">　　尚不能尽　　功德少分　　况欲叹美</p>
<p style="text-align: center">　　诸佛功德　　大地及天　　以为大海</p>
<p style="text-align: center">　　乃至有顶　　满其中水　　尚以一毛</p>
<p style="text-align: center">　　知其滴数　　无有能知　　佛一功德		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		<br>
</p>
<p style="text-align: center">　　我今以礼　　赞叹诸佛　　身口意业</p>
<p style="text-align: center">　　悉皆清净　　一切所修　　无量善业</p>
<p style="text-align: center">　　与诸众生　　证无上道　　如是人王</p>
<p style="text-align: center">　　赞叹佛已　　复作如是　　无量誓愿</p>
<p style="text-align: center">　　若我来世　　无量无边　　阿僧祇劫</p>
<p style="text-align: center">　　在在生处　　常于梦中　　见妙金鼓</p>
<p style="text-align: center">　　得闻忏悔　　深奥之声　　今所赞叹</p>
<p style="text-align: center">　　面貌清净　　愿我来世　　亦得如是</p>
<p style="text-align: center">　　诸佛功德　　不可思议　　于百千劫</p>
<p style="text-align: center">　　甚难得值　　愿于当来　　无量之世</p>
<p style="text-align: center">　　夜则梦见　　昼如实说　　我当具足</p>
<p style="text-align: center">　　修行<a>六度</a>　　济拔众生　　越于苦海</p>
<p style="text-align: center">　　然后我身　　成无上道　　令我世界</p>
<p style="text-align: center">　　无与等者　　奉贡金鼓　　赞佛因缘</p>
<p style="text-align: center">　　以此果报　　当来之世　　值释迦佛</p>
<p style="text-align: center">　　得受记莂　　并令二子　　金龙金光</p>
<p style="text-align: center">　　常生我家　　同共受记　　若有众生</p>
<p style="text-align: center">　　无救护者　　众苦逼切　　无所依止</p>
<p style="text-align: center">　　我于当来　　为是等辈　　作大救护</p>
<p style="text-align: center">　　及依止处　　能除众苦　　悉令灭尽</p>
<p style="text-align: center">　　施与众生　　诸善安乐　　我未来世</p>
<p style="text-align: center">　　行菩萨道　　不计劫数　　如尽本际</p>
<p style="text-align: center">　　以此金光　　忏悔因缘　　使我恶海</p>
<p style="text-align: center">　　及以业海　　烦恼大海　　悉竭无余</p>
<p style="text-align: center">　　我功德海　　愿悉成就　　智慧大海</p>
<p style="text-align: center">　　清净具足　　无量功德　　助菩提道</p>
<p style="text-align: center">　　犹如大海　　珍宝具足　　以此金光</p>
<p style="text-align: center">　　忏悔力故　　菩提功德　　光明无碍</p>
<p style="text-align: center">　　慧光无垢　　照彻清净　　我当来世</p>
<p style="text-align: center">　　身光普照　　功德威神　　光明焰盛</p>
<p style="text-align: center">　　于三界中　　最胜殊特　　诸功德力</p>
<p style="text-align: center">　　无所减少　　当度众生　　越于苦海</p>
<p style="text-align: center">　　并复安置　　功德大海　　来世多劫</p>
<p style="text-align: center">　　行菩提道　　如昔诸佛　　行菩提者</p>
<p style="text-align: center">　　三世诸佛　　净妙国土　　诸佛至尊</p>
<p style="text-align: center">　　无量功德　　令我来世　　得此殊异</p>
<p style="text-align: center">　　功德净土　　如佛世尊　　信相当知</p>
<p style="text-align: center">　　尔时国王　　金龙尊者　　则汝身是</p>
<p style="text-align: center">　　尔时二子　　金龙金光　　今汝二子</p>
<p style="text-align: center">　　银相等是</p>
<h3>　　金光明经空品第五</h3>
<p style="text-align: center">　　无量余经　　已广说空　　是故此中</p>
<p style="text-align: center">　　略而解说　　众生根钝　　鲜于智慧</p>
<p style="text-align: center">　　不能广知　　无量空义　　故此尊经</p>
<p style="text-align: center">　　略而说之　　异妙方便　　种种因缘</p>
<p style="text-align: center">　　为钝根故　　起大悲心　　今我演说</p>
<p style="text-align: center">　　此妙经典　　如我所解　　知众生意</p>
<p style="text-align: center">　　是身虚伪　　犹如空聚　　六入村落</p>
<p style="text-align: center">　　结贼所止　　一切自住　　各不相知</p>
<p style="text-align: center">　　眼根受色　　耳分别声　　鼻嗅诸香</p>
<p style="text-align: center">　　舌嗜于味　　所有身根　　贪受诸触</p>
<p style="text-align: center">　　意根分别　　一切诸法　　六情诸根</p>
<p style="text-align: center">　　各各自缘　　诸尘境界　　不行他缘</p>
<p style="text-align: center">　　心如幻化　　驰骋六情　　而常<a>妄想</a></p>
<p style="text-align: center">　　分别诸法　　犹如世人　　驰走空聚</p>
<p style="text-align: center">　　六贼所害　　愚不知避　　心常依止</p>
<p style="text-align: center">　　六根境界　　各各自知　　所伺之处</p>
<p style="text-align: center">　　随行色声　　香味触法　　心处六情</p>
<p style="text-align: center">　　如鸟投网　　其心在在　　常处诸根</p>
<p style="text-align: center">　　随逐诸尘　　无有暂舍　　身空虚伪</p>
<p style="text-align: center">　　不可长养　　无有诤讼　　亦无正主</p>
<p style="text-align: center">　　从诸因缘　　和合而有　　无有坚实</p>
<p style="text-align: center">　　妄想故起　　业力机关　　假为空聚</p>
<p style="text-align: center">　　地水火风　　合集成立　　随时增减</p>
<p style="text-align: center">　　共相残害　　犹如四蛇　　同处一箧</p>
<p style="text-align: center">　　四大蚖蛇　　其性各异　　二上二下</p>
<p style="text-align: center">　　诸方亦二　　如是蛇大　　悉灭无余</p>
<p style="text-align: center">　　地水二蛇　　其性沉下　　风火二蛇</p>
<p style="text-align: center">　　性轻上升　　心识二性　　躁动不停</p>
<p style="text-align: center">　　随业受报　　人天诸趣　　随所作业</p>
<p style="text-align: center">　　而堕诸有　　水火风种　　散灭坏时</p>
<p style="text-align: center">　　大小不净　　盈流于外　　体生诸虫</p>
<p style="text-align: center">　　无可爱乐　　捐弃冢间　　如杇败木</p>
<p style="text-align: center">　　善女当观　　诸法如是　　何处有人</p>
<p style="text-align: center">　　及以众生　　本性空寂　　无明故有</p>
<p style="text-align: center">　　如是诸大　　一一不实　　本自不生</p>
<p style="text-align: center">　　性无和合　　以是因缘　　我说诸大</p>
<p style="text-align: center">　　从本不实　　和合而有　　无明体相</p>
<p style="text-align: center">　　本自不有　　妄想因缘　　和合而有</p>
<p style="text-align: center">　　无所有故　　假名无明　　是故我说</p>
<p style="text-align: center">　　名曰无明　　行识名色　　六入触受</p>
<p style="text-align: center">　　爱取有生　　老死愁恼　　众苦行众</p>
<p style="text-align: center">　　不可思议　　生死无际　　轮转不息</p>
<p style="text-align: center">　　本无有生　　亦无和合　　不善思惟</p>
<p style="text-align: center">　　心行所造　　我断一切　　诸见缠等</p>
<p style="text-align: center">　　以智慧刀　　裂烦恼网　　五阴舍宅</p>
<p style="text-align: center">　　观悉空寂　　证无上道　　微妙功德</p>
<p style="text-align: center">　　开甘露门　　示甘露器　　入甘露城</p>
<p style="text-align: center">　　处甘露室　　令诸众生　　食甘露味</p>
<p style="text-align: center">　　吹大法螺　　击大法鼓　　然大法炬</p>
<p style="text-align: center">　　雨胜法雨　　我今摧伏　　一切怨结</p>
<p style="text-align: center">　　竖立第一　　微妙法幢　　度诸众生</p>
<p style="text-align: center">　　于生死海　　永断三恶　　无量苦恼</p>
<p style="text-align: center">　　烦恼炽然　　烧诸众生　　无有救护</p>
<p style="text-align: center">　　无所依止　　我以甘露　　清凉美味</p>
<p style="text-align: center">　　充足是辈　　令离焦热　　于无量劫</p>
<p style="text-align: center">　　遵修诸行　　供养恭敬　　诸佛世尊</p>
<p style="text-align: center">　　坚固修习　　菩提之道　　求于如来</p>
<p style="text-align: center">　　真实法身　　舍诸所重　　肢节手足</p>
<p style="text-align: center">　　头目髓脑　　所爱妻子　　钱财珍宝</p>
<p style="text-align: center">　　真珠璎珞　　金银琉璃　　种种异物</p>
		<p class="box15 bgWhite"><p class="box15_1"><a></a><p class="box15_2"><p class="box15_3"><a></a>		</div></div><hr><script charset='utf-8' src='../../js/footer.js'></script></body></html>