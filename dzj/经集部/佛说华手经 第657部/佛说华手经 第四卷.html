<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修佛说华手经 第四卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说华手经 第四卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>佛说华手经 第四卷</strong></p>
<p style="text-align: left">
	　　后秦龟兹国<a>三藏</a>鸠摩罗什奉　诏译</p>
<p style="text-align: left">
	　　上清净品第十五</p>
<p style="text-align: left">
	　　从月出刹至此中间。有世界名上清净。是中有佛号无相严。今现在为多精进<a>菩萨</a>摩诃萨。授无上道记。余如上说</p>
<p style="text-align: left">
	　　从上清净刹至此中间。有世界名普明。是中有佛号明德聚。今现在为上行菩萨摩诃萨。授无上道记。余如上说</p>
<p style="text-align: left">
	　　从普明刹至此中间。有世界名高相。是中有佛号曰因意。今现在为净因菩萨摩诃萨。授无上道记。余如上说</p>
<p style="text-align: left">
	　　从高相刹至此中间。有世界名<a>欢喜</a>。是中有佛号那罗延。今现在为调御菩萨摩诃萨。授无上道记。余如上说</p>
<p style="text-align: left">
	　　从欢喜刹至此中间。有世界名离垢。是中有佛号离垢相。今现在为持明菩萨摩诃萨。授无上道记。余如上说</p>
<p style="text-align: left">
	　　从离垢刹至此中间。有世界名善宝。是中有佛号求金刚。今现在为破疑菩萨摩诃萨。授无上道记。余如上说</p>
<p style="text-align: left">
	　　从善宝刹至此中间。有世界名一切乐。是中有佛号曰净意。今现在为无量严菩萨摩诃萨。授无上道记。余如上说</p>
<p style="text-align: left">
	　　从一切乐刹至此中间。有世界名忧恼所缠。是中有佛号求利安。今现在为世德菩萨摩诃萨。授无上道记。余如上说</p>
<p style="text-align: left">
	　　从忧恼所缠刹至此中间。有世界名无边德充。是中有佛号善思严。今现在为上严菩萨摩诃萨。授无上道记。余如上说</p>
<p style="text-align: left">
	　　从无边德充刹至此中间。有世界名平等。是中有佛号曰坏贼。今现在为无碍严菩萨摩诃萨。授无上道记。余如上说</p>
<p style="text-align: left">
	　　从平等刹至此中间。有世界名安隐。是中有佛号优钵德。今现在为常发精进菩萨摩诃萨。授无上道记。余如上说</p>
<p style="text-align: left">
	　　从安隐刹至此中间。有世界名方明。是中有佛号流布力王。今现在为帝王菩萨摩诃萨。授无上道记。余如上说</p>
<p style="text-align: left">
	　　从方明刹至此中间。有世界名常照明。是中有佛号无边明云香弥楼。今现在为智象菩萨摩诃萨。授无上道记。余如上说</p>
<p style="text-align: left">
	　　从常照明刹至此中间。有世界名常庄严。是中有佛号曰杂华。今现在为唱<a>甘露</a>味菩萨摩诃萨。授无上道记。余如上说</p>
<p style="text-align: left">
	　　从常庄严刹至此中间。有世界名白盖。是中有佛号无边明。今现在为不休息菩萨摩诃萨。授无上道记。余如上说</p>
<p style="text-align: left">
	　　从白盖刹至此中间。有世界名常严。是中有佛号转男女相。今现在为无边音菩萨摩诃萨。授无上道记。余如上说</p>
<p style="text-align: left">
	　　从常严刹至此中间。有世界名阿竭流香。是中有佛号上香德。今现在为香象菩萨摩诃萨。授无上道记。余如上说</p>
<p style="text-align: left">
	　　从阿竭流香刹至此中间。有世界名栴<a>檀香</a>。是中有佛号宝高王。今现在为无量光菩萨摩诃萨。授无上道记。余如上说</p>
<p style="text-align: left">
	　　从栴檀香刹至此中间。有世界名普香。是中有佛号香弥楼。今现在为宝弥楼菩萨摩诃萨。授无上道记。余如上说</p>
<p style="text-align: left">
	　　从普香刹至此中间。有世界名普乐。是中有佛号知见一切众心所乐。今现在为大导师菩萨摩诃萨。授无上道记。余如上说</p>
<p style="text-align: left">
	　　从普乐刹至此中间。有世界名无相。是中有佛号无相音。今现在为离一切法行菩萨摩诃萨。授无上道记。余如上说</p>
<p style="text-align: left">
	　　从无相刹至此中间。有世界名佛华严。是中有佛号曰智德。今现在为智光菩萨摩诃萨。授无上道记。余如上说</p>
<p style="text-align: left">
	　　从佛华严刹至此中间。有世界名华。是中有佛号无碍音声。今现在为妙眼菩萨摩诃萨。授无上道记。余如上说</p>
<p style="text-align: left">
	　　从华刹至此中间。有世界名月。是中有佛号纯宝藏。今现在为一盖菩萨摩诃萨。授无上道记。余如上说</p>
<p style="text-align: left">
	　　从月刹至此中间。有世界名坚固。是中有佛号无动力。今现在为善意菩萨摩诃萨。授无上道记。余如上说</p>
<p style="text-align: left">
	　　从坚固刹至此中间。有世界名坚牢。是中有佛号曰迦叶。今现在为明灯菩萨摩诃萨。授无上道记。余如上说</p>
<p style="text-align: left">
	　　从坚牢刹至此中间。有世界名一莲华盖。是中有佛号示一切缘。今现在为华身菩萨摩诃萨。授无上道记。余如上说</p>
<p style="text-align: left">
	　　从一莲华盖刹至此中间。有世界名栴檀。是中有佛号曰调御。今现在为智慧菩萨摩诃萨。授无上道记。余如上说</p>
<p style="text-align: left">
	　　从栴檀刹至此中间。有世界名<a>真谛</a>。是中有佛号曰成利。今现在为现谛菩萨摩诃萨。授无上道记。余如上说</p>
<p style="text-align: left">
	　　从真谛刹至此中间。有世界名众月。是中有佛号曰生德。今现在为无边菩萨摩诃萨。授无上道记。余如上说</p>
<p style="text-align: left">
	　　从众月刹至此中间。有世界名离衰恼。是中有佛号曰名称。今现在为华德菩萨摩诃萨。授无上道记。余如上说</p>
<p style="text-align: left">
	　　从离衰恼刹至此中间。有世界名妙喜。是中有佛号坏众疑。今现在为喜<a>自在</a>菩萨摩诃萨。授无上道记。余如上说</p>
<p style="text-align: left">
	　　从妙喜刹至此中间。有世界名离尘垢。是中有佛号曰智德。今现在为观华菩萨摩诃萨。授无上道记。余如上说</p>
<p style="text-align: left">
	　　从离尘垢刹至此中间。有世界名离生。是中有佛号曰德味。今现在为坏诸论菩萨摩诃萨。授无上道记。余如上说</p>
<p style="text-align: left">
	　　从离生刹至此中间。有世界名杂华。是中有佛号曰宿王。今现在为善择菩萨摩诃萨。授无上道记。余如上说</p>
<p style="text-align: left">
	　　从杂华刹至此中间。有世界名极广。是中有佛号无量相。今现在为宝相菩萨摩诃萨。授无上道记。余如上说</p>
<p style="text-align: left">
	　　从极广刹至此中间。有世界名恐怖。是中有佛号曰栴檀。今现在为月德菩萨摩诃萨。授无上道记。余如上说</p>
<p style="text-align: left">
	　　从恐怖刹至此中间。有世界名众网。是中有佛号网明。今现在为<a>无畏</a>音菩萨摩诃萨。授无上道记。余如上说</p>
<p style="text-align: left">
	　　从众网刹至此中间。有世界名无畏。是中有佛号曰<a>梵音</a>。今现在为梵声菩萨摩诃萨。授无上道记。余如上说</p>
<p style="text-align: left">
	　　从无畏刹至此中间。有世界名可归。是中有佛号无量性德。今现在为无量声(丹作严)菩萨摩诃萨。授无上道记。余如上说</p>
<p style="text-align: left">
	　　从可归刹至此中间。有世界名离诸缘。是中有佛号不缘一切法。今现在为无碍严菩萨摩诃萨。授无上道记。余如上说</p>
<p style="text-align: left">
	　　从离诸缘刹至此中间。有世界名常称。是中有佛号无能断声(丹作严)。今现在为无边辩才菩萨摩诃萨。授无上道记。余如上说</p>
<p style="text-align: left">
	　　从常称刹至此中间。有世界名常喜。是中有佛号无边自在。今现在为不断辩才菩萨摩诃萨。授无上道记。余如上说</p>
<p style="text-align: left">
	　　从常喜刹至此中间。有世界名普现。是中有佛号示一切法。今现在为无相严菩萨摩诃萨。授无上道记。余如上说</p>
<p style="text-align: left">
	　　从普现刹至此中间。有世界名普见。是中有佛号普现诸法。今现在为眼名闻菩萨摩诃萨。授无上道记。余如上说</p>
<p style="text-align: left">
	　　从普见刹至此中间。有世界名生诸功德。是中有佛号无边德生。今现在为净眼菩萨摩诃萨。授无上道记。余如上说</p>
<p style="text-align: left">
	　　从生诸功德刹至此中间。有世界名离垢。是中有佛号智出光。今现在为无法行菩萨摩诃萨。授无上道记。余如上说</p>
<p style="text-align: left">
	　　从离垢刹至此中间。有世界名青莲华覆。是中有佛号曰华上。今现在为赤莲华相菩萨摩诃萨。授无上道记。余如上说</p>
<p style="text-align: left">
	　　从青莲华覆刹至此中间。有世界名赤莲华覆。是中有佛号曰方生。今现在为方弥楼菩萨摩诃萨。授无上道记。余如上说</p>
<p style="text-align: left">
	　　从赤莲华覆刹至此中间。有世界名华覆。是中有佛号华生德。今现在为坏诸法菩萨摩诃萨。授无上道记。余如上说</p>
<p style="text-align: left">
	　　从华覆刹至此中间。有世界名天世。是中有佛号于众坚固。今现在为无垢菩萨摩诃萨。授无上道记。余如上说</p>
<p style="text-align: left">
	　　从天世刹至此中间。有世界名妙明。是中有佛号曰智明。今现在为妙生菩萨摩诃萨。授无上道记。余如上说</p>
<p style="text-align: left">
	　　从妙明刹至此中间。有世界名乐德。是中有佛号曰智众。今现在为上众菩萨摩诃萨。授无上道记。余如上说</p>
<p style="text-align: left">
	　　从乐德刹至此中间。有世界名众乐。是中有佛号曰离胎。今现在为转诸难菩萨摩诃萨。授无上道记。余如上说</p>
<p style="text-align: left">
	　　从众乐刹至此中间。有世界名无浊。是中有佛号曰医王。今现在为尸弃菩萨摩诃萨。授无上道记。余如上说</p>
<p style="text-align: left">
	　　从无浊刹至此中间。有世界名无量。是中有佛号曰坏诸烦恼。今现在为无差别严菩萨摩诃萨。授无上道记。余如上说</p>
<p style="text-align: left">
	　　从无量刹至此中间。有世界名普赞。是中有佛号无边智赞。今现在为无边功德生菩萨摩诃萨。授无上道记。余如上说</p>
<p style="text-align: left">
	　　从普赞刹至此中间。有世界名众坚。是中有佛号栴檀窟德。今现在为智窟德菩萨摩诃萨。授无上道记。余如上说</p>
<p style="text-align: left">
	　　从众坚刹至此中间。有世界名具威德。是中有佛号具佛华生。今现在为高生菩萨摩诃萨。授无上道记。余如上说</p>
<p style="text-align: left">
	　　从具威德刹至此中间。有世界名众宝。是中有佛号娑罗王安立。今现在为安住律仪菩萨摩诃萨。授无上道记。余如上说</p>
<p style="text-align: left">
	　　从众宝刹至此中间。有世界名方主。是中有佛号月出光。今现在为月菩萨摩诃萨。授无上道记。余如上说</p>
<p style="text-align: left">
	　　从方主刹至此中间。有世界名大海。是中有佛号曰调御。今现在为无忧意菩萨摩诃萨。授无上道记。余如上说</p>
<p style="text-align: left">
	　　从大海刹至此中间。有世界名安住。是中有佛号须弥肩。今现在为止(丹作山)菩萨摩诃萨。授无上道记。余如上说</p>
<p style="text-align: left">
	　　从安住刹至此中间。有世界名无怖畏。是中有佛号施名闻。今现在为臣(丹作巨)山菩萨摩诃萨。授无上道记。余如上说</p>
<p style="text-align: left">
	　　从无怖畏刹至此中间。有世界名爱香。是中有佛号转诸难。今现在为称名离结菩萨摩诃萨。授无上道记。余如上说</p>
<p style="text-align: left">
	　　从爱香刹至此中间。有世界名诸功德住。是中有佛号曰名亲。今现在为智亲菩萨摩诃萨。授无上道记。余如上说</p>
<p style="text-align: left">
	　　从诸功德住刹至此中间。有世界名一切福住。是中有佛号名坚固。今现在为法上菩萨摩诃萨。授无上道记。余如上说</p>
<p style="text-align: left">
	　　从一切福住刹至此中间。有世界名无忧意。是中有佛号曰离忧。今现在为宝火菩萨摩诃萨。授无上道记。余如上说</p>
<p style="text-align: left">
	　　从无忧意刹至此中间。有世界名名闻。是中有佛号华生德王。今现在为华王菩萨摩诃萨。授无上道记。余如上说</p>
<p style="text-align: left">
	　　从名闻刹至此中间。有世界名华布。是中有佛号演华相。今现在为香德菩萨摩诃萨。授无上道记。余如上说</p>
<p style="text-align: left">
	　　从华布刹至此中间。有世界名流布十方。是中有佛号普放香光。今现在为必成菩萨摩诃萨。授无上道记。余如上说</p>
<p style="text-align: left">
	　　从流布十方刹至此中间。有世界名众方。是中有佛号曰声眼。今现在为大声菩萨摩诃萨。授无上道记。余如上说</p>
<p style="text-align: left">
	　　从众方刹至此中间。有世界名众焰。是中有佛号曰放焰。今现在为焰炽菩萨摩诃萨。授无上道记。余如上说</p>
<p style="text-align: left">
	　　从众焰刹至此中间。有世界名大音。是中有佛号名流十方。今现在为大音菩萨摩诃萨。授无上道记。余如上说</p>
<p style="text-align: left">
	　　从大音刹至此中间。有世界名明。是中有佛号曰高明。今现在为须弥山菩萨摩诃萨。授无上道记。余如上说</p>
<p style="text-align: left">
	　　从明刹至此中间。有世界名宝明。是中有佛号宝照明。今现在为宝德菩萨摩诃萨。授无上道记。余如上说</p>
<p style="text-align: left">
	　　从宝明刹至此中间。有世界名常熏香。是中有佛号曰火然。今现在为火明菩萨摩诃萨。授无上道记。余如上说</p>
<p style="text-align: left">
	　　从常熏香刹至此中间。有世界名有吉。是中有佛号<a>三界</a>自在力。今现在为三有吉菩萨摩诃萨。授无上道记。余如上说</p>
<p style="text-align: left">
	　　从有吉刹至此中间。有世界名无畏。是中有佛号曰明轮。今现在为无畏施菩萨摩诃萨。授无上道记。余如上说</p>
<p style="text-align: left">
	　　从无畏刹至此中间。有世界名常悬。是中有佛号空性自在。今现在为象菩萨摩诃萨。授无上道记。余如上说</p>
<p style="text-align: left">
	　　从常悬刹至此中间。有世界名安王。是中有佛号尽自在力。今现在为生德菩萨摩诃萨。授无上道记。余如上说</p>
<p style="text-align: left">
	　　从安王刹至此中间。有世界名普离。是中有佛号鼓音。今现在为演香菩萨摩诃萨。授无上道记。余如上说</p>
<p style="text-align: left">
	　　从普离刹至此中间。有世界名安隐。是中有佛号普自在。今现在为无行行菩萨摩诃萨。授无上道记。余如上说</p>
<p style="text-align: left">
	　　从安隐刹至此中间。有世界名方流布。是中有佛号智流布。今现在为无病菩萨摩诃萨。授无上道记。余如上说</p>
<p style="text-align: left">
	　　从方流布刹至此中间。有世界名陀罗尼。是中有佛号曰山王。今现在为陀罗尼自在王菩萨摩诃萨。授无上道记。余如上说</p>
<p style="text-align: left">
	　　从陀罗尼刹至此中间。有世界名妙陀罗尼。是中有佛号明力高王。今现在为自在力菩萨摩诃萨。授无上道记。余如上说</p>
<p style="text-align: left">
	　　从妙陀罗尼刹至此中间。有世界名妙等。是中有佛号曰安立。今现在为波罗延菩萨摩诃萨。授无上道记。余如上说</p>
<p style="text-align: left">
	　　从妙等刹至此中间。有世界名一严。是中有佛号佛自在严。今现在为具足意菩萨摩诃萨。授无上道记。余如上说</p>
<p style="text-align: left">
	　　从一严刹至此中间。有世界名倚息。是中有佛号积诸功德。今现在为无相严菩萨摩诃萨。授无上道记。余如上说</p>
<p style="text-align: left">
	　　从倚息刹至此中间。有世界名爱。是中有佛号佛宝德成就。今现在为善思行菩萨摩诃萨。授无上道记。余如上说</p>
<p style="text-align: left">
	　　从爱刹至此中间。有世界名列宿。是中有佛号智生德。今现在为欢喜菩萨摩诃萨。授无上道记。余如上说</p>
<p style="text-align: left">
	　　从列宿刹至此中间。有世界名列宿严。是中有佛号智生明德聚。今现在为妙宿菩萨摩诃萨。授无上道记。余如上说</p>
<p style="text-align: left">
	　　从列宿严刹至此中间。有世界名莲华。是中有佛号华生王。今现在为<a>佛法</a>生菩萨摩诃萨。授无上道记。余如上说</p>
<p style="text-align: left">
	　　从莲华刹至此中间。有世界名众华。是中有佛号上法自在。今现在为智转难菩萨摩诃萨。授无上道记。余如上说</p>
<p style="text-align: left">
	　　从众华刹至此中间。有世界名白莲华覆。是中有佛号半月光。今现在为须弥德菩萨摩诃萨。授无上道记。余如上说</p>
<p style="text-align: left">
	　　从白莲华覆刹至此中间。有世界名广。是中有佛号曰香象。今现在为不动菩萨摩诃萨。授无上道记。余如上说</p>
<p style="text-align: left">
	　　从广刹至此中间。有世界名上妙。是中有佛号无量明。今现在为无碍音菩萨摩诃萨。授无上道记。余如上说</p>
<p style="text-align: left">
	　　从上妙刹至此中间。有世界名众香。是中有佛号莲华聚。今现在为弗沙菩萨摩诃萨。授无上道记。余如上说</p>
<p style="text-align: left">
	　　从众香刹至此中间。有世界名众华。是中有佛号华生德。今现在为顶德菩萨摩诃萨。授无上道记。余如上说</p>
<p style="text-align: left">
	　　从众华刹至此中间。有世界名薝葡众。是中有佛号栴檀德。今现在为妙眼菩萨摩诃萨。授无上道记。余如上说</p>
<p style="text-align: left">
	　　从薝葡众刹至此中间。有世界名宝藏。是中有佛号曰宝聚。今现在为喜见菩萨摩诃萨。授无上道记。余如上说</p>
<p style="text-align: left">
	　　从宝藏刹至此中间。有世界名明慧。是中有佛号上明慧。今现在为善觉菩萨摩诃萨。授无上道记。余如上说</p>
<p style="text-align: left">
	　　从明慧刹至此中间。有世界名上安。是中有佛号曰作安。今现在为安王菩萨摩诃萨。授无上道记。余如上说</p>
<p style="text-align: left">
	　　从上安刹至此中间。有世界名善住。是中有佛号无边德生。今现在为安立菩萨摩诃萨。授无上道记。余如上说</p>
<p style="text-align: left">
	　　从善住刹至此中间。有世界名众多。是中有佛号曰明相。今现在为普明菩萨摩诃萨。授无上道记。余如上说</p>
<p style="text-align: left">
	　　从众多刹至此中间。有世界名爱香。是中有佛号无边德积。今现在为德生菩萨摩诃萨。授无上道记。余如上说</p>
<p style="text-align: left">
	　　从爱香刹至此中间。有世界名爱惜。是中有佛号众德生。今现在为毕竟功德成就菩萨摩诃萨。授无上道记。余如上说</p>
<p style="text-align: left">
	　　从爱惜刹至此中间。有世界名可爱。是中有佛号一切功德生。今现在为净功德毕竟成就菩萨摩诃萨。授无上道记。余如上说</p>
<p style="text-align: left">
	　　从可爱刹至此中间。有世界名众莲华。是中有佛号华生德。今现在为乐施菩萨摩诃萨。授无上道记。余如上说</p>
<p style="text-align: left">
	　　从众莲华刹至此中间。有世界名金网覆。是中有佛号曰持炬。今现在为无贪手菩萨摩诃萨。授无上道记。余如上说</p>
<p style="text-align: left">
	　　从金网覆刹至此中间。有世界名宝网覆。是中有佛号宝生德。今现在为宝积菩萨摩诃萨。授无上道记。余如上说</p>
<p style="text-align: left">
	　　从宝网覆刹至此中间。有世界名离畏。是中有佛号极高王。今现在为转诸难菩萨摩诃萨。授无上道记。余如上说</p>
<p style="text-align: left">
	　　从离畏刹至此中间。有世界名一盖。是中有佛号曰宿王。今现在为列宿菩萨摩诃萨。授无上道记。余如上说</p>
<p style="text-align: left">
	　　从一盖刹至此中间。有世界名众杂。是中有佛号无边弥楼。今现在为宝弥楼菩萨摩诃萨。授无上道记。余如上说</p>
<p style="text-align: left">
	　　从众杂刹至此中间。有世界名妙喜。是中有佛号虚净王。今现在为不思议德菩萨摩诃萨。授无上道记。余如上说</p>
<p style="text-align: left">
	　　从妙喜刹至此中间。有世界名可迎。是中有佛号无量音。今现在为无忧菩萨摩诃萨。授无上道记。余如上说</p>
<p style="text-align: left">
	　　从可迎刹至此中间。有世界名妙音香。是中有佛号无量明。今现在为无忧德菩萨摩诃萨。授无上道记。余如上说</p>
<p style="text-align: left">
	　　从妙音香刹至此中间。有世界名上清净。是中有佛号宝弥楼。今现在为真妙音菩萨摩诃萨。授无上道记。余如上说</p>
<p style="text-align: left">
	　　从上清净刹至此中间。有世界名照明。是中有佛号名杂宝华严。今现在为无边音(丹作意)菩萨摩诃萨。授无上道记。余如上说</p>
<p style="text-align: left">
	　　从照明刹至此中间。有世界名势德。是中有佛号曰上众。今现在为众香菩萨摩诃萨。授无上道记。余如上说</p>
<p style="text-align: left">
	　　从势德刹至此中间。有世界名宝华。是中有佛号离垢严。今现在为作明菩萨摩诃萨。授无上道记。余如上说</p>
<p style="text-align: left">
	　　从宝华刹至此中间。有世界名金明。是中有佛号曰金华。今现在为照明菩萨摩诃萨。授无上道记。余如上说</p>
<p style="text-align: left">
	　　从金明刹至此中间。有世界名金光。是中有佛号曰宝窟。今现在为安住菩萨摩诃萨。授无上道记。余如上说</p>
<p style="text-align: left">
	　　从金光刹至此中间。有世界名众坚固。是中有佛号杂华生。今现在为勇德菩萨摩诃萨。授无上道记。余如上说</p>
<p style="text-align: left">
	　　从众坚固刹至此中间。有世界名<a>解脱</a>。是中有佛号曰放光。今现在为<a>弥勒</a>菩萨摩诃萨。授无上道记。余如上说</p>
<p style="text-align: left">
	　　从解脱刹至此中间。有世界名放华。是中有佛号曰华生。今现在为妙华盖严菩萨摩诃萨。授无上道记。余如上说</p>
<p style="text-align: left">
	　　从放华刹至此中间。有世界名众华。是中有佛号曰华盖。今现在为金盖菩萨摩诃萨。授无上道记。余如上说</p>
<p style="text-align: left">
	　　从众华刹至此中间。有世界名众莲华。是中有佛号不虚严。今现在为无垢严菩萨摩诃萨。授无上道记。余如上说</p>
<p style="text-align: left">
	　　从众莲华刹至此中间。有世界名众妙莲华。是中有佛号流布力王。今现在为乐智菩萨摩诃萨。授无上道记。余如上说</p>
<p style="text-align: left">
	　　从众妙莲华刹至此中间。有世界名梵德。是中有佛号曰梵音。今现在为妙音菩萨摩诃萨。授无上道记。余如上说</p>
<p style="text-align: left">
	　　从梵德刹至此中间。有世界名幢相。是中有佛号自在力。今现在为净目菩萨摩诃萨。授无上道记。余如上说</p>
<p style="text-align: left">
	　　从幢相刹至此中间。有世界名相。是中有佛号无边众。今现在为无边性菩萨摩诃萨。授无上道记。余如上说</p>
<p style="text-align: left">
	　　从相刹至此中间。有世界名妙。是中有佛号曰调御。今现在为妙众菩萨摩诃萨。授无上道记。余如上说</p>
<p style="text-align: left">
	　　从妙刹至此中间。有世界名住处。是中有佛号无碍眼。今现在为过行菩萨摩诃萨。授无上道记。余如上说</p>
<p style="text-align: left">
	　　从住处刹至此中间。有世界名无有。是中有佛号坏诸道。今现在为善思严菩萨摩诃萨。授无上道记。余如上说</p>
<p style="text-align: left">
	　　从无有刹至此中间。有世界名疑悔。是中有佛号曰破疑。今现在为坏诸见菩萨摩诃萨。授无上道记。余如上说</p>
<p style="text-align: left">
	　　从疑悔刹至此中间。有世界名妙禅。是中有佛号无相音。今现在为无量明菩萨摩诃萨。授无上道记。余如上说</p>
<p style="text-align: left">
	　　从妙禅刹至此中间。有世界名德住。是中有佛号无边功德成就。今现在为宝步菩萨摩诃萨。授无上道记。余如上说</p>
<p style="text-align: left">
	　　从德住刹至此中间。有世界名宝住。是中有佛号宝生德。今现在为金刚行菩萨摩诃萨。授无上道记。余如上说</p>
<p style="text-align: left">
	　　从宝住刹至此中间。有世界名喜。是中有佛号莲华生德。今现在为宝华菩萨摩诃萨。授无上道记。余如上说</p>
<p style="text-align: left">
	　　从喜刹至此中间。有世界名莲华生。是中有佛号曰宝上。今现在为梵上(丹作王)菩萨摩诃萨。授无上道记。余如上说</p>
<p style="text-align: left">
	　　从莲华生刹至此中间。有世界名妙生。是中有佛号三世无碍严。今现在为勇众菩萨摩诃萨。授无上道记。余如上说</p>
<p style="text-align: left">
	　　从妙生刹至此中间。有世界名妙明。是中有佛号无边明。今现在为乐出要菩萨摩诃萨。授无上道记。余如上说</p>
<p style="text-align: left">
	　　从妙明刹至此中间。有世界名觉。是中有佛号宝弥楼。今现在为大弥楼菩萨摩诃萨。授无上道记。余如上说</p>
<p style="text-align: left">
	　　从觉刹至此中间。有世界名月灯。是中有佛号曰灯高德。今现在为光轮菩萨摩诃萨。授无上道记。余如上说</p>
<p style="text-align: left">
	　　从月灯刹至此中间。有世界名星宿德。是中有佛号智生德。今现在为净生德菩萨摩诃萨。授无上道记。余如上说</p>
<p style="text-align: left">
	　　从星宿德刹至此中间。有世界名炬。是中有佛号曰炬灯。今现在为增意菩萨摩诃萨。授无上道记。余如上说</p>
<p style="text-align: left">
	　　从炬刹至此中间。有世界名智积。是中有佛号无上光。今现在为德积菩萨摩诃萨。授无上道记。余如上说</p>
<p style="text-align: left">
	　　从智积刹至此中间。有世界名出生。是中有佛号德王明。今现在为提舍菩萨摩诃萨。授无上道记。余如上说</p>
<p style="text-align: left">
	　　从出生刹至此中间。有世界名莲华盖。是中有佛号曰弗沙。今现在为鼓音菩萨摩诃萨。授无上道记。余如上说</p>
<p style="text-align: left">
	　　从莲华盖刹至此中间。有世界名一盖。是中有佛号无边眼。今现在为梵音菩萨摩诃萨。授无上道记。余如上说</p>
<p style="text-align: left">
	　　从一盖刹至此中间。有世界名善。是中有佛号曰德味。今现在为有德菩萨摩诃萨。授无上道记。余如上说</p>
<p style="text-align: left">
	　　从善刹至此中间。有世界名方。是中有佛号曰方等。今现在为照方菩萨摩诃萨。授无上道记。余如上说</p>
<p style="text-align: left">
	　　从方刹至此中间。有世界名德积。是中有佛号佛华生德。今现在为宿王菩萨摩诃萨。授无上道记。余如上说</p>
<p style="text-align: left">
	　　从德积刹至此中间。有世界名娑罗。是中有佛号娑罗王。今现在为雨菩萨摩诃萨。授无上道记。余如上说</p>
<p style="text-align: left">
	　　从娑罗刹至此中间。有世界名住。是中有佛号曰师子。今现在为无惊菩萨摩诃萨。授无上道记。余如上说</p>
<p style="text-align: left">
	　　从住刹至此中间。有世界名劝助。是中有佛号宝弥楼。今现在为耶舍菩萨摩诃萨。授无上道记。余如上说</p>
<p style="text-align: left">
	　　从劝助刹至此中间。有世界名莲华。是中有佛号频婆尸。今现在为阴云菩萨摩诃萨。授无上道记。余如上说</p>
<p style="text-align: left">
	　　从莲华刹至此中间。有世界名摄处。是中有佛号曰医王。今现在为<a>药王菩萨</a>摩诃萨。授无上道记。余如上说</p>
<p style="text-align: left">
	　　从摄处刹至此中间。有世界名娑呵。是中有佛号曰上众。今现在为照明菩萨摩诃萨。授无上道记。余如上说</p>
<p style="text-align: left">
	　　从娑呵刹至此中间。有世界名善德。是中有佛号上善德。今现在为妙善菩萨摩诃萨。授无上道记。余如上说</p>
<p style="text-align: left">
	　　从善德刹至此中间。有世界名处。是中有佛号自在力。今现在为恒菩萨摩诃萨。授无上道记。余如上说</p>
<p style="text-align: left">
	　　从处刹至此中间。有世界名妙香。是中有佛号上香德。今现在为香德菩萨摩诃萨。授无上道记。余如上说</p>
<p style="text-align: left">
	　　从妙香刹至此中间。有世界名香德。是中有佛号上香相。今现在为<a>华藏</a>菩萨摩诃萨。授无上道记。余如上说</p>
<p style="text-align: left">
	　　从香德刹至此中间。有世界名栴檀。是中有佛号栴檀窟。今现在为德守菩萨摩诃萨。授无上道记。余如上说</p>
<p style="text-align: left">
	　　从栴檀刹至此中间。有世界名宝网覆。是中有佛号无边明。今现在为无边意菩萨摩诃萨。授无上道记。余如上说</p>
<p style="text-align: left">
	　　从宝网覆刹至此中间。有世界名金网覆。是中有佛号增十光佛华出。今现在为宝德菩萨摩诃萨。授无上道记。余如上说</p>
<p style="text-align: left">
	　　从金网覆刹至此中间。有世界名莲华网覆是中有佛号无边自(丹有在)力。今现在为无边严菩萨摩诃萨。授无上道记。余如上说</p>
<p style="text-align: left">
	　　从莲华网覆刹至此中间。有世界名众华。是中有佛号威华生高王。今现在为无边音声菩萨摩诃萨。授无上道记。余如上说</p>
<p style="text-align: left">
	　　从众华刹至此中间。有世界名照明。是中有佛号曰宝网。今现在为勇德菩萨摩诃萨。授无上道记。余如上说</p>
<p style="text-align: left">
	　　从照明刹至此中间。有世界名月灯。是中有佛号安立(丹有王)。今现在为不忘念菩萨摩诃萨。授无上道记。余如上说</p>
<p style="text-align: left">
	　　从月灯刹至此中间。有世界名栴檀香。是中有佛号上香王。今现在为富足菩萨摩诃萨。授无上道记。余如上说</p>
<p style="text-align: left">
	　　从栴檀香刹至此中间。有世界名楼阁。是中有佛号施一切乐。今现在为求利世菩萨摩诃萨。授无上道记。余如上说</p>
<p style="text-align: left">
	　　从楼阁刹至此中间。有世界名杂窟。是中有佛号见一切缘。今现在为无边愿菩萨摩诃萨。授无上道记。余如上说</p>
<p style="text-align: left">
	　　从杂窟刹至此中间。有世界名杂相。是中有佛号不虚称。今现在为无边严菩萨摩诃萨。授无上道记。余如上说</p>
<p style="text-align: left">
	　　从杂相刹至此中间。有世界名可敬。是中有佛号坏诸惊畏。今现在为师子菩萨摩诃萨。授无上道记。余如上说</p>
<p style="text-align: left">
	　　从可敬刹至此中间。有世界名净。是中有佛号安立王。今现在为珠髻菩萨摩诃萨。授无上道记。余如上说</p>
<p style="text-align: left">
	　　从净刹至此中间。有世界名金明。是中有佛号曰宝明。今现在为宝藏菩萨摩诃萨。授无上道记。余如上说</p>
<p style="text-align: left">
	　　从金明刹至此中间。有世界名上净。是中有佛号利一切众。今现在为无忧意菩萨摩诃萨。授无上道记。余如上说</p>
<p style="text-align: left">
	　　从上净刹至此中间。有世界名众乐。是中有佛号无边空严德。今现在为众生无碍严菩萨摩诃萨。授无上道记。余如上说</p>
<p style="text-align: left">
	　　从众乐刹至此中间。有世界名一华盖。是中有佛号曰善严。今现在为宝相菩萨摩诃萨。授无上道记。余如上说</p>
<p style="text-align: left">
	　　从一华盖刹至此中间。有世界名无垢。是中有佛号曰空相。今现在为空严行菩萨摩诃萨。授无上道记。余如上说</p>
<p style="text-align: left">
	　　从无垢刹至此中间。有世界名广大。是中有佛号威华生德。今现在为撰择菩萨摩诃萨。授无上道记。余如上说</p>
<p style="text-align: left">
	　　从广大刹至此中间。有世界名善积。是中有佛号上善德。今现在为上音菩萨摩诃萨。授无上道记。余如上说</p>
<p style="text-align: left">
	　　从善积刹至此中间。有世界名住(丹作作)方。是中有佛号无边自在积。今现在为大自在力菩萨摩诃萨。授无上道记。余如上说</p>
<p style="text-align: left">
	　　从住(丹作作)方刹至此中间。有世界名妙华香。是中有佛号曰净眼。今现在为妙眼菩萨摩诃萨。授无上道记。余如上说</p>
<p style="text-align: left">
	　　从妙华香刹至此中间。有世界名善住。是中有佛号大调御。今现在为大海菩萨摩诃萨。授无上道记。余如上说</p>
<p style="text-align: left">
	　　从善住刹至此中间。有世界名无量无边。是中有佛号最高德弥楼。今现在为无量意菩萨摩诃萨。授无上道记。余如上说</p>
<p style="text-align: left">
	　　从无量无边刹至此中间。有世界名喜生。是中有佛号无胜相。今现在为最胜菩萨摩诃萨。授无上道记。余如上说</p>
<p style="text-align: left">
	　　从喜生刹至此中间。有世界名无尘。是中有佛号曰众归。今现在为无畏菩萨摩诃萨。授无上道记。余如上说</p>
<p style="text-align: left">
	　　从无尘刹至此中间。有世界名阿竭流香。是中有佛号无边香弥楼。今现在为上香德菩萨摩诃萨。授无上道记。余如上说</p>
<p style="text-align: left">
	　　从阿竭流香刹至此中间。有世界名多伽流香。是中有佛号月间王。今现在为持炬菩萨摩诃萨。授无上道记。余如上说</p>
<p style="text-align: left">
	　　从多伽流香刹至此中间。有世界名上妙。是中有佛号上弥楼。今现在为善住菩萨摩诃萨。授无上道记。余如上说</p>
<p style="text-align: left">
	　　从上妙刹至此中间。有世界名喜。是中有佛号宝生德。今现在为次德菩萨摩诃萨。授无上道记。余如上说</p>
<p style="text-align: left">
	　　从喜刹至此中间。有世界名明。是中有佛号名闻弥楼。今现在为宝弥楼菩萨摩诃萨。授无上道记。余如上说</p>
<p style="text-align: left">
	　　从明刹至此中间。有世界名软美。是中有佛号曰美德。今现在为大美德菩萨摩诃萨。授无上道记。余如上说</p>
<p style="text-align: left">
	　　从软美刹至此中间。有世界名善本(丹作香)。是中有佛号曰梵德。今现在为梵音菩萨摩诃萨。授无上道记。余如上说</p>
<p style="text-align: left">
	　　从善本(丹作香)刹至此中间。有世界名帝相。是中有佛号无阂眼。今现在为帝德菩萨摩诃萨。授无上道记。余如上说</p>
<p style="text-align: left">
	　　从帝相刹至此中间。有世界名善处。是中有佛号无边德积。今现在为得功德菩萨摩诃萨。授无上道记。余如上说</p>
<p style="text-align: left">
	　　从善处刹至此中间。有世界名不思议德。是中有佛号威德王。今现在为智高菩萨摩诃萨。授无上道记。余如上说</p>
<p style="text-align: left">
	　　从不思议德刹至此中间。有世界名离(丹作杂)相。是中有佛号善思愿成。今现在为无边愿菩萨摩诃萨。授无上道记。余如上说</p>
<p style="text-align: left">
	　　从离(丹作杂)相刹至此中间。有世界名星宿王。是中有佛号曰净王。今现在为间(丹作闻)弥楼菩萨摩诃萨。授无上道记。余如上说</p>
<p style="text-align: left">
	　　从星宿王刹至此中间。有世界名智明。是中有佛号曰智出。今现在为智出德菩萨摩诃萨。授无上道记。余如上说</p>
<p style="text-align: left">
	　　从智明刹至此中间。有世界名金刚。是中有佛号曰勇众。今现在为智择菩萨摩诃萨。授无上道记。余如上说</p>
<p style="text-align: left">
	　　从金刚刹至此中间。有世界名智香。是中有佛号曰智聚。今现在为智生德菩萨摩诃萨。授无上道记。余如上说</p>
<p style="text-align: left">
	　　从智香刹至此中间。有世界名方弥楼。是中有佛号曰作方。今现在为方流布菩萨摩诃萨。授无上道记。余如上说</p>
<p style="text-align: left">
	　　从方弥楼刹至此中间。有世界名德处。是中有佛号娑诃主。今现在为法灯菩萨摩诃萨。授无上道记。余如上说</p>
<p style="text-align: left">
	　　从德处刹至此中间。有世界名爱。是中有佛号曰上离。今现在为娑诃主菩萨摩诃萨。授无上道记。余如上说</p>
<p style="text-align: left">
	　　从爱刹至此中间。有世界名爱趣。是中有佛号曰调御。今现在为爱趣菩萨摩诃萨。授无上道记。余如上说</p>
<p style="text-align: left">
	　　从爱趣刹至此中间。有世界名妙思。是中有佛号曰智守。今现在为上智菩萨摩诃萨。授无上道记。余如上说</p>
<p style="text-align: left">
	　　从妙思刹至此中间。有世界名莲华出。是中有佛号最高德。今现在为离垢菩萨摩诃萨。授无上道记。余如上说</p>
<p style="text-align: left">
	　　从莲华出刹至此中间。有世界名无边德生。是中有佛号示众生深心。今现在为自灯菩萨摩诃萨。授无上道记。余如上说</p>
<p style="text-align: left">
	　　从无边德生刹至此中间。有世界名欢喜。是中有佛号无边德宝。今现在为勇健菩萨摩诃萨。授无上道记。余如上说</p>
<p style="text-align: left">
	　　从欢喜刹至此中间。有世界名倚息。是中有佛号灭诸受自在。今现在为常发声菩萨摩诃萨。授无上道记。余如上说(灭诸受丹本灭诸爱)</p>
<p style="text-align: left">
	　　从倚息刹至此中间。有世界名乐乐。是中有佛号无碍光。今现在为妙眼菩萨摩诃萨。授无上道记。余如上说</p>
<p style="text-align: left">
	　　从乐乐刹来过恒河沙等国土中间。有世界名善成。是中有佛。号无碍光佛华最高生德。今现在为陀罗尼自在王菩萨摩诃萨。授无上道记。余如上说</p>
<p style="text-align: left">
	　　散华品第十六</p>
<p style="text-align: left">
	　　从善成刹来过恒河沙等国土中间。有世界名普德成就。是中有佛。号一切缘中自在现佛相。今现在为观佛定善根庄严菩萨摩诃萨。授阿耨多罗三藐三菩提记。时此菩萨见大光明闻大音声。白一切缘中自在现佛相如来言。<a>世尊</a>。是为何<a>佛光</a>明音声。彼佛答言。善男子。西方去此。过万二千阿僧祇刹。彼有世界名曰娑婆。是中有佛号释迦文。今现在为诸菩萨。说断众生疑令众欢喜菩萨藏经。是为彼佛光明音声。时观佛定善根庄严菩萨。手执众华遥散此界。以其本愿因缘力故。于诸国土无所挂碍。迳来到此<a>娑婆世界</a>。至王舍城诣竹园中。时会四众怪未曾有。是众莲华绕佛三匝。于佛前住。各说一偈。称扬如来及菩萨言</p>
<p style="text-align: left">
	　　世尊大智慧无边　　自然逮觉无量法</p>
<p style="text-align: left">
	　　示现无碍<a>神通</a>力　　普照十方诸世界</p>
<p style="text-align: left">
	　　大智慧明诸菩萨　　善于问答无所畏</p>
<p style="text-align: left">
	　　远闻佛名欲供养　　以神通力普集此</p>
<p style="text-align: left">
	　　皆是一生绍尊位　　勇猛坚固大庄严</p>
<p style="text-align: left">
	　　名称远闻振十方　　皆来集此娑婆界</p>
<p style="text-align: left">
	　　能为众生起大心　　深发庄严无所畏</p>
<p style="text-align: left">
	　　我等今请问世尊　　云何得证无上道</p>
<p style="text-align: left">
	　　云何修集诸佛法　　能坏魔军成佛道</p>
<p style="text-align: left">
	　　尔时世尊释迦文　　与此后来化华语</p>
<p style="text-align: left">
	　　众华见佛身无比　　又从佛闻真要言</p>
<p style="text-align: left">
	　　便发勇悦<a>随喜</a>心　　稽首<a>礼佛</a>一面立</p>
<p style="text-align: left">
	　　即于其处灭不现　　众会见此咸惊疑</p>
<p style="text-align: left">
	　　是为何人从何来　　问世尊已即不现</p>
<p style="text-align: left">
	　　时四部众敬威颜　　无敢问佛决所疑</p>
<p style="text-align: left">
	　　佛即化作<a>比丘</a>像　　状如阿难起发问</p>
<p style="text-align: left">
	　　此是何人问世尊　　既请问已即不现</p>
<p style="text-align: left">
	　　唯愿世尊决众疑　　此事何故所由然</p>
<p style="text-align: left">
	　　佛言此华从东方　　过算数等世界来</p>
<p style="text-align: left">
	　　汝观勇猛大庄严　　菩萨神通之所为</p>
<p style="text-align: left">
	　　此菩萨本行道时　　深发如是大庄严</p>
<p style="text-align: left">
	　　是故有人求佛道　　斯等若念得必定</p>
<p style="text-align: left">
	　　若为是等所见者　　即能深乐诸善法</p>
<p style="text-align: left">
	　　离诸<a>懈怠</a>净持戒　　广博多闻如大海</p>
<p style="text-align: left">
	　　能善修学权方便　　更不受胎常化生</p>
<p style="text-align: left">
	　　世世往来<a>生死</a>中　　常不忘失<a>正法</a>念</p>
<p style="text-align: left">
	　　在在所生值诸佛　　与众贤圣俱集会</p>
<p style="text-align: left">
	　　常生厌离五欲心　　能于佛法信<a>出家</a></p>
<p style="text-align: left">
	　　即于见时获斯利　　亦得余利未尽说</p>
<p style="text-align: left">
	　　是等大士诸功德　　若欲称扬无穷尽</p>
<p style="text-align: left">
	　　若有女人以<a>信心</a>　　闻是菩萨大庄严</p>
<p style="text-align: left">
	　　永不复受女人身　　必为众生无上尊</p>
<p style="text-align: left">
	　　若有男子若女人　　闻其名称心欢喜</p>
<p style="text-align: left">
	　　发愿欲见此菩萨　　身坏命终即生彼</p>
<p style="text-align: left">
	　　若诸男女余众生　　闻此菩萨大功德</p>
<p style="text-align: left">
	　　能以净心信乐者　　即于菩提不退转</p>
<p style="text-align: left">
	　　若有众生入法位　　闻此菩萨奇特名</p>
<p style="text-align: left">
	　　是人虽不得佛道　　亦获无量诸功德</p>
<p style="text-align: left">
	　　如有药树名喜见　　能疗众生百千病</p>
<p style="text-align: left">
	　　周回皆去一由旬　　灾火猛焰所不烧</p>
<p style="text-align: left">
	　　若诸毒虫入其内　　毒气即时皆消歇</p>
<p style="text-align: left">
	　　若闻此树香气熏　　即便闷绝丧其身</p>
<p style="text-align: left">
	　　根茎枝叶及华实　　寂然无作无所为</p>
<p style="text-align: left">
	　　而其势力能有用　　皆悉消灭诸毒害</p>
<p style="text-align: left">
	　　此树远能消众病　　况取根茎而服用</p>
<p style="text-align: left">
	　　是大菩萨亦如是　　十方闻名作佛事</p>
<p style="text-align: left">
	　　况得目见加供养　　亲近咨问决所疑</p>
<p style="text-align: left">
	　　时佛所现化阿难　　即复加敬问世尊</p>
<p style="text-align: left">
	　　如佛所说大菩萨　　能以名闻作佛事</p>
<p style="text-align: left">
	　　娑婆世界有是不　　唯愿世尊为我说</p>
<p style="text-align: left">
	　　佛言我寿不久留　　今此众生福微浅</p>
<p style="text-align: left">
	　　诸佛菩提甚难信　　如来所说深无极</p>
<p style="text-align: left">
	　　阿难当知有菩萨　　今现在此大会中</p>
<p style="text-align: left">
	　　是诸菩萨大庄严　　十方诸佛赞不尽</p>
<p style="text-align: left">
	　　阿难观是跋陀婆　　又观宝积法宝积</p>
<p style="text-align: left">
	　　导师智者及星得　　并<a>婆罗门</a>那罗达</p>
<p style="text-align: left">
	　　又观帝德善比丘　　婆楼那天婆罗(丹楼)那</p>
<p style="text-align: left">
	　　亦观善力大比丘　　是等行愿难思议</p>
<p style="text-align: left">
	　　是诸菩萨称不虚　　皆发不虚大庄严</p>
<p style="text-align: left">
	　　若有见者尚获利　　况复亲近受教诲</p>
<p style="text-align: left">
	　　若有众生得见者　　或复闻其大名称</p>
<p style="text-align: left">
	　　则于佛道无所疑　　常不复堕诸恶趣</p>
<p style="text-align: left">
	　　常能发行勤精进　　能善修集真智慧</p>
<p style="text-align: left">
	　　常能安住净持戒　　能深志乐无上乘</p>
<p style="text-align: left">
	　　阿难所有十方界　　诸佛世尊今现在</p>
<p style="text-align: left">
	　　皆共称扬是菩萨　　所发庄严大誓愿</p>
<p style="text-align: left">
	　　称赞是等广名闻　　令余菩萨生贵心</p>
<p style="text-align: left">
	　　皆言欲见释迦尊　　及诸具足庄严者</p>
<p style="text-align: left">
	　　即时诸佛皆听许　　各礼佛足敬绕已</p>
<p style="text-align: left">
	　　于彼佛土没不现　　皆来到此娑婆界</p>
<p style="text-align: left">
	　　闻是菩萨具足愿　　于无上道转精进</p>
<p style="text-align: left">
	　　如来即记当成佛　　国土寿量号如是</p>
<p style="text-align: left">
	　　此等无量无数劫　　所有不善业因缘</p>
<p style="text-align: left">
	　　以是行业因缘故　　与我生此浊世中</p>
<p style="text-align: left">
	　　我今虽得无上道　　犹不喜见未来世</p>
<p style="text-align: left">
	　　当有<a>破戒</a>诸比丘　　急性恶口粗犷言</p>
<p style="text-align: left">
	　　是诸菩萨闻此事　　而加精进大庄严</p>
<p style="text-align: left">
	　　于饥馑中行大施　　法欲坏时演真教</p>
<p style="text-align: left">
	　　今于佛前发誓言　　我要当以无上法</p>
<p style="text-align: left">
	　　于后恐怖恶世中　　不惜身命利众生</p>
<p style="text-align: left">
	　　但发是愿尚为难　　况能成就如愿行</p>
<p style="text-align: left">
	　　如是等经及持者　　于恶世中被轻贱</p>
<p style="text-align: left">
	　　阿难观彼颠倒世　　闻如是等诸经法</p>
<p style="text-align: left">
	　　于是中生非法想　　皆言是法非佛说</p>
<p style="text-align: left">
	　　以我菩提得供养　　而便勤造破法缘</p>
<p style="text-align: left">
	　　如是甚恶浊乱世　　谁能堪忍住是中</p>
<p style="text-align: left">
	　　斯人从佛闻是语　　即时悲泣泪交流</p>
<p style="text-align: left">
	　　<a>念佛</a>旷劫所修集　　此法如何便散灭</p>
<p style="text-align: left">
	　　时诸学人生厌心　　觉了有为无定相</p>
<p style="text-align: left">
	　　如救头然勤精进　　漏尽无余得<a>涅槃</a></p>
<p style="text-align: left">
	　　诸天神闻恶世中　　正法毁灭皆忧戚</p>
<p style="text-align: left">
	　　我等宁于今命终　　勿见如是法坏时</p>
<p style="text-align: left">
	　　我等今见如世尊　　能大法施无畏者</p>
<p style="text-align: left">
	　　此等现前瞻仰佛　　听说甚深无碍法</p>
<p style="text-align: left">
	　　又见比丘修诸禅　　定慧神通悉究竟</p>
<p style="text-align: left">
	　　于后恶世法坏时　　此等贤圣难复见</p>
<p style="text-align: left">
	　　诸恶比丘反炽盛　　持净戒者无势力</p>
<p style="text-align: left">
	　　乃不得暂止塔庙　　时诸天神大忧恼</p>
<p style="text-align: left">
	　　皆悲呼言奈何哉　　佛法毁灭甚可惜</p>
<p style="text-align: left">
	　　佛为是等修苦行　　而为恶人所轻毁</p>
<p style="text-align: left">
	　　自共朋党相亲友　　诽谤善人生过咎</p>
<p style="text-align: left">
	　　自言佛是我等师　　而违佛意毁正法</p>
<p style="text-align: left">
	　　与清信女为因缘　　共结要誓同事业</p>
<p style="text-align: left">
	　　并心共毁我正法　　于佛法中无敬心</p>
<p style="text-align: left">
	　　是众恶等毁三宝　　为诸贤圣所远离</p>
<p style="text-align: left">
	　　如凶逸牛角峰利　　则为众人之所避</p>
<p style="text-align: left">
	　　于尔时世恶比丘　　而反轻笑修善者</p>
<p style="text-align: left">
	　　来世当有是颠倒　　应生厌离莫放逸</p>
<p style="text-align: left">
	　　于佛法中勤精进　　勿见如是浊乱世</p>
<p style="text-align: left">
	　　莫与此等相值遇　　与此同止甚苦恼</p>
				</div></div><hr><script charset='utf-8' src='../../js/footer.js'></script></body></html>