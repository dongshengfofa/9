<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛治身经 第795部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛治身经 第795部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>佛治身经</strong></p>
<p style="text-align: left">　　失译人名今附西晋录</p>
<p style="text-align: left">　　佛言当学工语。不<a>沙门</a>法行。独一处坐。但当正意。一处一卧一行不中正。一为晓身受经。亦独居还使千人一人胜千军中能得胜。一人能胜身。是为胜军中。胜胜。胜者。不如胜。余胜。己胜身常为胜。无力亦不胜摩泛蓝亦不能己胜不能作不胜<a>比丘</a>胜乃不胜先为自身定正教后教余为诸辈如我。自身上头随法行。便教余人。如是易教。己身如是。如教他人。已得身教意。不复难教余。欲教余先自教。还使自教。从身教得黠。为自身他故多人亦莫犯。无有极自身。为自念无有极。自归无有过身。自归不如自归谛。教身已黠。得归已黠。便得法已黠。便得戒已黠。昆弟中不复忧已黠。便得乐已黠。不复忧自身。自归身亦得归他人。己身无有极。教一切从苦得脱。问曰。何等为工语。师曰。说三十七品经为工语。谓所说不乱人意。亦为工语。何等为法行。谓不离二百五<a>十戒</a>。是为法行。何等为一为晓身。谓知分别身中事。何等为军中人能得胜。谓人不能胜恶。何等为一人能胜身。谓意念恶。能自制断。是为胜身。何等为身意教。谓身受七戒。意受三戒。何等为多人亦不犯。谓等心使人不堕结</p>
				</div></div><hr><script charset='utf-8' src='../../js/footer.js'></script></body></html>