<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说如来智印经 第633部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说如来智印经 第633部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong>佛说如来智印经</strong> 一卷</p>
<p style="text-align: left">　　僧祐云阙译人今附宋录</p>
<p style="text-align: left">　　如是我闻。一时佛在王舍城迦兰陀竹园。与大<a>比丘</a>众千二百五十人俱。<a>菩萨</a>三万亿。皆得陀罗尼。住空无相无愿三昧无著法门。得陀罗尼门。知一切众生诸根具足及不具足。又知众生一切所行</p>
<p style="text-align: left">　　尔时<a>世尊</a>即入佛境界三昧。无色无执。无示无形。无施设无根本。无变无得。<a>无我</a>无主。无作无不作。无来无去。无住无攀缘。无为非为。非相应非不相应。<a>无心</a>非心行。非实非不实。非在非近。非离诸法。入是三昧时。不见如来身及身相。不见心及心相。不见衣不见坐。不见所坐不见行。如是三昧生诸功德是佛境界。即于此定放大光明。遍照三千<a>大千世界</a>。于此世界日月星辰。妙宝神珠火光电曜天宫释宫乃至梵宫光悉不现。如来三昧力故。三千世界闻众妙香。无有余天闻光香者。一切世界中间幽冥之处。<a>佛光</a>普照莫不大明。斫迦罗山摩诃斫迦罗山。须弥山王及诸名山。其中众生不见本相。尔时三千大千世界。七宝罗网弥覆其上现希有相。一切世界生奇妙华。迦兰陀竹园。及耆阇崛山。通为一会。坦然平正生千叶华。大如车轮。华上皆有七宝罗网。庄饰严丽垂布如云。摩竭提界。皆悉柔软如迦陵伽衣。尔时东方恒沙世界诸佛。告万阿僧祇菩萨。皆一生补处。汝往<a>娑婆世界</a>。其国有佛。名释迦牟尼如来应供正遍知。当说入一切佛境三昧名如来智印。佛今入此定也。若有菩萨闻此三昧。胜百千劫行<a>六波罗蜜</a>。汝应往听。彼诸菩萨各以神力。如屈伸臂顷。至娑婆世界迦兰陀竹园。前诣佛所顶<a>礼佛</a>足。绕佛七匝坐莲华座。南西北方四维上下亦复如是。时此三千大千世界。声闻缘觉及发大心者皆悉来集。俱诣竹园共至佛所。于此世界复有八十亿菩萨。于一念顷一时来集。于四部众次第而坐。复有三十万声闻。承佛<a>禅定</a>皆悉在会。此三千大千世界。释提桓因。护世四王。乃至大<a>自在</a>天。净居天等。一切龙王。一切夜叉王。一切乾闼婆王。一切迦楼罗王。一切修和那王。各与眷属无数围绕而来集会。顶礼佛足随次就坐。时此三千大千世界。大威德众皆悉云集。上至梵世无空缺处。尔时<a>舍利弗</a>。大目犍连。摩诃迦叶。摩诃俱絺罗。摩诃迦旃延。<a>须菩提</a>。邠耨文陀尼子。问文殊师利。如来今在何处。以何色像见如来乎。如来系念其相云何。文殊答言。汝诸声闻。大智成就三昧自在。各以<a>定力</a>观察佛身及系念处。为在何所。诸大声闻入三昧观。不见佛身及系念处。时诸声闻于此三千大千世界观察推求。不见佛身不见身相。如是文殊师利。不见如来及系念处。我今云何得见佛身。文殊答曰。且待须臾自当见佛。尔时世尊从三昧起。三千世界即大震动。佛身殊特威光显曜。尔时<a>舍利</a>弗白佛言。世尊。如来所入三昧。以何为相。诸大声闻慧眼观察悉不能见。此三昧者以何境界。尔时佛告舍利弗。此三昧者<a>无缘</a>无处是佛境界。非一切声闻缘觉所知。如是舍利弗。如来境界不可思议是佛神力。舍利弗。佛身真实。非身非作。非起非灭。亦非长养。非化非信。寂灭无为。无迹无行。无此无彼。本性清净无有一法。非受非愿非生非报。非见非闻。非觉非施设。非嗅非尝。非触非恼。非筹量非对。非心非忆。非思非非思。非入非来非去。去来道断。非影非瑕。非断非物。非实非作。非造非成就。非取非覆。非现非依。非闇非明。寂静非寂静。<a>常住</a>静定。净非净。本性清净无有一法。非生非起。非爱寂住。非处非动。非患非语。非法非非法。非<a>福田</a>非不福田。非尽非非尽。舍诸著名为空。非违诤无音声。离名字舍忆想。非相应非不相应。非灭非不灭。非量非不量。非往非返。非二非不二。非此岸非<a>彼岸</a>非中流。非分非非分。非业非报。非听非思。非量非障。非相非非相。非门非离非着。乐行诸法法法同相。如真实为度众生。实无所度。解未解者。调未调者。救未救者。示无示法。非等非非等。非相似非不相似。无等<a>甘露</a>等。与空等。无处等。无得等。寂灭尽灭。善调伏行处转不退轮。决定无疑。非离异非二法。所习清净本行。威仪<a>解脱</a>具足。非长非短。非方非圆。非身相非阴相。非入相非界相。非有为起。非无为起。非无为真实。非命非非命。非生非现。无有见者。非实生非言说非忍。身相不动。非倒非摇。非实非忆。非和合。非作非不作。非明非相。非<a>涅槃</a>不入涅槃。非定非非定。佛告舍利弗。是名如来身相。一切众生皆依于相。有能知此三昧者不。唯然世尊。一切相中不得佛身。尔时世尊欲增广如来智印三昧。而说偈言</p>
<p style="text-align: left">　　如身非身身解脱　　无作无坏亦无得</p>
<p style="text-align: left">　　法非相应不相应　　是为显示善逝身</p>
<p style="text-align: left">　　非合不合无染着　　非执非舍非等长</p>
<p style="text-align: left">　　非造非处非非处　　此身非显无所欲</p>
<p style="text-align: left">　　非执非作无所有　　非色非心非二一</p>
<p style="text-align: left">　　无分非分无起灭　　真实无我现佛身</p>
<p style="text-align: left">　　非强非弱亦非断　　非默非愿非尽供</p>
<p style="text-align: left">　　非得非定非依止　　实身无染如是现</p>
<p style="text-align: left">　　非见非闻非嗅触　　非依施设现影像</p>
<p style="text-align: left">　　若有见者心<a>欢喜</a>　　如是成就演<a>说法</a></p>
<p style="text-align: left">　　非阴非界非虚实　　诸根非生非垢净</p>
<p style="text-align: left">　　非固不固水月现　　欲观善逝身如是</p>
<p style="text-align: left">　　从因缘生非真实　　非起非灭非动去</p>
<p style="text-align: left">　　非现现三如幻师　　如是观佛无所依</p>
<p style="text-align: left">　　非寂不寂非相应　　非系非欲非合散</p>
<p style="text-align: left">　　犹如空拳实<a>虚空</a>　　如是观佛真供养</p>
<p style="text-align: left">　　十方世界千亿土　　积聚珍宝至梵世</p>
<p style="text-align: left">　　无量劫施一切佛　　若有书写福胜彼</p>
<p style="text-align: left">　　若有过于恒沙劫　　修习四等遍<a>世间</a></p>
<p style="text-align: left">　　及持净戒无能比　　信解此经福最胜</p>
<p style="text-align: left">　　无始<a>生死</a>至今身　　普于众生行忍辱</p>
<p style="text-align: left">　　若有暂信智印经　　彼如须弥芥子分</p>
<p style="text-align: left">　　<a>三界</a>众生若干种　　于无量劫顶戴行</p>
<p style="text-align: left">　　身不疲懈无悔恨　　能忍此经福无比</p>
<p style="text-align: left">　　百世界沙众生数　　于无量劫修禅定</p>
<p style="text-align: left">　　一日一夜持此经　　功德胜彼不可数</p>
<p style="text-align: left">　　智舍二边行中道　　过于无量尘数劫</p>
<p style="text-align: left">　　若于此经如说解　　彼如大海一渧分</p>
<p style="text-align: left">　　不应以色色相观　　勿如愚人思察佛</p>
<p style="text-align: left">　　见我实者须菩提　　三界福田最清净</p>
<p style="text-align: left">　　尔时世尊说是偈已。告舍利弗。是为如来智印三昧。悉能满足十方一切世界。菩萨无阂智慧。舍利弗。若欲速见十方诸佛及诸菩萨。昼夜精勤修此三昧。悉皆得见。舍利弗。此三昧是菩萨无量门。遍行诸行陀罗尼。能持法界令不断绝。此陀罗尼执诸法门。若成就此相名为菩萨。能成三十二相八十种好。具相应行业行清净。出魔境界不动不出等行佛行。身口意业皆悉清净。欲解如来密法。应当修学如是三昧。欲次第说法。亦学此三昧。欲遍知诸法。欲如<a>真谛</a>。欲解万亿生死作证。欲解<a>十二因缘</a>。欲解一切众生意趣所行。欲取净妙佛国。当学此三昧。欲得妙光。欲成就眷属。欲为众生作依。欲成就相好。欲成就乐说辩。欲知诸法。应学是三昧。何以故。舍利弗。犹如意珠随众所欲皆得满愿。如是舍利弗。此三昧者。是诸菩萨一切妙事。悉能满足一切愿行。尔时世尊而说偈言</p>
<p style="text-align: left">　　最胜智慧上智光　　智光智富智富藏</p>
<p style="text-align: left">　　智慧所作入智门　　无量智印印此经</p>
<p style="text-align: left">　　慧根智作智慧地　　智起智光灭众闇</p>
<p style="text-align: left">　　慧不可尽慧开示　　众经日月照三界</p>
<p style="text-align: left">　　平等等富等三昧　　真实<a>法相</a>断诸结</p>
<p style="text-align: left">　　一切三昧智印门　　此是佛种四妙辩</p>
<p style="text-align: left">　　灭垢无尽渡彼岸　　德藏福起福普应</p>
<p style="text-align: left">　　是我所得快乐本　　此三昧是善逝宝</p>
<p style="text-align: left">　　如王爱国善执众　　盛胜妙宝随应至</p>
<p style="text-align: left">　　洗除贪欲及恚痴　　宝海今说此经典</p>
<p style="text-align: left">　　善寂能灭作忆念　　善除诸秽净我见</p>
<p style="text-align: left">　　如健执剑坏无坏　　佛报得此总持印</p>
<p style="text-align: left">　　智能覆护诸众生　　智慧所作智满富</p>
<p style="text-align: left">　　智光普照无边际　　此经当得智慧门</p>
<p style="text-align: left">　　自调调彼二想断　　灭六十二见爱等</p>
<p style="text-align: left">　　得入如来甘露门　　当成相好三十二</p>
<p style="text-align: left">　　道及胜道次第道　　助菩提法非助法</p>
<p style="text-align: left">　　善能<a>觉悟</a><a>懈怠</a>者　　慧相无量不可尽</p>
<p style="text-align: left">　　与法相应次第解　　无量慧光陀罗尼</p>
<p style="text-align: left">　　檀波罗蜜得成就　　尸罗羼提亦如是</p>
<p style="text-align: left">　　毗梨禅那智无尽　　住此智慧成就度</p>
<p style="text-align: left">　　勿畏业报及烦恼　　亦勿畏魔众恶趣</p>
<p style="text-align: left">　　修集此经无障碍　　随其所念得成道</p>
<p style="text-align: left">　　住贤劫中诸佛子　　十方来会为我证</p>
<p style="text-align: left">　　不坏<a>法器</a>皆集此　　悉应奉持此经法</p>
<p style="text-align: left">　　此经能生过去佛　　亦是未来诸佛母</p>
<p style="text-align: left">　　又能生于现在佛　　勤修此经佛兄弟</p>
<p style="text-align: left">　　业净无垢行不退　　超出淤泥升不动</p>
<p style="text-align: left">　　应此经者住真实　　则得如来妙法藏</p>
<p style="text-align: left">　　尔时世尊广说是法。三十恒沙菩萨得此三昧。六十八亿那由他菩萨。已于百千劫净修诸行。于无上道得不退转音声无尽慧。光陀罗尼。复有六十万天及人未发无上菩提心者。今皆发意闻此三昧皆生<a>随喜</a>。生随喜时即得阿毗跋致。佛为授记。于未来世过三万劫当得成佛。号曰<a>无畏</a>。复有久<a>修行</a>者得无生忍。各于异国成无上道。尽同一号。尔时世尊四众围绕。告文殊师利。汝等住不住法。不戏论不作行。一切法无所依。应当守护此无上道广为人说。尔时文殊童子从座而起整衣服。胡跪合掌白佛言。世尊。我观一切法不可得。我当护此无上菩提。如世尊无上道。无在无不在。无处所不现。不可执。无得无失。尔时会中三十亿菩萨从座而起偏袒右肩。合掌白佛言。世尊。我等亦欲守护如来无量阿僧祇那由他劫之所修习难得阿耨多罗三藐三菩提法。各各脱身所著上衣。奉献如来发无上愿。尔时世尊告<a>弥勒</a>菩萨。汝当善听。弥勒当知。此是汝事于未来世后五十岁。当护此经。弥勒白佛。唯然世尊。我当守护。佛告弥勒。三十亿菩萨中。当有八千菩萨护持<a>正法</a>。其余菩萨未能自调不护正法。于后末世于如来阿僧祇劫之所修集难得阿耨多罗三藐三菩提正法之中。当起诤讼轻毁不说。不能听受。不能护持。弥勒。有七法发菩提心。何等为七。一者如佛菩萨发菩提心。二者正法将灭。为护持故发菩提心。三者见诸众生众苦所逼。起大悲念发菩提心。四者菩萨教余众生发菩提心。五者布施时自发菩提心。六者见他发意随学发心。七者见如来三十二相八十种好具足庄严。若闻发心。弥勒。如是七因缘发菩提心。如佛菩萨发菩提心。正法将灭为护持故发菩提心。见诸众生众苦所逼。起大悲念发菩提心。发此三心。能为诸佛菩萨护持正法。又能疾得不退转地成就佛道。后四发心刚强难伏不能<a>护法</a>。复次弥勒。菩萨成就五法。应当如是阿毗跋致。何等为五。一者于诸众生起平等心。二者见他得利不生嫉妒。三者见护法者。宁失身命不说其过。四者能舍一切利养。五者信甚深法。不信世间经书文颂。弥勒菩萨成此五法名不退转。复次弥勒。菩萨复有五法。其心刚强能坏正法。何等为五。一者起不善色。二者信用鄙行。三者贪着利养。四者护惜檀越。五者心怀谄曲行不真实。口虽说空而行不称。是名为五毁灭正法。复次弥勒。菩萨复有五法成就阿毗跋致。何等为五。一者不得我。二者不得众生。三者了达法界无得无说。四者不得菩提。五者不以色身观于如来。弥勒。菩萨成就如是五法名为阿毗跋致。尔时世尊而说偈曰</p>
<p style="text-align: left">　　为智兴嫉妒　　如乌虫坏木</p>
<p style="text-align: left">　　非言说信鄙　　能护佛菩提</p>
<p style="text-align: left">　　旷野修精进　　深忍常宴默</p>
<p style="text-align: left">　　如犀离眷属　　善护道不失</p>
<p style="text-align: left">　　远众乐空闲　　如惊鹿思静</p>
<p style="text-align: left">　　无著如空风　　是行能持法</p>
<p style="text-align: left">　　不惜身及命　　于亲不染爱</p>
<p style="text-align: left">　　勤修空无我　　是能成菩提</p>
<p style="text-align: left">　　后世有众生　　说我行菩提</p>
<p style="text-align: left">　　心轻躁谄曲　　不能护正法</p>
<p style="text-align: left">　　念然灯佛前　　过八十亿劫</p>
<p style="text-align: left">　　有佛名月髻　　演说此三昧</p>
<p style="text-align: left">　　初会八十亿　　那由他菩萨</p>
<p style="text-align: left">　　闻佛演说法　　皆得不退转</p>
<p style="text-align: left">　　第二会说法　　七十三由他</p>
<p style="text-align: left">　　第三会闻法　　七十亿由他</p>
<p style="text-align: left">　　佛寿无量劫　　光六十由旬</p>
<p style="text-align: left">　　僧九十九亿　　无生心自在</p>
<p style="text-align: left">　　时有转轮王　　号名曰慧起</p>
<p style="text-align: left">　　王领阎浮提　　七十千由旬</p>
<p style="text-align: left">　　并王四天下　　婇女六十亿</p>
<p style="text-align: left">　　其王有千子　　所住名乐光</p>
<p style="text-align: left">　　百千城庄严　　园观悉具足</p>
<p style="text-align: left">　　皆丰乐炽盛　　犹如忉利天</p>
<p style="text-align: left">　　其王梦闻音　　月髻佛兴世</p>
<p style="text-align: left">　　百六十亿众　　俱行诣佛前</p>
<p style="text-align: left">　　时王闻此经　　甚深法身定</p>
<p style="text-align: left">　　即舍国奉佛　　惟愿随所用</p>
<p style="text-align: left">　　诸城起精舍　　皆以妙栴檀</p>
<p style="text-align: left">　　兼施众仆使　　金布经行地</p>
<p style="text-align: left">　　时王供养佛　　具满八万岁</p>
<p style="text-align: left">　　专精不睡卧　　无厌无吝惜</p>
<p style="text-align: left">　　一日所设供　　其数无有量</p>
<p style="text-align: left">　　诸供养施佛　　为求此三昧</p>
<p style="text-align: left">　　闲居修静念　　三昧甚深妙</p>
<p style="text-align: left">　　不以有相获　　亦非巧便得</p>
<p style="text-align: left">　　即舍国<a>出家</a>　　被以舍那服</p>
<p style="text-align: left">　　系念三千岁　　思定不倚卧</p>
<p style="text-align: left">　　佛于是中间　　说法令开解</p>
<p style="text-align: left">　　灭度后起塔　　六万四千亿</p>
<p style="text-align: left">　　各施五百盖　　七宝而庄严</p>
<p style="text-align: left">　　一一百妓乐　　照以八千灯</p>
<p style="text-align: left">　　被服粗垢衣　　七万三千岁</p>
<p style="text-align: left">　　常说此三昧　　其心无所欲</p>
<p style="text-align: left">　　称叹不著名　　不求世胜智</p>
<p style="text-align: left">　　乞匃不受请　　护法依止住</p>
<p style="text-align: left">　　八万亿那由　　佛所持净戒</p>
<p style="text-align: left">　　悉如上供养　　具足此三昧</p>
<p style="text-align: left">　　若欲得菩提　　应当如佛学</p>
<p style="text-align: left">　　勿信非道论　　敬修此经者</p>
<p style="text-align: left">　　后世说行道　　而返毁禁戒</p>
<p style="text-align: left">　　为利不为法　　虽读不解空</p>
<p style="text-align: left">　　说空不解达　　邪命不清净</p>
<p style="text-align: left">　　论空而取空　　自言不疑道</p>
<p style="text-align: left">　　尔时慧起王　　阿弥陀佛是</p>
<p style="text-align: left">　　时王千子者　　则贤劫千佛</p>
<p style="text-align: left">　　时同王出家　　眷属<a>弟子</a>等</p>
<p style="text-align: left">　　于今在我前　　此会四众是</p>
<p style="text-align: left">　　念亿那由佛　　出家闻正法</p>
<p style="text-align: left">　　闻即能受持　　得空无所倚</p>
<p style="text-align: left">　　起无量方便　　供养诸如来</p>
<p style="text-align: left">　　不得菩提相　　皆由行真实</p>
<p style="text-align: left">　　得见然灯佛　　断求获平等</p>
<p style="text-align: left">　　尔时即授记　　未来当成佛</p>
<p style="text-align: left">　　时有女人名曰贤首。频婆罗王大夫人也。又彼夫人名曰金光拘达女也。从座而起往诣佛所。皆以衣咽⑵弑??魑灏俟?陨⒎鹕稀２⒁越俦从?录壑卑偾Х钌先缋础６?追鹧浴Ｊ雷稹Ｎ矣诖硕ㄐ沤馐艹钟卸了姓摺Ｎ业庇祷に嫫淝笥?┭??搿Ｎ业币阅??芊ń袒?谏?２谎允强帐遣豢铡２坏?运稻龆ㄊ艹帧１厝缢敌胁幌?砻?：慰霾票&Alpha;Ｒ嗟比缢嫡棺?嘟獭６?逼灯怕尥鹾蠊?饲??恕Ｄ?ね庸??蛴牌乓摹Ｏし⑽奚掀刑嶂?摹Ｓ诖巳?两陨?嫦病６?⑹难浴Ｓ诤竽┦赖被ふ?ā６?笔雷鹬?湫哪罴幢阄⑿&Alpha;Ｖ诿钌?獯涌诙?觥Ｆ照帐?交勾佣ト搿６?毕褪捉鸸馍?啪葱摹＜垂餐??再仕淘</p>
				</div></div><hr><script charset='utf-8' src='../../js/footer.js'></script></body></html>