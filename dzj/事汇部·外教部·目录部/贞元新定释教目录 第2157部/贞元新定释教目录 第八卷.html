<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修贞元新定释教目录 第八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>贞元新定释教目录 第八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>贞元新定释教目录 第八卷</strong></p>
<p style="text-align: left">
	　　西京西明寺<a>沙门</a>圆照撰</p>
<p style="text-align: left">
	　　总集群经录上之八 <a>观世音菩萨</a>受记经一卷(一名观世音受决经第三出与西晋法护道真出者同本见王宗僧佑李廓法上等录及高僧传)</p>
<p style="text-align: left">
	　　右一部一卷其本见在</p>
<p style="text-align: left">
	　　沙门释法勇。名昙无竭。本姓李氏。幽州黄龙国人也。幼为<a>沙弥</a>便修苦行。持戒诵经为师所异。尝闻法显宝云诸僧躬践佛国。慨然有忘身之誓。遂以宋永初之元。招集同志沙门僧昙朗之徒。二十五人。共赍幡盖供养之具。发迹北土远适西方。初至河南国仍出海西郡。进入流砂到高昌郡。经历龟兹沙勒诸国。前登葱岭雪山。栈路险恶驴马不通。层冰峨峨绝无草木。山多瘴气。下有大江浚急如箭。于东西两山之胁系索为桥。相去极远十人一过。到<a>彼岸</a>已举烟为识。后人见烟知前已度方得更进。若久不见烟。则知暴风吹索人堕江中。行葱岭三日方过复上雪山。悬崖壁立无安足处。石壁皆有故弋孔处处相对。人各执四弋。先拔下弋手攀上弋展转相待。三日方过乃到平地。相待料捡同侣失十二人。进至罽宾国礼<a>拜佛</a>钵停岁余。学梵书竟便解梵语。求得观世音受记经梵文一部。无竭同行沙门余十三人。西行到新头那提河(此云师子口)缘河西入月氏国。<a>礼拜</a>佛肉髻骨。及睹自沸木船。后至檀特山南石留寺。住僧三百余人杂三乘学。无竭便停此寺受具足戒。<a>天竺</a>沙门<a>佛陀</a>多罗(此云觉救)彼方众僧云。其已得<a>道果</a>。无竭请为和尚。汉沙门志定为阿阇梨。于寺夏坐三月。日复北行至中天竺。旷绝之处常赍石蜜为粮。其同侣八人路亡。五人俱行屡经危棘。无竭所赍观世音经常专心击念。进涉舍卫国中。野逢山象一群。无竭称名归命。即有师子从林中出。象惊怖奔走。后渡恒河复值野牛一群鸣吼而来将欲害人。无竭归命如初寻有大鹫飞来。野牛惊散遂得免害。其诚心所感在险克济皆此类也。后于南天竺随舶泛海达广州。所历事迹别有记传。元嘉末年达于杨都。手自宣译观世音授记经一部。今见传于世。后不知所终 观<a>弥勒</a>上生兜率天经一卷(亦云弥勒上生经见道慧宋齐录及僧佑录佑录先在高昌郡译出于彼赍还) 谏王经一卷(初出亦云大小谏王经与唐译胜光王经及胜光天子经同本房云见别录) 治禅病秘要经一卷(或云治禅病秘要法无经字或云禅要秘密<a>治病</a>经或二卷或出杂阿含孝建二年九月八日于竺园寺出其月二十五日讫见僧佑宝唱等录) 净饭王<a>涅盘</a>经一卷(或加般字第二出与法炬出者同本房云见别录) 进学经一卷(或云劝进学道经第二出与支谦等出者同本房云见别录) 八关斋经一卷(异出本房云见别录) 五无返复经一卷(一名五返覆大义经或作附字房云见别录) 佛大僧大经一卷(二儿名房云见别录) 耶祇经一卷(房云见别录) 末罗王经一卷(房云见别录) 摩达国王经一卷(房云见别录或无国王字) 旃陀越国王经一卷(或无国王字房云见别录) 五恐怖世经一卷(或云五恐怖经房云见别录) <a>弟子</a>死复生经一卷(或云死亡更生经房云见别录) 迦叶禁戒经一卷(一名摩诃<a>比丘</a>经亦云真伪沙门经第二出房云见别录已上存已下阙) <a>菩萨</a>誓经一卷(第五出与长者子制经等同本房云见别录) 中阴经一卷(房云见别录) 观世音观经一卷(先在高昌郡译出于彼赍来见僧佑录) 波斯匿王丧母经一卷(或云波斯匿王经佑云波耶匿王经房云见别录出增一阿含第十八卷异译) 佛母般泥洹经一卷(孝建二年于建山定林上寺出一名大爱道般泥洹经见僧佑录出增一阿含第五十卷异译) 弟子慢为耆域述经一卷(亦云弟子为耆域述慢戒羽弟子戏诞经第四出与阿难问事佛吉凶经等同本房云见别录) 长者音悦经一卷(第二出与支谦出者同本房云见别录) 五苦章句经一卷(第二出与昙无兰出者同本房云见别录) 分和檀王经一卷(第二出竺律炎三摩竭经同本房云见别录) 弟子事佛吉凶经一卷(佑云弟子问事佛吉凶经房云见别录) <a>生死</a>变识经一卷(今疑是藏中见正经异名房云见别录) 优婆塞<a>五戒</a>经一卷(亦云五相经第二出与五戒相经同本房云见别录) 贤者律仪经一卷(亦云威仪房云见别录)</p>
<p style="text-align: left">
	　　右二十八部二十八卷(迦叶禁戒上一十五部一十五卷见在菩萨誓经下一十三部一十三卷阙本)</p>
<p style="text-align: left">
	　　<a>居士</a>沮渠京声。即北凉河西王蒙逊从弟安阳侯也。魏并凉后南奔于宋。晦志卑身不交世务。常游上塔寺以居士自毕。丹阳尹孟顗见而善之。请与相见。一面之后雅相崇爱。亟设供馔厚相优赡。京声以孝武帝孝建二年乙未。于杨都竹园及钟山定林上寺。译弥勒上生经等二十八部。通习积久临笔无滞。京声居绝妻拿无欲荣利。<a>从容</a>法侣宣通经典。是以建业白黑咸敬而嘉焉。以大明之末遘疾而卒。普明王经梵摩皇经(上二经并出<a>六度</a>集)[(序-予+林)/女]夷比丘经。优婆塞五法经(上二经并出中阿含)释种问优婆塞经(出杂阿含)清信士阿夷扇经(亦云阿夷扇持父经出生经)五百梵志经(群录注疑)普明王等七经。六是别生。一是疑伪。今为实录。故并删之 阎罗王五天使者经一卷(一名铁城泥犁经见长房录出中阿含第十二异译) 瞿昙弥记果经一卷(出中阿含第二十八异译见长房录) 长者子六过<a>出家</a>经一卷(出增一阿含第二十七卷异译见长房录) 佛母般泥洹经一卷(出增一阿含第五十卷异译见长房录) 贫穷老公经一卷(或云贫老经第二出见长房录) <a>懈怠</a>耕者经一卷(旧录云懈怠耕儿经见长房录) 请宾头卢法一卷(或加经字见长房录第二出) 善生子经一卷(亦云异出六向拜经见长房录出中阿含第三十三卷异译) 佛般涅盘后诸比丘经一卷(云出杂阿含见房录) 譬喻经一卷(见长房录)</p>
<p style="text-align: left">
	　　右一十一部一十一卷(请宾头上七部七卷见在善生子经下三部三卷阙本)</p>
<p style="text-align: left">
	　　沙门释惠简。未详何许人也。以孝武帝大明元年丁酉于鹿野寺译五天使者等经十部 真伪沙门法经(与京声所出迦叶禁戒经文句全同乃是使者经异名录家错上) 药师琉璃光经(亦名灌顶拔除过罪生死得度经出大灌顶经佑录注为疑经者非) 释迦毕罪经。杀身济贾人经(上二经并出六度集) 阿难见水光瑞经(一云木光经大乘抄经) 商人求财经。瞿昙弥经(上二经并出中阿含) 舍卫城中人丧子发狂经 学人乱意经(亦云母子作比丘<a>比丘尼</a>乱意经上二经并出增一阿含) 大力士出家得道经(亦云力士跋陀经) 二老男女见佛出家得道经(上二经并出杂阿含) 旃阇摩暴志谤<a>佛经</a>(出生经) 窃为沙门经。褐师舍家学道经(上二经并出出曜经)</p>
<p style="text-align: left">
	　　咒愿经(佑载伪录)真伪沙门等一十五部。长房等录并云慧简所出。今以多是别生等经故。删之不存也 菩萨<a>念佛</a>三昧经六卷(或直云念佛三昧经或五卷第一译与隋笈多出者同本是大集别分见道惠宋齐录及僧佑录) 无量门破魔陀罗尼经一卷(或直云破魔陀罗尼经第七译见僧佑录与支谦无量门微密持经等同本)</p>
<p style="text-align: left">
	　　右二部七卷其本并在</p>
<p style="text-align: left">
	　　沙门功德直。西域人也。道契既广善诱日新。以孝武帝大明六年壬寅。游至荆州寓禅房寺。沙门玄畅请出念佛三昧等经二部。畅刊正文义词旨婉密。而畅舒手出香掌中流水莫之测也。后适成都止大石寺。即是阿育王塔。乃手自作金刚密迹等十六神像。传至于今。直留荆数年。后不知所终矣 十诵羯磨比丘要用一卷(或云略要羯磨法房云二卷佑云一卷见僧佑录)</p>
<p style="text-align: left">
	　　右一部一卷其本见在</p>
<p style="text-align: left">
	　　沙门释僧璩姓朱。吴国人。出家为僧业弟子。总锐众经尤明十诵。兼善史籍颇制文藻。始住吴虎丘山。孝武钦其风闻。敕出杨都为僧正悦众。止于中兴寺。璩以大明七年癸卯撰十诵羯磨一部 十诵比丘尼戒本一卷(亦云十诵比丘尼波罗提木叉戒本或云十诵比丘尼大戒见僧佑宝唱二录)</p>
<p style="text-align: left">
	　　右一部一卷其本见在</p>
<p style="text-align: left">
	　　沙门释玄颖。俗姓索氏。炖煌人。十三出家为法香弟子。在凉州公府寺。与同<a>学法</a>力俱以律藏知名。颖伏膺已后。学无再请记在一闻研精律部博涉经论。元嘉末至建业止新亭寺。孝武以颖学业兼明。敕为都邑僧正。后辞任还多宝寺。常习定闲房。亦时开律席。后移住长干寺。以明帝太始元年中。集出十诵尼戒一部。兼出羯磨。流行于代 无尽意经十卷(第五出与阿差末经等同本见始兴僧佑宝唱等录) 阿述达菩萨经一卷(第四出与宝积<a>无畏</a>德会等同本太始年于广州出见始兴宝唱等录) 海意经七卷(见始兴僧佑宝唱等录) 如来恩知不思议经五卷(见始兴僧佑等录) 宝顶经五卷(见始兴僧佑宝唱等录) 三密底耶经一卷(宋言贤人用律经见始兴僧佑宝唱等录)</p>
<p style="text-align: left">
	　　右六部二十九卷其本并阙</p>
<p style="text-align: left">
	　　沙门竺法眷。印度人也。志性弥简开利为务。亦以明帝或太始年中。于广州译无尽意等经六部 濡首菩萨无上清净分卫经二卷(一名决了诸法如幻三昧经第二出与汉献严佛调译者及大般若那伽室利分并同本见始兴录)</p>
<p style="text-align: left">
	　　右一部二卷其本见在</p>
<p style="text-align: left">
	　　沙门释翔公亦云朔公。在南海群译濡首菩萨经一部。群录直云宋世不显年名。未详何帝 佛藏大方等经一卷(亦名问明显经明难品异译见始兴录及法上录) 璎珞本业经二卷(一名菩萨璎珞经第三出见始兴录及法上录)</p>
<p style="text-align: left">
	　　右二部三卷其本并阙</p>
<p style="text-align: left">
	　　沙门释道严于宋世译佛藏方等经等二部。群录直云宋世。不显帝年 梵女首意经一卷(第二出见始兴录及赵录法上录) 空净三昧经一卷(亦云空净天感应三昧经第二出见始兴录及赵录法上录) 劝进学道经一卷(亦名劝进经与梁史共出第三译见始兴录及赵录法上录)</p>
<p style="text-align: left">
	　　右三部三卷其本并阙</p>
<p style="text-align: left">
	　　沙门释勇公。于宋世译梵女首意等经三部。群录虽云宋世。不显帝年 车匿经(亦名车匿本末经出六度集中是尸阿遍王经异名群录虽云勇公所出今以别生抄经故删之不存也) 寂调音所问经一卷(一名如来所说清净调伏经与西晋法护文殊净律经等同本第四出见始兴录及法上录) 乐璎珞庄严方便经一卷(一名大乘璎珞庄严经亦名转女身菩萨经第四出与西晋法护顺权方便经等同本见始兴录及僧佑法上录)</p>
<p style="text-align: left">
	　　右二部二卷(前寂调音见在后乐璎珞经阙本)</p>
<p style="text-align: left">
	　　沙门释法海。于宋世译寂调音等经二部。群录注云宋世译出。既不显年。未详何帝 月灯三昧经一卷(一名文殊师利菩萨十事行经一名建慧三昧经出大月灯经第七卷异译见赵录及法上录)</p>
<p style="text-align: left">
	　　右一部一卷其本见在</p>
<p style="text-align: left">
	　　沙门释先公。于宋世译月灯经一部。群录注云宋世。不显译年。未详何帝 弥沙塞律抄一卷(见宝唱录亦名提阿波檀那眷属鼻腻经)</p>
<p style="text-align: left">
	　　右一部一卷阙本</p>
<p style="text-align: left">
	　　沙门<a>僧伽</a>跋弥。师子国人也。译弥沙塞律抄一部。大周录中指宝唱录不言帝代。其宝唱录寻本。且寄于宋录。以彰有据耳(又据僧佑法苑云晋义凞八年三月十日于庐山般若台东精舍与师子国律师僧伽跋弥出眷属律抄同集僧一百二十人已编此录未暇移改) 新集失译诸经 如来智印经一卷(一名诸<a>佛法</a>身第二出与慧印三昧经同本) 老母经一卷(第二出与老女人经等同本) 法灭尽经一卷 甚深大回向经一卷 佛为黄竹园老<a>婆罗门</a>说学经一卷(出中阿含第四十卷异译) 优波夷堕舍迦经一卷(出中阿含第五十五异译或无迦字) 邪见经一卷(出中阿含第六卷异译) 大沙门百一羯磨法一卷(或云大沙门羯磨法出十诵律) 迦丁比丘说当来变经一卷(或直云迦丁比丘已后阙本) 十方佛名经一卷 华严净经一卷 三十七品经一卷(佑载两本并云异出今且存一) 七佛各说偈经一卷 乳王如来经一卷(或云乳王经今经与乳光经同本) 现在十方佛名经一卷 过去诸佛名经一卷 千五百佛名经一卷 五百七百佛名经一卷 观世音成佛经一卷 文殊因缘经一卷 文殊本愿经一卷 文殊观经一卷 弥勒须呵经一卷 导师问佛经一卷 颰陀菩萨百二十难经一卷 持身菩萨经一卷 贤首菩萨二百问经一卷 金刚女菩萨经一卷 善意菩萨经一卷 菩萨从兜率天降中阴经一卷 菩萨行喜经一卷 菩萨净本业经一卷 菩萨初业经一卷 菩萨四事经一卷 菩萨十六愿经一卷 菩萨五十<a>德行</a>经一卷 菩萨教法经一卷 菩萨正行经一卷 菩萨出入诸则经一卷 菩萨母姓字经一卷 菩萨家姓经一卷 菩萨比丘经一卷 菩萨经一卷 菩萨作六牙象本事经一卷 菩萨师子王经一卷 诸天阿须伦斗经一卷 浴像功德经一卷(与新译者梵本未详同别) 陀邻尼目佉经一卷(今疑即阿难陀目佉尼经) 礼敬诸塔经一卷 般若波罗蜜偈经一卷 佛清净偈经一卷 太子出国二十偈一卷 佛十力偈一卷 十方佛神咒一卷 四天王神咒一卷 <a>十二因缘</a>结缕神咒一卷 摩诃神咒一卷 移山神咒一卷 降魔神咒一卷 威德陀罗神咒一卷(本作成字错) 和魔结神咒一卷 鸠迦叶经一卷(与僮迦叶解难经同本出长阿含第七卷异译法上录云出中阿含第十六卷异译) 出要经二十卷 行道经十卷 长阿含经三卷(佑云疑是残缺长阿含经) 弘道经二卷 四天王经一卷(佑云后有咒似人所附) 金色女经一卷(杂譬喻中有佑云异出本) 治禅鬼魅不安经一卷 瞻波国佛说戒经一卷 佛在誓枝山<a>说法</a>经一卷 佛三毒事经一卷 佛七事经一卷 佛开和伏经一卷 佛意行经一卷 因佛生三<a>心经</a>一卷 佛聚经一卷 七佛本缘经一卷 释迦文杖钵经一卷 佛<a>袈裟</a>经一卷 佛大衣经一卷 迦叶解经一卷 迦叶因缘经一卷 <a>舍利弗</a>问署经一卷 迦叶独证自誓经一卷 <a>舍利</a>弗叹度女人经一卷 舍利弗生西方经一卷 舍利弗目连泥洹经一卷(今疑是生经中舍利弗般泥洹经) 目连所问经一卷 目连因缘经一卷 阿难见变经一卷 阿难陀经一卷 阿那含七念经一卷 <a>罗汉</a>菩子经一卷 宾头卢取钵经一卷 受行比丘经一卷 爱身比丘经一卷 旃比丘经一卷 善星比丘经一卷 六群比丘经一卷 <a>自在</a>王比丘经一卷 罗耶达比丘经一卷 比丘和须蜜经一卷 玄戒未来比丘经一卷(今疑玄字错) 比丘<a>法相</a>经一卷 释种子经一卷 尊者婆蹉律经一卷 罽宾二沙弥经一卷 沙弥持戒经一卷 海洲优婆塞会经一卷 贤者杂事经一卷 弟子修学经一卷 弟子行泽中遇贼劫经一卷 弟子精进经一卷 迦提罗越问五戒经一卷 那罗延天王经一卷 毗沙门天王经一卷 四大天王经一卷 诸天寿经一卷 魔现成佛经一卷 魔王诫经一卷(疑是试字) 净饭王经一卷 佛葬阅头檀王经一卷 阿欲王作小儿时经一卷 小阿育王经一卷 优填王照逝心女经一卷(今疑是大乘藏中优填王经) 迦夷王头布施经一卷 果尊王经一卷 佛居士经一卷 降恐王经一卷(今疑恐字错) 魔罗王经一卷 摩登王经一卷 舍夷国经一卷 罗提坭王经一卷(或作国王罗提埤经) 摩诃惟越王经一卷 流沙王经一卷 十四王经一卷 王以竹施经一卷 劝王持五戒经一卷 太子旃舍罗差经一卷 长者盛德经一卷 长者法心经一卷 长者仁贤经一卷 长者洹罗越经一卷 佛问淳陀长者受乐净行经一卷 婆罗门问事经一卷 婆罗门等诤说经一卷 六师诣波斯匿王经一卷 尼揵斋经一卷 明星梵志经一卷 兜率梵志经一卷 梵志拔陀经一卷 梵志计火净经一卷 梵志问疑经一卷 梵志意经一卷 梵志好母经一卷 梵志淫女经一卷 梵志六师经一卷 天后贤女经一卷 德女问经一卷 贫女小施获弘报经一卷 弥家女经一卷 二人作沙门弟断兄舌经一卷 气嘘杀旃陀罗经一卷 眼能视杀人经一卷 孤独三兄弟经一卷 阿剑佗经一卷 不兰伽经一卷 小申日经一卷 波罗奈媈四姓经一卷(或作妇字) 波姓家主叩书不经一卷 提谓经一卷 强罗经一卷 金转龙王经一卷 苏曷龙王经一卷 三龙王经一卷 虎王经一卷 蝎王经一卷 毒龙蛇施经一卷 放牛法经一卷(今疑是藏中放牛经) 养牛经一卷 阎罗王经一卷(今疑是藏中五天使者经) 饿鬼经一卷 铁杵泥犁经一卷 缘经一卷 药经一卷 苦慧经一卷 慧达经一卷 法足经一卷 身数经一卷 选福经一卷 布施经一卷 助善经一卷 古来经一卷(今疑是藏中古来世时经) <a>孝顺</a>经一卷 缘本经一卷(今疑是藏中缘本致经) 度世经一卷 法藏经一卷 明住经一卷 善憩经一卷 植质经一卷 名相经一卷 怪异经一卷 灭怪经一卷 本钵经一卷 案钵经一卷 诸法经一卷 与脱经一卷 伏愿经一卷 宝见经一卷 真提经一卷 明义经一卷 见在经一卷 释论经一卷(佑云疑是大智度论抄之一卷) 杂事经一卷 旨解经一卷(佑云疑即义旨杂解) 释学经一卷 度道俗经一卷 诸福德经一卷 说人身经一卷 施色力经一卷 色入施经一卷 戒法律经一卷 未生火经一卷 未生灾经一卷 念佛品经一卷 须弥山经一卷 成败品经一卷(经目或云成败品第四似是楼炭经之品今捡楼炭经无此品) <a>世间</a>珍宝经一卷(旧录云世间所望珍宝经) 现道神足经一卷 成行无想经一卷 悔过除罪经一卷 深自侥幸经一卷 布施持戒经一卷 生西方斋经一卷 造浴室法经一卷 有疑往解经一卷 长阿含方法经一卷 令人孝有德经一卷 人于出家者经一卷 心应深贫慕经一卷 地水火风空经一卷 求欲者除意经一卷 持戒教人<a>杀生</a>经一卷 七月十五日腊法经一卷 功高憍慢有二意经一卷 <a>欢喜</a>布施有五事经一卷(或作劝字错) 三梦经一卷 三悔处经一卷 二乘无常经一卷 四署经一卷 四等意经一卷 四政断经一卷 四厚经一卷 五署经一卷 五谷世经一卷 五乱经一卷 五邪经一卷 六禅经一卷 六度六十行经一卷 六辈阿惟越致经一卷 七众经一卷 七流经一卷 七使经一卷 七辈人横死经一卷 七岁作善经一卷 八方万物无常经一卷 八双经一卷 九结经一卷 九恼经一卷 九道观身经一卷 十部僧经一卷 十二意经一卷 十二阿练若高行经一卷 十二部经名一卷 三十二僧那经一卷 三十四意经一卷 五十德相经一卷 六十品经一卷 六十二疑经一卷 十二观经一卷 百法经一卷 惟日三昧经一卷 月电三昧经一卷 无言三昧经一卷 阿和三昧经一卷 禅行法经一卷(今疑是藏中禅行法相经) 须弥山譬经一卷 日月譬经一卷 海水譬经一卷 药草喻经一卷 功德天譬经一卷 贤劫譬经一卷 金刚譬经一卷 宝藏譬经一卷 明珠譬经一卷 聚木譬经一卷 四大譬经一卷 五部威仪所服经一卷(或云五部僧服经高僧传云白法祖译) 结界文经一卷 沙弥离戒一卷 五戒<a>报应</a>经一卷 六足阿毗昙经一卷 杂譬喻经六卷(或云诸杂喻) 譬喻经一卷(佑云异出更有一本今且存一) 杂譬喻经一卷(九十一事)</p>
<p style="text-align: left">
	　　右三百七部三百四十卷(唯初九部九卷有本余者并阙)</p>
<p style="text-align: left">
	　　并是梁代沙门僧佑录中新集失译诸经。然僧佑本录。佑所新集。总一千三百六部一千五百七十卷。今细搜捡余九百九十九部一千二百三十卷多是诸别生经。或长房等失译录中已载。及有代录之中标其译主。除此之外有三百七部三百四十卷。搜捡长房等录皆未曾载。今新集于此以为失源。然佑录中但云失译不标年代。今且附于宋录之末。庶免遗漏焉</p>
<p style="text-align: left">
	　　齐萧氏都建业(亦云南齐)</p>
<p style="text-align: left">
	　　自高帝建元元年己未至。和帝中兴二年壬午。凡经七主二十四年。沙门七人。所译经律。总一十二部三十三卷(于中七部二十八卷见在五部五卷阙本)</p>
<p style="text-align: left">
	　　沙门昙摩伽陀耶舍(一部一卷经)</p>
<p style="text-align: left">
	　　沙门摩诃乘(二部二卷律)</p>
<p style="text-align: left">
	　　沙门僧伽跋陀罗(一部一十八卷律)</p>
<p style="text-align: left">
	　　沙门达摩摩提(二部二卷经)</p>
<p style="text-align: left">
	　　沙门求那毗地(三部六卷经集)</p>
<p style="text-align: left">
	　　沙门释昙景(二部三卷经)</p>
<p style="text-align: left">
	　　沙门释法化(一部一卷经) 无量义经一卷(第二出见僧佑录荆州隐士刘虬为序)</p>
<p style="text-align: left">
	　　右一部其本见在</p>
<p style="text-align: left">
	　　沙门昙摩伽陀耶舍。齐言法生称。中印度人。悟物居情道利无舍。以高帝道成建元二年辛酉。于广州朝亭寺译无量义经一部。耶舍手善隶书口解齐言传受经人。武当山沙门慧表永明三年赍至杨都。缮写流布 五百本生经一卷(见僧佑录佑云未详卷数房云一卷) 他毘利律一卷(齐言宿德律见僧佑录佑未详卷数房云一卷)</p>
<p style="text-align: left">
	　　右二部二卷其本并阙</p>
<p style="text-align: left">
	　　沙门摩诃乘。西域人也。栖心妙道结志弘通。以武帝[(阜-十+止)*责]永明年中于广州译五百本生经等二部 善见律毗婆沙十八卷(或云毗婆沙律亦直云善见律见道慧宋齐录及僧佑录)</p>
<p style="text-align: left">
	　　右一部一十八卷其本见在</p>
<p style="text-align: left">
	　　沙门僧伽跋陀罗。齐言众贤。西域人。怀道放旷化惠无穷。师资相传云。佛涅盘后优波离既结集律藏讫。即于其年七月十五日受自恣竟以香华供养律藏。便下一点置律藏前。年年如是。优波离欲涅盘持付弟子陀写俱。陀写俱欲涅盘付弟子须俱。须俱付弟子悉伽婆。悉伽婆付弟子目揵连子帝须。目揵连子帝须付弟子旃陀跋阇。如是师师相付至今<a>三藏</a>法师(不出其名)三藏将律藏至广州临上舶反还去。以律藏付弟子僧伽跋陀罗跋陀以武帝永明六年戊辰(房云己巳)共沙门僧祎。于广州竹林寺译出。名为善见律毗婆沙。因共安居。以永明七年己巳岁(房云庚午)七月半受自恣竟。如前师法以香华供养律藏讫。即下一点。当其年计得九百七十五点。点是一年。赵伯休梁大同元年。于庐山值苦行律师弘度。得此佛涅盘后众圣点记年月讫。齐永明七年。伯休访弘度云。自永明七年已后云何不复见点弘度答云。自此已前皆是得道<a>圣人</a>手自下点。贫道凡夫止可奉持顶戴而已。不敢辄点。伯休因此旧点下推至梁大同九年癸亥岁。合得一千二十八年。升依伯休所计推至大唐开元十八年庚午之岁。合得一千二百一十六年。若然则是如来灭度远近参差未堪取行(此墨点记与法显所傅师子国佛牙精舍唱记年岁全悬此云优婆离律藏竟自恣了已手自下点年年如是展转相付流传至今者此或不然寻此善见婆沙非是波离所集乃是部分已后二十部中随彼所宗释一家义撮要而解非全部毗尼也即此撰集后年下一点此或如然若言优波离手自下点者未可即为指南也) <a>妙法莲华经</a>提婆达多品第十二(一卷今编入妙<a>法华经</a>在第五卷初沙门法献于于阗国得一卷梵本来道慧宋齐录僧佑录云于高昌群译梵本未详孰正) 观世音忏悔除罪咒经一卷(永明八年十二月十五日译见僧佑录及宝唱录)</p>
<p style="text-align: left">
	　　右二部二卷(提婆达多品见在观世音咒经阙本)</p>
<p style="text-align: left">
	　　沙门达摩摩提。齐言法意。西域人。悟物情深随方启喻。以武帝永明八年庚午。为沙门法献于杨都瓦官寺译提婆达多品等二部。献时为僧正。初献以宋元徽三年游历西域。于于阗国得经梵本并及佛牙。有迦毗罗神卫护还宋。经至齐永明中共沙门法意译出。佛牙安置钟山上定林寺(佛牙可长三寸围亦如之色带黄白其牙瑞拶凸若今印文而温润光洁颇类珠玉谨案内经佛有四牙一在忉利天一在龙王宫一在师子国一在乌苌国此即乌苌国牙也后忽失之乃现于阗献于于阗请还)到梁普通三年正月忽有数人。并执器仗初夜扣门。称临川殿下奴叛。有人告云。在佛牙阁上请开阁舍视。寺僧从其言。主师至佛牙座前。开函取牙作三礼已。锦巾盛牙绕山东去。后寻却得还安定林。隋文并陈仍在钟岳。至仁寿三年。内使令豫章王暕。从杨州将献文帝。其年五月十五日敕送东<a>禅定</a>寺供养。佛牙灵异具如僧佑佛牙记。此不复广。其东禅定寺。即今大庄严寺是也 须达经一卷(一名须达长者经出中阿含第三十九卷异译见长房录及高僧传佑云建武二年出) 百喻经四卷(亦云百句譬喻经或五卷天竺僧伽斯那撰永明十年九月十日译见僧佑等并云译成十卷此之四卷百事足矣) 十二因缘经一卷(第五出与贝多树下经同本佑云建武二年出见高僧传及房录)</p>
<p style="text-align: left">
	　　右三部六卷(前二部五卷见在后一部一卷阙本)</p>
<p style="text-align: left">
	　　沙门求那毗地。齐言德进。中印度人。弱龄从道师事天竺大乘法师僧伽斯那。聪慧强记勤于讽习。所诵大小乘经十余万言。兼学世典明解阴阳。其候时逆占多有征验。故道术之称有闻西域。建元初来至江淮止毗耶离寺。执锡从徒威仪端肃。王公已下竞相请谒。初僧伽斯那于天竺国。抄集修多罗藏十二部经中要切譬喻。撰为一部。凡有百事。以教授新学。毗地悉皆通诵兼明义旨。以武帝永明十年壬申秋九月译为齐文。即百喻经也。复出须达及十二因缘经。自宋大明已后译经殆绝。及其宣流法宝世咸美之。毗地为人弘厚有识度。善于接诱。勤躬行道夙夜匪懈。是以外国僧众万里归集。南海商人悉共宗事。供赠往来岁时不绝。性颇畜积富于财宝。然营建<a>法事</a>已无私焉。于建邺淮侧造正观寺。重阁层门殿房整饰。养徒施化德业甚着。以中兴二年冬卒 摩诃摩耶经一卷(第二出一名佛升忉利天为母说法亦直云摩耶经或二卷见王宗宝唱法上等三录) 未曾有因缘经二卷(度罗睺罗沙弥序亦直云未曾有经第二出见始兴录)</p>
<p style="text-align: left">
	　　右二部三卷其本并在</p>
<p style="text-align: left">
	　　沙门释昙景。不知何许人。于齐代译摩耶经等二部。群录直云齐世译出。既不显年。未详何帝 腹中女听经一卷(第五出与无垢贤女经等同本房云见古录)</p>
<p style="text-align: left">
	　　右一部一卷阙本</p>
<p style="text-align: left">
	　　沙门释法化。以废帝宝卷永元年中。诵出胎中女听经一部。众录相承并云诵出未详诵意。依而列之以有先译故免疑失(长房内典录云齐时江州沙门道政删改弥勒成佛经一卷此不然如后大乘录中广述房等复云齐代沙门法度于杨都出灰河经一卷毗跋律一卷今以灰河经出杂阿含其毗跋律隋法经录云法度伪造以滥律名今废不立房等又云齐代沙门释法尼释益意经二卷今以此经即是齐未梁初僧法尼闭目诵出者今见有本文理差舛不可流行若言齐末出者佑录何故不载今编疑部正录不存房等又云齐代沙门道备出九伤等经五部五卷群录注疑今依旧为定)</p>
				</div></div><hr><script charset='utf-8' src='../../js/footer.js'></script></body></html>