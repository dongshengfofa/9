<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修贞元新定释教目录 第二十八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>贞元新定释教目录 第二十八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>贞元新定释教目录 第二十八卷</strong> (别录之九)</p>
<p style="text-align: left">
	　　西京西明寺<a>沙门</a>圆照撰</p>
<p style="text-align: left">
	　　别录中疑或再详录第六</p>
<p style="text-align: left">
	　　一十四部一十九卷</p>
<p style="text-align: left">
	　　疑或录者。自梵经东阐年将七百。教有兴废时复迁移。先后翻传卷将万计。部帙既广寻阅难周。定录之人随闻便上。而不细寻宗旨理或疑焉。今恐真伪交参是非相涉。故为别录以示将来。庶明达高人重为详定 毗罗三昧经二卷 决定罪福经一卷 慧定普遍国土<a>神通</a><a>菩萨</a>经一卷余亲见其本全非圣言 救护身命济人病苦厄经一卷与救疾经文势相似。一真一伪将为未可 最妙胜定经一卷与最妙初教经文势相似。一真一伪亦将未可 观世音三昧经一卷 清净法行经一卷　记说孔老颜回事 五百梵志经一卷亦名五百<a>婆罗门</a>问有无经　经云从五教生</p>
<p style="text-align: left">
	　　右毗罗三昧经下八部九卷。古旧录中皆编伪妄。大周刊定附入正经。寻阅宗徒理多乖舛。论量义句颇涉凡情。且附疑科难从正录。或云贬量圣教罪有所归。佛有诚言此非责难。经云。于我所说若生疑者尚不应受况如是等。准其道理须简是非。仍俟诸贤共详真伪(上之八经旧录篇伪今此伪录之次亦存而不削旧伪经目录刊为正者更有数部今未见本故此不论) 法社经二卷(内题云业报轮转偿债引道<a>地狱</a>慈善庄严法社经)</p>
<p style="text-align: left">
	　　右一经大周录云西晋<a>三藏</a>竺法护译</p>
<p style="text-align: left">
	　　谨按长房等录。竺法护所译有法社经一卷。脚注云。注为疑。此应多是旧伪录中法社经。前经初题复云。皇卤三藏翻胡经出。然寻此文意状涉人情。题注参差难为揩准。且编疑录待更详之 净度三昧经三卷萧子良抄撰中有净度三昧经三卷。疑此经是 益意经二卷僧法尼诵中有益意经二卷。疑此经是</p>
<p style="text-align: left">
	　　右二部五卷大周录中编之入藏。寻阅文句亦涉人情。事须重详且编伪录 优娄频经一卷 僧法尼诵中有名疑此经是</p>
<p style="text-align: left">
	　　右一经长房内典二录直云梁天监十五年木道贤献上。更辩委由既无其本。真伪难定。且附疑录 <a>净土</a><a>盂兰盆经</a>一卷　五纸</p>
<p style="text-align: left">
	　　右一经新旧之录皆未曾载。时俗传行将为正典。细寻文句亦涉人情。事须审详。且附疑录 三厨经一卷</p>
<p style="text-align: left">
	　　右一经新旧诸录并未曾载。然寻文理亦涉人谋。依而行之获验非一。复须详审且附疑录</p>
<p style="text-align: left">
	　　别录中伪妄乱真录第七</p>
<p style="text-align: left">
	　　三百九十三部一千四百九十一卷</p>
<p style="text-align: left">
	　　伪经者。邪见所造以乱真经者也。自大师韬影向二千年。魔教竞兴<a>正法</a>衰损。自有顽愚之辈。恶见迷心伪造诸经。诳惑流俗邪言乱正。可不哀哉。今恐真伪相参是非一概。譬夫昆山宝玉与瓦石而同流。赡部真金共铅铁而齐价。今为件别真伪可分。庶泾渭殊流无贻后患 要行舍身经一卷　三纸余　后有舍身愿文。共有五纸</p>
<p style="text-align: left">
	　　右一经不知何人所造邪党盛行。经初又云三藏法师玄奘译。按法师所译无有此经。伪谬之情昭然可见。且述四件用晓愚心</p>
<p style="text-align: left">
	　　一伪经初云。王舍城灵鹫山者。灵鹫山名古译经有。奘法师译皆鹫峰。今言灵鹫一伪彰也</p>
<p style="text-align: left">
	　　一伪经初又云。灵鹫山尸林侧者。按诸传记其鹫峰山在摩伽陀国山城之内宫城东北十四五里。岂有都城之内而安弃尸之处。事既不然二伪彰也</p>
<p style="text-align: left">
	　　一伪经中又云。佛说过去然灯佛时初愿舍身者。然灯如来是<a>释迦牟尼佛</a>第二无数劫满授记之师。岂有得记当成方能死舍。事与理乖三伪彰也</p>
<p style="text-align: left">
	　　一伪经中又云。若有人杀害有情遍索诃界。四重五逆谤方等经。及盗<a>常住</a>现前僧物。如是等罪合堕地狱。若能舍身罪必消灭者。谤经造逆合堕阿鼻死舍得除便无重报(如外道妄计殑伽河浴罪垢消除轻命自泛生天受福此言死舍除罪与彼妄计何殊)愚夫造恶用此除愆。智者当思勿被欺诳。永沦恶趣无<a>解脱</a>期。事与理乖四伪彰也(讹舛极多不能备记) 瑜迦法镜经二卷　或一卷　兼有伪序</p>
<p style="text-align: left">
	　　右一经即旧伪录中像法决疑经前文增加二品共成一经。初云。佛临<a>涅盘</a>为阿难<a>说法</a>住灭品。此品乃取奘法师所译佛临涅盘记法住经。改换增减置之于首。次是<a>地藏菩萨</a>赞叹法身观行品。后是常施菩萨所问品。此品即是旧经。据其文势次第不相联贯。景龙元年三阶僧师利伪造序中妄云。三藏菩提流志三藏宝思惟等于崇福寺同译。师利云有梵夹流志曾不见闻。以旧编入伪中再造望蠲疑录。伪上加伪讹舛尤多。目阅可知不劳广叙</p>
<p style="text-align: left">
	　　(撰录者曰余曾以此事亲问流志三藏口云吾边元无梵夹不曾翻译此经三藏<a>弟子</a>般若丘多识量明敏具委其事恐时代绵远谬滥真诠故此指明以诫于后其僧师利因少斗讼圣躬亲虑时令<a>还俗</a>岂非上天不佑降罚斯人欤) <a>弥勒</a>下生遣观世音大势至劝化众生舍恶作善寿乐经一卷　亦直云寿乐经　十纸 光愍菩萨问如来出世当用时普告经一卷八纸 随身本宫弥勒成<a>佛经</a>一卷　贤树菩萨问佛品 金刚密要论经一卷　亦名万明王缘起经或无论兼说弥勒下生　十四纸</p>
<p style="text-align: left">
	　　右上四经并是妖徒伪造。其中说弥勒如来即欲下生等事</p>
<p style="text-align: left">
	　　(谨按正经从释迦灭后人间经五十七俱胝六十百千岁赡部洲人寿增八万弥勒如来方出世岂可寿年减百而有弥勒下生耶)</p>
<p style="text-align: left">
	　　以斯妖妄诱惑凡愚。浅识之流多从信受。因斯坠没。可谓伤哉。故此甄明特希详鉴耳 佛升忉利天后阿难为诸四部众说<a>礼佛</a>持斋经一卷　亦云佛升忉利天 弥勒摩尼佛说开悟<a>佛性</a>经一卷　经后题云人身因缘开悟佛性经　九纸 持斋仪式经一卷　七纸 净行优婆塞戒经一卷　或云净行优婆塞戒经感应品第十三改遗教经作　六纸 甲申年洪水灾大水经一卷与彼佛钵记中甲申年水事不同　二纸 自省经一卷　二纸 父母恩重经一卷经引丁兰董黯郭巨等。故知人造　十纸 如来正教秘要藏经一卷　八纸 毗尼藏经一卷 顶盖经一卷内题云佛说深妙法义论说深义<a>生死</a>道　七纸 天地八阳经一卷卷末题云八阳神咒经。与正经中八阳神咒义理全异。此说阴阳吉凶禳灾除祸法　八纸 嫉妒新妇经一卷　亦云妒妇经</p>
<p style="text-align: left">
	　　右一经近代人造忘其人名。缘妻能妒伪造此经以诳之。于中说嫉妒之人受报极重 央崛摩罗经二卷亦直云央崛经。与真经名同。萧子良抄撰中有央崛摩罗经二卷。疑此经是 重楼戒经一卷 清净<a>居士</a>子度人经一卷 摩登耆经一卷 譬喻经一卷宋慧简译中有譬喻经一卷。时间无本。与此名同。真伪相滥。故两存之 目连问经一卷与真经名同语意全异 小法灭尽经一卷与真经中法灭尽经文意全异 鸣钟经一卷 持戒法经一卷 金[镙-纟+廾]决口经一卷 地狱经一卷汉代失译有地狱经一卷。疑即此是。两存之 优钵祇王经一卷 阿难请福报论一卷 阿难请问毗尼论一卷或即阿难请问戒律论是 决正二部毗尼论一卷或即毗尼决正论是 沙门论一卷或即是内典录中<a>沙弥</a>论 独乞辟支迦论一卷 毗尼请问论一卷 地狱传一卷</p>
<p style="text-align: left">
	　　央崛经下一十九部合二十卷。并义理乖背伪妄昭然。章疏共引靡知虚伪。故载斯录传示后贤。傥悟非真希同革弊。又伪经之类。其数實繁。更待寻求。续编此例</p>
<p style="text-align: left">
	　　(旧录云从佛名下三十九部今除佛名一部入藏余合有三十八今欠一部但三十七未详)</p>
<p style="text-align: left">
	　　从要行舍身经下三十七部四十一卷。承前诸录皆未曾载。今开元新录搜集编上 定行三昧经一卷一名摩诃目揵所问经。或云佛遗定行经 <a>真谛</a><a>比丘</a>慧明经一卷或云惠明比丘经。或清净真谛经 尼咤国王经一卷或云尼咤黄罗国王经。或云黄罗王经 胸有万字经一卷或云胸现万字经 萨和菩萨经一卷旧录云国王萨和菩萨或云萨法经 善信女经二卷　或云善信经 护身主妙经一卷　一名度世经。有云十二好者误 度护经一卷　或云度<a>护法</a>经。法经录云度法经 毗罗三昧经二卷 善王皇帝经二卷　或云善王皇帝功德尊经。或为一卷 惟务三昧经一卷　或作惟无三昧 阿罗呵公经一卷　或云相国阿罗诃公经 慧定普遍神通菩萨经一卷　旧经云慧之普遍士神通菩萨经 阴马藏经一卷　或云阴马藏光明经。法经录云一身十一王所问治国经 大阿育王经一卷　云佛在波罗奈者 四事解脱经一卷　或云四事解脱度人经 大阿那律经一卷　非是八念者 贫女人经一卷　名难陀者旧铭云贫女难陀经。谨按贤愚经第十一卷有贫女难陀经。若与彼同。即是非伪 铸金像经一卷 四身经一卷 普慧三昧经一卷 阿秋那经一卷 两部独证经一卷 法本斋经一卷　云西京州来 觅历所传大<a>比丘尼</a>戒一卷(周录云异比丘尼戒本尸梨蜜弟子觅历所传)</p>
<p style="text-align: left">
	　　右定行三昧经下二十五部二十八卷。符秦沙门弥天释道安录中伪疑经(安公伪录本有二十六卷经今以宝如来三昧经翻译有源以曾两译编之正录故此除之)</p>
<p style="text-align: left">
	　　安公云。外国僧法学皆跪而口受。同师所受。若一二十转以授后学。若有一字异者共相推覆得便摈之。僧法无纵也。经至晋土其年未远。而喜事者以沙糅金斌斌如也。而无捡正何以别真伪乎。农者禾草俱存后稷为之叹息。金匮玉石同缄卞和为之怀耻。安敢豫学次见经淆杂龙蛇并进。岂不耻之。今列意。谓非佛经者如右。以示将来学士共知鄙倍焉 比丘应法行经一卷　亦云如来初度五比丘。即说应供行经僧佑录云。此经前题云罗什出。佑按经卷旧无译名。兼罗什所出又无此经。故入疑录 居士请僧<a>福田</a>经一卷　佑云。此前题云昙无谶出。按谶所出无此经。故入疑录 灌顶度星招魂断绝复连经一卷　法经录云。此经更有一小本尽是人作 无为道经二卷　长房等录云无谶译。复云世注为疑隋法经及仁寿录并云大乘妙法</p>
<p style="text-align: left">
	　　右一经。余亲见本似是汉魏之代此方撰集非梵本翻。周录之中编之入正。今以名滥真经。依佑编之伪录 决定罪福经一卷　法经录云。一名惠法经。仁寿录云二卷 情离有罪经一卷　题云情离有罪经品下 <a>烧香</a>咒愿经一卷　一云咒愿经 安墓咒经一卷　法经录云安墓神咒经。长房录云箫齐道备撰 观月光菩萨记一卷　或有经字 佛钵记一卷　或云佛钵记甲申年大水及月光菩萨事 弥勒下教经一卷　或在钵记后 九十六种道经一卷(法经录云九十五种道经仁寿录云二卷具题云除去九十五种邪道杂类神咒经)</p>
<p style="text-align: left">
	　　右一十二部经记。僧佑录云。或义理乖背或文偈浅鄙。故入疑录。庶耘芜穬以显法宝(佑录又有灌顶<a>药师经</a>一卷云宋代惠简依经抄撰今以此经出灌顶新旧已经四译所以伪录除之) 提谓波利经二卷(宋武时北国比丘瞿靖撰旧别有题谓经一卷与此真伪全异) 宝车经一卷(或云妙宝车经北国淮洲沙门昙辩撰青州比丘道侍改治)</p>
<p style="text-align: left">
	　　右比丘应供经下一十四部一十六卷。梁僧佑录中伪经。佑录略云。佑校阅群经广集同异。约以经律颇见所疑。真经体趣融然深远。假托之文辞意浅杂。玉石朱紫无所逃形也。今区别所疑注之于录。并近世妄撰亦标于末。并依倚杂经而自制名题。进不闻远适西域。退不见承译西宾。我闻兴于户牖印可出于胸怀。诳误后学良足寒心。既躬所见闻宁敢默已。呜呼来叶慎而察焉(佑录云又有菩提福藏法化三昧经一卷众经要览法偈二十一首一卷并云沙门道欢所撰准长房录道欢更有伪经故从于彼一处编上) 九伤经一卷(房云见别录) 菩提福藏法化三昧经一卷(房云武帝世出见藏记及宝唱录) 七佛各说偈经一卷(房云见吴录) 深自智身偈经一卷(房云见误录佑云失译) 众经要览法偈二十首一卷(梁天监三年撰见三藏及长房录)</p>
<p style="text-align: left">
	　　右五部五卷。长房录中箫齐沙门释道备撰。备后改名道欢。虽见众录然并注入疑经。今依旧编。长房录中道备更有安墓咒经一卷。佑录虽不题造人。以伪显录此不重载 净土经七卷(箫齐永元元年出时年九岁) 宝顶经一卷(永元元年出时年九岁) 正顶经一卷(永元元年出时年九岁) <a>法华经</a>一卷(永元元年出时年九岁) 胜鬘经一卷(永元元年出时年九岁) 药草经一卷(永元二年出时年十岁) 太子经一卷(永元二年出时年十岁) 伽耶波经一卷(永元二年出时年十岁) 波罗奈经一卷(中兴元年出时年十二) 优娄频经一卷(中兴元年出时年十二) 益意经二卷(梁天监元年出时年十三智远承旨) 般若得经一卷(天监元年出时年十三智远承旨) 华严璎珞经一卷(天监元年出时年十三智远承旨) 出乘师子吼经一卷(天监三年出时年十五) 逾陀卫经一卷(天监四年出时年十六台内花光殿出) 阿那含经二卷(天监四年出时年十六) 妙音师子吼经三卷(天监四年出时年十六) 优昙经一卷 妙庄严经四卷 维摩经一卷 序七世经一卷</p>
<p style="text-align: left">
	　　右二十一种经凡三十五卷。如前所列算得三十四卷</p>
<p style="text-align: left">
	　　梁僧佑录云。齐末大学博士江泌处女尼子所出。初尼子年在龆龀。有时闭目<a>静坐</a>诵出此经。或说上天或称神授。发言通利如有宿习。令人写出。俄而还止。经历旬朔续复如前。京都道俗咸传其异。今上敕见面问所以。其依事奉答不异常人。然笃信正法少修梵行。父母欲嫁之誓而弗许。后遂<a>出家</a>名僧法住青园寺。佑既收集正典检集异闻。事接耳目就求省视。其家秘隐不以见示。唯得妙音师子吼经三卷。以备疑经之录。此尼天监年三月亡。有好事者得其文疏。前后所出定二十余卷。厥舅孙质以为真经。行疏劝化收合传写。既染毫牍必在于世。昔汉建安末济阴丁氏之妻忽如中疾便能胡语又求纸笔自为胡书。复有西域胡人见其此书云。是经莂推寻往古不无此事。但义非金口。又无师译。取舍兼怀附之疑例(长房以为重习有内置之正目仁寿录及内典等录以非梵本翻传编于伪录今依仁寿等定亦编伪中) 高王观世音经一卷(亦云小观世音经)　半纸余</p>
<p style="text-align: left">
	　　右一经。昔元魏天平年中定州幕士孙敬德在防造观世音像。年满将还在家礼事。后为贼所引不堪考楚。遂妄承罪。明日将刑。其夜礼忏流泪忽如梦睡见一沙门。教诵救生观世音经。经有诸佛名令诵千遍得免苦难。敬德觉记梦所缘了无参错。遂诵一百遍。有司执缚向市。且行且诵临刑满千。刀下斫之折为三段皮肉不伤。易刀又斫。凡经三换刀折如初。监司问之具陈本末。以状闻。丞相高欢乃为表请免死。因此广行于世。所谓高王观世音经也。敬德还设斋迎像。乃见项上有三刀痕。见齐书及辩正论内典录(撰录者曰此经周录之内编之入藏今则不然此虽冥授不因传译与前僧法尼所诵何殊何得彼入伪中此编正录例既如此故附此中) 萨婆若陀眷属庄严经一卷　二十余纸</p>
<p style="text-align: left">
	　　右一经。僧佑录云。梁天监九年郢头陀道人妙光。戒岁七[萉-巴+(日/(句-口+匕))]矫以胜相。诸尼妪人佥称圣道。彼州僧正议欲驱摈。遂潜下都住普弘寺造作此经。又写在屏风红纱映覆香华供养。云集四亲嚫供噎塞。事源显发敕付建康辩覆。款伏抄略诸经多有私意妄造借书人。路琰属辞润色。狱牒妙光巧诈事应斩刑。路琰同谋十岁谪戍。即以其年四月二十一日敕僧正慧超。令唤京师能讲大法师宿德。如僧佑昙准等二十人。共至建康前辩妙光事。超即奉旨与昙准僧佑法宠慧令慧集智藏僧旻法云等二十人于县辩问。妙光伏罪事事如牒。众僧详议依律摈治天恩免死。恐于偏地复为惑乱。长系东治即收拾此经。得二十余本及屏风于县烧除。然犹有零散恐乱后生。故复略记(萨婆若陀长者是妙光父名妙光弟名金刚德体弟子名师子撰录者曰余录之中略述由委今具明者欲使委悉根源共同鉴勖) 阿那含经二卷(余亲见一本一卷成部亦是人造)</p>
<p style="text-align: left">
	　　右按长房等代录及失译录俱有此经。僧法尼诵中复有阿那含经二卷。既并无本诠定真伪难分。且各存其目 像法决疑经一卷 清净法行经一卷 龙种尊国变化经一卷(与安公伪录中四事解脱经大同) 观世音十大愿经一卷(仁寿录云一名大<a>悲观</a>世音经具题云大悲观世音弘猛慧海十大愿品第七百) 观世音三昧经一卷 大乘莲华马头罗剎经一卷(亦云宝达菩萨问<a>报应</a>沙门经) 空净三昧经一卷(一名空静天感应三昧经谨按代录已经两译恐滥窃真名故两存其名) 初波罗曜经二卷 大法尊王经三十二卷 十方佛决狐疑经一卷 八方根八十佛名经一卷(亦云根本) <a>普贤菩萨</a>说此证明经一卷 弥勒成佛本起经十七卷 仁寿录云七十卷 弥勒下生观世音施珠宝经一卷 弥勒成佛伏魔经一卷　一名救度众生经 妙法莲华度量天地经一卷(亦云<a>妙法莲华经</a>度量天地品第二十九) 观世音咏托生经一卷 灭七鄣庄严成佛经一卷 空寂菩萨所问经一卷(一名法灭尽经亦云法没尽经法经录云此经伪妄炳然固非竺法护所译)</p>
<p style="text-align: left">
	　　右空寂所问经。谨按群录已经两译。恐滥窃真名。故存其目。又有法灭尽经一卷。即此异名不复重载(其法灭尽大小二乘伪录皆载者误也) 照明菩萨方便譬喻<a>治病</a>经一卷 照明菩萨经一卷　一加头陀字 首罗比丘见月光童子经一卷 阿难现变经一卷 般若玄记经一卷 幽深玄记经一卷 玄记经二卷　周录云一卷 大契经四卷(周录云一名弥勒下生结大善契经或三卷) 发菩提<a>心经</a>一卷(今有两卷者是其经此虽名同卷名少异) 菩萨求五眼经一卷(聂道真所译有此经名此中复载应伪窃真名所以真伪俱有) 般泥洹后诸比丘经一卷(按僧佑录即小般泥洹名异) 小般泥洹经一卷　一名大法灭尽经</p>
<p style="text-align: left">
	　　右按安世高译处有小般泥洹经此既名同复无本可定。且二处俱载 五浊恶世经一卷　又有大五浊经应即此是 妙法莲华天地变异经一卷 花严十恶经一卷 观世楼炭经一卷 小楼炭经一卷 须弥四域经一卷 王化内外经一卷(一名老子化胡经传录云晋时祭酒王浮作) 魔化比丘经一卷(支谦录内有此经名恐伪窃真名且两存其目) 善信神咒经二卷　罗什录内有善信摩诃神。咒经二卷。名目相滥真伪未分。具两存其本 五浊经一卷　又有小五浊经应此经是 华鲜经中说罪福经一卷　亦直云华鲜经 五龙悔过经一卷　一名五龙悔过护法经一名空慧悔过 戒具三昧道门经一卷 最妙胜定经一卷 <a>天竺</a>沙门经一卷 救护身命济病苦厄经一卷(亦直云救护身命经亦云护身命)</p>
<p style="text-align: left">
	　　右此经更有一本。题云佛顶陀罗尼经。初云婆罗门三藏流支译。加咒一首余文大同(撰录者曰经题流支未详何者若流支再译经语与旧合殊今乃咒异余同未能令人除惑推寻无据不可妄编故依旧录列之于此) 大那罗经一卷 慧明正行经一卷 天皇梵摩经一卷 安墓经一卷 安冢经一卷 安宅经一卷(正录中安宅神咒经与此异) 天公经一卷 度生死海神船经一卷 救蚁沙弥经一卷(谨按杂宝藏经第四卷有沙弥救蚁如与彼同即非是伪此既未睹且复存之) 北方礼<a>佛咒</a>经一卷 敬福经一卷　具题云如来在金棺嘱累清净庄严敬福经 阿罗诃条国王经一卷 五百梵志经一卷　一名亦有亦无经 <a>修行</a>方便经一卷 偈令经一卷 度世不死经一卷 斋法清净经一卷 无为法道经一卷 咒媚经一卷 正斋经一卷　安世高译中有正斋经竺法护录中亦有恐滥窃真名。各存其目 尸陀林经一卷 招魂魄经一卷　亦云招魂经。周录云招魂经 法社经一卷　法经录云。披寻古录。更应别有法社制度。但未见此经无假且显</p>
<p style="text-align: left">
	　　右此单卷法社经曾见三本。说处虽同文辞乃异。寻其文义并是人造(一本三纸名为法社罪福报应经一本两纸一本一纸余) 太子赞经一卷 比丘法藏见地狱变经一卷 人民求愿经一卷 阎罗王东太山经一卷 七宝经一卷 字论经一卷 救护众生恶疾经一卷　亦云救疾经 五果譬喻经一卷 孤儿孤女经一卷 度人王并庶民受<a>五戒</a>正信除邪经一卷 遗教法律三昧经二卷</p>
<p style="text-align: left">
	　　右按长房等代录及失译录俱有此经。既并无本诠定實难。且各存其目(撰录者曰此经余虽不睹全本见所引者多是人造) 二百五<a>十戒</a>经一卷(法经录云诸录并云有六七种异先所出故入疑)</p>
<p style="text-align: left">
	　　右按梁僧佑录隋费长房录唐道宣录等。并云齐武帝时沙门释法度出。而不言译未详出字。其意云。何为是集出为是伪出。其本复阙诠定實难。且衣法经录中载之伪录 异威仪一卷　法经录云。宋元嘉世昙摩耶舍弟子法度造 五凡夫论一卷</p>
<p style="text-align: left">
	　　右阿那含经下八十六部一百四十一卷。隋开皇十四年敕沙门法经等所撰。众经录内伪疑经录云。并名号乖真。或首掠金言而未申谣谶。或初论世术后记法词。或引阴阳吉凶。或明神鬼祸福。诸如此比伪妄灼然。今宜秘寝以救世患(然法经录中以随愿往生经乐师经梵天神策经仁王经宝如来三昧经占察经梵经五苦章句经安宅神咒经遗教论等编疑伪者不然随愿往生等三经出大灌顶经仁王等七经并翻译有源编为疑伪将为末可今编正录此中不载) 金刚藏经三十卷　周录云或三十一卷 随叶佛说<a>须菩提</a>经二卷　一名须菩提经 般若得道经一卷　法经录云。般若得经。或可般若得经即是僧法尼所诵者 造天地经一卷 蒺梨园经一卷 危脆经一卷　竺昙无兰译中有此经名。既未见本实难诠定。且两存之 堕落优婆塞经一卷　后汉支曜译中有名既无本定。且各为存之 银蹄金角犊子经一卷　或云<a>孝顺</a>变破恶业修行经 后母经一卷 应行律一卷　或云应律行或有经字 大空般若论一卷</p>
<p style="text-align: left">
	　　右金刚藏经下一十一部四十一卷。隋仁寿二年敕请兴善寺大德与翻经沙门及学士等。共定众经录。内伪疑经(撰录者曰此伪录中复有大光明菩萨百四十八愿经僧佑录内注云抄经今别生录载伪录除之) 诸佛下生大法王经六十卷(宣律师云余于汾都亲见此文) 方广灭罪成佛经三卷(亦云大通方广忏悔罪庄严成佛经亦直云大通方广经) 法句经二卷 罪福决疑经一卷 五辛经一卷　周录云大乘般若五辛经 初教经一卷　一云最妙初教经。与最妙胜定经文势相似 罪报经一卷 日轮供养经一卷 乳光经一卷　其文全异于正经。云不得服乳服之获罪 福田报应经一卷 宝印经一卷 究竟大悲经一卷　或三卷亦云八卷 独觉论一卷 毗尼决正论一卷 优波离论一卷　或云优波离经 普决论一卷　或云惟识普决论 阿难请问戒律论一卷 迦叶问论一卷　或云迦叶问毗尼论 大威仪请问论一卷　或云大威仪请问经 宝鬘论一卷 沙弥论一卷　或云弥沙论 文殊请问论一卷</p>
<p style="text-align: left">
	　　右大法王经下二十二部八十七卷大唐麟德元年京师西明寺沙门道宣所撰。内典录中伪经。宣云。诸伪经论人间经藏往往有之。其本尚多待见更录(撰录者曰内典中复有金棺嘱累经一卷即是法经录中敬福是故不重载又有占察经遗教论并翻传有据文义可观编之伪录将为未可已编正录伪中不载) 诸佛下生经二十卷 <a>善恶</a>因果经一卷 内三十七品经一卷　或无内字 戒正信邪经一卷 达空道士分别善恶度苦经一卷 老子教人服药修常住经一卷 佛道定行经一卷　今疑是佛遗定行经 决要惠经一卷 须弥像图山经一卷　今疑与法录中须弥四域经文同名异 满子经卷下一卷 法王经一卷　其题云。蹬力梯解脱道<a>甘露</a>药流渌泉如来智心。造服者除烦恼法王经。一名涅盘般若波罗经 决疑经一卷 不死经一卷 大辩邪正法门经一卷 佛性海藏经二卷　具题云佛性海藏智能解脱破心相经 心王菩萨说头陀经一卷 新像法决疑经一卷 护身经一卷(今疑是护身命经) 胜德长者所问菩萨观行经一卷 内天兄弟五人得天品经一卷 反流尽源经一卷 师子鸠摩罗所问经一卷 大方广不谤佛经一卷 本事经一卷 无量门净除三障陀罗尼经一卷 三昧经童子菩萨四重问品一卷 天地图像经一卷 大乘无尽藏经一卷 梵天王经一卷 侧土经一卷 弥勒下山经一卷 圣水经一卷 弥勒下生救度苦厄经一卷 菩萨决定经一卷 新观世音经一卷 延寿经一卷　或云延年益寿经 阎罗王经一卷 续命经一卷 益算经一卷　亦七佛神符经。亦云益算神符经。大周伪录分为三经者误也 四赞偈及七佛名字礼忏经一卷 阎罗王说免地狱经一卷 花光经一卷 三涂累劫不竟经一卷 慈教经一卷 去要除病经一卷 慈力王经一卷 宝登王太子经一卷 勇意菩萨将僧忍见弥勒并示地狱经一卷 天宫经一卷 折刀经一卷 五戒本行经一卷 修善行经一卷 大通菩萨普利广度经一卷 佛悲海中涌出一如无二行经一卷 流炭经一卷 如来成道经一卷 阿弥陀佛觉诸大众观身经一卷 十往生阿弥陀佛国经一卷</p>
<p style="text-align: left">
	　　撰录者曰。此上二经余亲见其本。但前广后略。余并无异 律藏经一卷 日藏观世音经一卷(一纸半) 救度大劫烧三灾起经一卷 一乘不假羊鹿经一卷 闻善生信回恶经一卷 弥勒下生甄别罪福经一卷 大萨若经一卷 摩诃萨埵经一卷 秘要经一卷 五无经一卷 清净精进无上真谛太比丘慧法经一卷 佛初置塔经一卷今疑是法经录中天公经异名 太子成道经一卷 恒伽达缘经一卷 宝图经卷下一卷 譬喻折<a>罗汉</a>经一卷 降弃魔菩萨经一卷 蜜多三昧经一卷 发问罪福应经一卷 五戒经一卷 现报当受经一卷 观音<a>无畏</a>论一卷　隋日有人伪造释高王观世音经</p>
<p style="text-align: left">
	　　右诸佛下生经下八十部一百一卷。大唐天后天册万岁元年敕东都佛授记寺沙门明佺等刊定众经录中伪经。周录云。古来相传皆云伪谬。观其文言冗杂义理浇浮。虽偷佛说之名终露人谋之状。迷坠群品罔不由斯。故具疏条列之如上(撰录者曰此八十经自古伪录皆未曾载周录独编虽云古来相传皆云伪谬而不别显出何录中且依周录件之如上) <a>佛法</a>有六义第一应知经一卷　佑无经字。房录中有 六通无碍六根净业义门经一卷　佑无经字。房录中有</p>
<p style="text-align: left">
	　　右二部二卷梁僧佑录云。齐武帝时比丘释法愿伪造。然既立名号则成部卷擢后代疑乱。故明注于录(长房录云世皆共列用为疑经故复载后贤识源幸同鉴勖) 佛所制名数经五卷</p>
<p style="text-align: left">
	　　右一部五卷梁僧佑录云。齐武帝时比丘释王宗所撰。抄集众经有似数林。但题称佛制惧乱名实。故注于录(长房录云首题经名编预于录既非正经世所疑惑) 戒果庄严经一卷(或无经字有八章颂)</p>
<p style="text-align: left">
	　　右一部一卷隋翻经学士费长房录云。箫齐武帝代永明五年常侍庚颉采经意(撰录者曰采意为颂不同伪造既别立经名恐滥于圣典隋仁寿录及大周录在伪中今亦同彼编于伪录) 抄<a>华严经</a>一十四卷　长房录云十三卷 抄方等大集经一十二卷 抄菩萨地经一十二卷　长房录云抄地持 抄法句譬经三十八卷　长房录云抄百喻 抄阿差末经四卷　仁寿录云十四卷 抄净土三昧经四卷　仁寿录云三卷 抄摩诃萨耶经三卷 抄胎经三卷 抄报恩经二卷 抄头陀经二卷 抄义足经二卷 抄法华药王品一卷 抄维摩所说佛国品一卷 抄维摩方便品一卷 抄维摩问疾品一卷 抄安般守意经一卷 抄菩萨本业经一卷 抄菩萨本业行品一卷 抄<a>四谛</a>经要数一卷 抄法律三昧经一卷 抄照明三昧不思议事经一卷 抄诸佛要集经一卷 抄大乘方等要慧经一卷 抄普贤观忏悔法一卷 抄乐璎珞庄严方便经一卷 抄未曾有因缘经一卷 抄阿毗昙五法行一卷 抄诸法行经一卷 抄无为道经一卷 抄分别经一卷 抄德光太子经一卷 抄魔化比丘经一卷 抄优婆塞<a>受戒</a>品一卷 抄优婆塞受戒法一卷 抄贫女为国王夫人经一卷</p>
<p style="text-align: left">
	　　右僧佑录云。从华严经至贫女为国王夫人经。凡三十六部经。并齐竟陵文宣王所抄。凡抄字在题上者皆文宣所抄也 抄妙法莲华经五十九卷 抄阿毗昙毗婆沙五十九卷 抄维摩经二十六卷 抄菩萨决定要行经十卷　亦云净行优婆塞经。法经录云。菩萨决定经 抄成实论九卷　长房录云八卷</p>
<p style="text-align: left">
	　　右成实论梁僧佑录云。永明七年文宣王请定。林上寺释僧柔小庄严寺释慧次等。于普弘寺共抄出 抄胜鬘经七卷　法华经下六部长房录云是。文宣王抄出 抄为法舍身经六卷　仁寿录云三卷</p>
<p style="text-align: left">
	　　已上一经内典录云。是文宣所抄。右华严经下四十三部二百九十八卷。勘校群录并是南齐司徒竟陵文宣王箫子良所抄(长房录云王爱好博寻躬自缉撰备忘拟历不谓传行后代学人相踵抄读世<a>人参</a>杂惑乱正文故举本纲庶知由委但上题抄字者悉是其流类例细寻始末自别内典录云既异本经题抄显别合后寻者知有所因然风味弥通义理惬附接蒙俗之繁博考性欲之殊途有道存焉义非疑妄而佑长房等诸录并注疑经莫不恐涉浇浮余波失本故也) 浮度三昧抄一卷　律经杂抄一卷 本起抄一卷　佑云旧录所载 睒抄经一卷　佑云旧录所载 五百梵律经抄一卷 大海深崄抄经一卷</p>
<p style="text-align: left">
	　　佑云上六经并是旧抄 法华经一百八十九卷佑云。此一经近代集据撰群经以类相从。虽立号法华经入抄数</p>
<p style="text-align: left">
	　　右从佛法六义下五十四部五百一卷。并名滥真经。文句增减或新糅异义别立名题。若从正收恐玉石斯滥。若一例为伪而推本有凭。进退二途实难诠定。且依旧录编之伪末。后学寻览幸详得失耳</p>
				</div></div><hr><script charset='utf-8' src='../../js/footer.js'></script></body></html>