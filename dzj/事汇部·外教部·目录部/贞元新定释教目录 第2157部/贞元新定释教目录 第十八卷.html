<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修贞元新定释教目录 第十八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>贞元新定释教目录 第十八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>贞元新定释教目录 第十八卷</strong></p>
<p style="text-align: left">
	　　西京西明寺<a>三藏</a><a>沙门</a>圆照撰</p>
<p style="text-align: left">
	　　总集群经录上之十八</p>
<p style="text-align: left">
	　　叙列古今诸家目录之一 古经录一卷</p>
<p style="text-align: left">
	　　右寻诸旧录。多称为古录。似是秦始皇时释利防等所赍经录 旧经录一卷</p>
<p style="text-align: left">
	　　右似是前汉刘向校书。天阁往往见有<a>佛经</a>。即谓古藏经录。谓孔壁所藏。或秦王焚书。人中所藏者 汉时佛经目录一卷</p>
<p style="text-align: left">
	　　右似是明帝时迦叶摩腾创译<a>四十二章经</a>因即撰录 朱士行汉录一卷</p>
<p style="text-align: left">
	　　右曹魏时颖川沙门朱士行。于洛阳讲道行经因着其录。后往西域求经。于彼而卒 众经录一卷</p>
<p style="text-align: left">
	　　右西晋武帝代长安青门外大寺西域沙门竺法护翻译众经因出其录 众经录一卷</p>
<p style="text-align: left">
	　　右西晋怀帝代永嘉中清信士聂道真禀受护公之笔匠也。后自翻经因出其录 赵录一卷</p>
<p style="text-align: left">
	　　右似是二赵时诸录遥注未知姓氏 综理众经目录一卷</p>
<p style="text-align: left">
	　　右苻秦代沙门释道安所撰。自前诸录但列经名。至于品类时代。盖阙而不纪。后人披览莫测根由。安乃总集名题表其时代诠品新旧。定其制作。众经有据。自此而明。在后群录资而增广。是知高怀独悟。足以垂范后昆。所撰之文。见僧佑录 二秦录一卷</p>
<p style="text-align: left">
	　　右后秦姚兴弘始年长安沙门释僧睿所撰。叡即安之<a>弟子</a>。神用通朗思力标举。参译什门多有撰缉 众经录四卷魏世录　吴世录　晋世录　河西录</p>
<p style="text-align: left">
	　　右东晋庐山<a>东林寺</a>远公弟子释道流创撰。未就而卒。同学竺道祖续而成之 经论都录一卷　别录一卷</p>
<p style="text-align: left">
	　　右东晋成帝豫章山沙门支敏度撰。其人总校古今群经。故撰都录。敏度又撰别录一部 众经目录二卷</p>
<p style="text-align: left">
	　　右箫齐武帝时沙门释王宗撰见梁三藏记 释弥充录一卷(南齐扬都人或云弘充未详孰是) 释道慧宋齐录一卷(南齐) 释道凭录一卷(北齐) 释正度录一卷 王车骑录一卷 始兴录一卷(未详撰者亦云南录) 庐山录一卷 岑号录一卷 菩提留支录一卷(元魏洛京永宁寺<a>天竺</a>沙门也) 华林佛殿众经目录四卷(梁天监十四年勒沙门僧绍撰) 隋沙门释灵裕译经录一卷(此房录中无隋字) 众经都录八卷(似是总合诸家未详作者)</p>
<p style="text-align: left">
	　　已前诸录二十五家。长房内典二录云。上件诸录。捡传记有之。未见其本。故列名而已 众经别录二卷(本详作者言似宋时总分十例具如后列)</p>
<p style="text-align: left">
	　　大乘经录一卷(三百七十部七百七十九卷)</p>
<p style="text-align: left">
	　　三乘通教录第二(五十一部九十七卷)</p>
<p style="text-align: left">
	　　三乘中大乘录第三(一十七部二十八卷)</p>
<p style="text-align: left">
	　　右上三录总四百三十八部。九百一十四卷</p>
<p style="text-align: left">
	　　小乘经录第四(四百三十六部六百一十卷)</p>
<p style="text-align: left">
	　　第五篇目本阙(此阙本录不显部应散在诸录中故耳)</p>
<p style="text-align: left">
	　　大小乘不判录第六(一百七十四部一百八十四卷)</p>
<p style="text-align: left">
	　　疑经录第七(一十七部二十卷)</p>
<p style="text-align: left">
	　　律录第八(一十二部一百九十五卷)</p>
<p style="text-align: left">
	　　数录第九(六部一百二十一卷)</p>
<p style="text-align: left">
	　　论录第十(六部一百五十二卷)</p>
<p style="text-align: left">
	　　右下七卷录。总六百五十一部。一千六百八十二卷。上下两合有十篇。都一千八十九部。二千五百九十六卷</p>
<p style="text-align: left">
	　　(其下卷七录部数勘同卷数少四百未详所以) 元魏众经目录(永熙年敕舍人李廓撰一卷)</p>
<p style="text-align: left">
	　　大乘经目录一(二百一十四部)</p>
<p style="text-align: left">
	　　大乘论目录二(二十九部)</p>
<p style="text-align: left">
	　　大乘经子注目录三(一十二部)</p>
<p style="text-align: left">
	　　大乘译经论目录四(一十三部)</p>
<p style="text-align: left">
	　　大乘经律目录五(六十九部)</p>
<p style="text-align: left">
	　　小乘论目录六(二部)</p>
<p style="text-align: left">
	　　有目未得经目录七(一十六部)</p>
<p style="text-align: left">
	　　非真经目录八(六十二部)</p>
<p style="text-align: left">
	　　非真论目录九(四部)</p>
<p style="text-align: left">
	　　全非经愚人妄作录十(一十一部)</p>
<p style="text-align: left">
	　　都十件经律论真伪。四百二十七部。二千五十三卷 梁代众经目录</p>
<p style="text-align: left">
	　　众经目录卷第一(天监十七年敕沙门宝唱撰)</p>
<p style="text-align: left">
	　　有译人多卷一(大乘二百六十二部六百七十四卷)</p>
<p style="text-align: left">
	　　无译人多卷二(六十九部四百六十七卷)</p>
<p style="text-align: left">
	　　有译人一卷三(五部一十九卷)</p>
<p style="text-align: left">
	　　无译人一卷四(九十部九十卷)</p>
<p style="text-align: left">
	　　众经目录卷第二(九十八部九十八卷)</p>
<p style="text-align: left">
	　　有译人多卷一(一十七部一百二十卷)</p>
<p style="text-align: left">
	　　无译人多卷二(五部一十七卷)</p>
<p style="text-align: left">
	　　有译人一卷三(五十部五十卷)</p>
<p style="text-align: left">
	　　无译人一卷四(二百一十三部二百一十三卷)</p>
<p style="text-align: left">
	　　众经目录卷第三(三百十二部一千六百八十一卷)</p>
<p style="text-align: left">
	　　先异译经一(四十五部多卷二百七十九卷三十八部三十八卷)</p>
<p style="text-align: left">
	　　禅经二(九部多卷三十八卷三十一部三十一卷)</p>
<p style="text-align: left">
	　　戒律三(六十八部二百七十五卷)</p>
<p style="text-align: left">
	　　疑经四(六十二部六十七卷)</p>
<p style="text-align: left">
	　　注经五(四十部二百四十六卷)</p>
<p style="text-align: left">
	　　数论六(三十一部三百六十七卷)</p>
<p style="text-align: left">
	　　义记七(三十八部三百四十卷)</p>
<p style="text-align: left">
	　　众经目录卷第四(一百二十九部九百八十五卷后部数勘欠五不同)</p>
<p style="text-align: left">
	　　随事别名一(一十三部四百一十三卷)</p>
<p style="text-align: left">
	　　随事共名二(三十五部四百七十卷)</p>
<p style="text-align: left">
	　　譬喻三(一十五部三十六卷)</p>
<p style="text-align: left">
	　　佛名四(一十四部一十九卷)</p>
<p style="text-align: left">
	　　神咒五(四十七部四十七卷)</p>
<p style="text-align: left">
	　　总四卷都二十件凡一千四百三十三部三千七百四十一卷 高齐众经目录(武平年沙门统法上撰梵名达摩郁多罗)一卷成</p>
<p style="text-align: left">
	　　新造录一(二百九十一部八百七十四卷)</p>
<p style="text-align: left">
	　　修多罗录二(一百七十九部三百三十卷)</p>
<p style="text-align: left">
	　　毗尼录三(一十九部二百五十六卷)</p>
<p style="text-align: left">
	　　阿毗昙录四(五十部四百二十一卷)</p>
<p style="text-align: left">
	　　别录第五(三十七部七十四卷)</p>
<p style="text-align: left">
	　　众经抄录六(一百二十七部一百三十七卷)</p>
<p style="text-align: left">
	　　集录第七(三十三部一百四十七卷)</p>
<p style="text-align: left">
	　　人作录八(五十一部一百六卷)</p>
<p style="text-align: left">
	　　都八件经律论真伪七百八十七部二千三百三十四卷</p>
<p style="text-align: left">
	　　此都数与前数勘欠十一卷。不同未详所以</p>
<p style="text-align: left">
	　　从众经别录下四家目录长房内典二录具列篇题。今寻本未获。但具存其目 唐众经目录五卷(贞观初普光寺沙门玄琬撰出内典录)</p>
<p style="text-align: left">
	　　右内典录中引用云唐旧录。未见其本。似取隋五卷众经录编新经入。余者大同 众经目录五卷(于隋录内加奘译余皆无异)　大唐大敬寺沙门静秦撰</p>
<p style="text-align: left">
	　　右从古录已下三十一家诸录之中。虽皆备述欲寻其本难可备焉。且列名题知其有据(撰录者曰又如长房录中引一乘寺藏录周录之中引真寂寺录义善寺录法寺录上之五录但引其名不言卷数又有陈朝大乘寺藏录四卷并不知何人制作似是当寺藏经略记由委既局寺名为录未可通行故叙录次阙而不载) 梁出三藏记集一十五卷</p>
<p style="text-align: left">
	　　其序略云。佑以庸浅豫凭法门。翘仰玄风誓弘大化。每至昏晓讽持。秋夏讲说未尝。不心驰庵园影跃灵鹫。于是牵课羸志沿波。讨源缀其所闻。名曰出三藏记集。一撰缘记。二诠名录。三总经序。四述列传缘记。撰则原始之本克昭名录诠则。年代之目不坠经序。总则胜集之时足征列传。述则伊人之风可见。并钻柝内经研镜外籍。云云</p>
<p style="text-align: left">
	　　出三藏记集卷第一(第一卷撰缘记第二至第五诠名录第六至十二总经序第十三至第十五述列传)</p>
<p style="text-align: left">
	　　集三藏缘记第一(出大智度论)</p>
<p style="text-align: left">
	　　十诵律五百<a>罗汉</a>出三藏记第二</p>
<p style="text-align: left">
	　　<a>菩萨</a>处胎经出八藏记第三</p>
<p style="text-align: left">
	　　胡汉译经文字音义同异记第四(应云梵汉)</p>
<p style="text-align: left">
	　　前后出经异记第五</p>
<p style="text-align: left">
	　　出三藏记集卷第二</p>
<p style="text-align: left">
	　　新集撰出经律论录第一</p>
<p style="text-align: left">
	　　新集条解异出经录第二</p>
<p style="text-align: left">
	　　新集表序四部律录第三</p>
<p style="text-align: left">
	　　出三藏记集卷第三</p>
<p style="text-align: left">
	　　新集安公古异经录第一(九十二部九十二卷)</p>
<p style="text-align: left">
	　　新集安公失译经录第二(一百四十二部二百四十七卷)</p>
<p style="text-align: left">
	　　新集安公凉土异经录第三(五十九部七十九卷)</p>
<p style="text-align: left">
	　　新集安公关中异经录第四(二十四部三十四卷)</p>
<p style="text-align: left">
	　　新集律分为五部记录第五(出毘婆沙)</p>
<p style="text-align: left">
	　　新集律分为十八部记录第六</p>
<p style="text-align: left">
	　　新集律来汉地四部记录第七</p>
<p style="text-align: left">
	　　出三藏记集卷第四</p>
<p style="text-align: left">
	　　新集续撰失译杂经录第一(一千三百六部一千五百七十卷)</p>
<p style="text-align: left">
	　　出三藏记集卷第五</p>
<p style="text-align: left">
	　　新集抄经录第一(四十六部三百五十二卷)</p>
<p style="text-align: left">
	　　新集安公疑经录第二(二十六部三十卷)</p>
<p style="text-align: left">
	　　新集疑经伪撰杂录第三(三十部二十六卷)</p>
<p style="text-align: left">
	　　新集安公注经及新经志录第四(四十八部二百五十九卷)</p>
<p style="text-align: left">
	　　小乘迷学竺法度造异仪记第五</p>
<p style="text-align: left">
	　　长安睿法师喻疑第六</p>
<p style="text-align: left">
	　　出三藏记集卷第六(四十一章经序等十首)</p>
<p style="text-align: left">
	　　出三藏记集卷第七(道行经等序二十首)</p>
<p style="text-align: left">
	　　出三藏记集卷第八(般若钞经序等一十九首)</p>
<p style="text-align: left">
	　　出三藏记集卷第九(<a>华严经</a>记等二十四首)</p>
<p style="text-align: left">
	　　出三藏记集卷第十(道地经序等二十一首)</p>
<p style="text-align: left">
	　　出三藏记集卷第十一(中论序等一十六首)</p>
<p style="text-align: left">
	　　出三藏记集卷第十二(杂记叙录十首)</p>
<p style="text-align: left">
	　　出三藏记集卷第十三(安世高传等十三)</p>
<p style="text-align: left">
	　　出三藏记集卷第十四(鸠摩罗什传等十)</p>
<p style="text-align: left">
	　　出三藏记集卷第十五(白法祖传等十)</p>
<p style="text-align: left">
	　　(撰录者曰佑录所撰条例可观若细寻求非无乖失只如第一卷前出经异记中云旧经怛萨阿竭阿罗诃三耶三佛新经阿耨多罗三藐三菩提者一误若新旧相对应云旧经怛萨阿竭阿罗诃三耶三佛新经多陀阿伽度阿罗诃三藐三<a>佛陀</a>旧经阿耨多罗三耶三菩新经阿耨多罗三藐三菩提二义全殊不可交互又如昙摩罗剎与竺法护乃是一人昙摩云法罗剎言护分为二人二误异出经论录中但名目相似即云重译而不细料简大小混杂三误以旧灌顶药师为宋朝惠简抄撰编凝伪录四误又集序分之中与前译人时有差互不细相比对五误比诸众作乖谬全鮮此亦璠玙之一玷也) 隋众经目录七卷(一卷总录开皇十四年敕翻经所法经等二十大德撰)</p>
<p style="text-align: left">
	　　大乘修多罗藏录一(六分合七百八十四部一千七百一十八卷)</p>
<p style="text-align: left">
	　　众经一译分(合一百三十三部四百二十一卷)</p>
<p style="text-align: left">
	　　众经异译分(合一百九十五部五百三十二卷)</p>
<p style="text-align: left">
	　　众经失译分(合一百三十四部二百七十五卷)</p>
<p style="text-align: left">
	　　众经别生分(合二百二十一部二百六十四卷)</p>
<p style="text-align: left">
	　　众经疑惑分(合二十一部三十卷)</p>
<p style="text-align: left">
	　　众经伪妄分(合八十部一百九十六卷)</p>
<p style="text-align: left">
	　　小乘修多罗藏录二(六分合八百四十二部算得四十五部一千三百一卷算得三百四卷)</p>
<p style="text-align: left">
	　　众经一译分(合七十二部二百九十二卷)</p>
<p style="text-align: left">
	　　众经异译分(合一百部三百七十卷)</p>
<p style="text-align: left">
	　　众经失译分(合二百五十部二百七十二卷)</p>
<p style="text-align: left">
	　　众经别生分(合三百四十一部三百四十六卷)</p>
<p style="text-align: left">
	　　众经疑惑分(合二十九部三十一卷)</p>
<p style="text-align: left">
	　　众经伪妄分(合五十三部九十三卷)</p>
<p style="text-align: left">
	　　大乘毗尼藏录三(六分合五十部八十二卷)</p>
<p style="text-align: left">
	　　众律一译分(合十二部三十二卷)</p>
<p style="text-align: left">
	　　众律异译分(合七部七卷)</p>
<p style="text-align: left">
	　　众律失译分(合一十二部一十四卷)</p>
<p style="text-align: left">
	　　众律别生分(合一十六部一十六卷)</p>
<p style="text-align: left">
	　　众律疑惑分(合一部二卷)</p>
<p style="text-align: left">
	　　众律伪妄分(合二部一十一卷)</p>
<p style="text-align: left">
	　　小乘毗尼藏录四(六分合六十三部三百八十一卷)</p>
<p style="text-align: left">
	　　众律一译分(合一十五部一百九十八卷)</p>
<p style="text-align: left">
	　　众律异译分(合八部一百二十六卷)</p>
<p style="text-align: left">
	　　众律失译分(合二十九部四十五卷)</p>
<p style="text-align: left">
	　　众律别生分(合三部三卷)</p>
<p style="text-align: left">
	　　众律疑惑分(合六部六卷)</p>
<p style="text-align: left">
	　　众律伪妄分(合二部三卷)</p>
<p style="text-align: left">
	　　大乘阿毗昙藏五(六分合六十八部二百八十一卷)</p>
<p style="text-align: left">
	　　众论一译分(合四十二部二百六卷)</p>
<p style="text-align: left">
	　　众论异译分(合八部五十二卷)</p>
<p style="text-align: left">
	　　众论失译分(合一部二卷)</p>
<p style="text-align: left">
	　　众论别生分(合一十五部一十九卷)</p>
<p style="text-align: left">
	　　众论疑惑分(合一部一卷)</p>
<p style="text-align: left">
	　　众论伪妄分(合一部一卷)</p>
<p style="text-align: left">
	　　小乘阿毗昙藏六(六分合一百一十六部四百八十二卷)</p>
<p style="text-align: left">
	　　众论一译分(合一十四部二百七十六卷)</p>
<p style="text-align: left">
	　　众论异译分(合八部六十六卷)</p>
<p style="text-align: left">
	　　众论失译分(合五部二十二卷)</p>
<p style="text-align: left">
	　　众论别生分(合八十六部一百七卷)</p>
<p style="text-align: left">
	　　众论疑惑分(合一部一卷)</p>
<p style="text-align: left">
	　　众论伪妄分(合二部一十卷)</p>
<p style="text-align: left">
	　　佛灭度后抄集录七(二分合一百四十四部六百二十七卷)</p>
<p style="text-align: left">
	　　西域贤圣抄集分(合四十八部一百一十九卷)</p>
<p style="text-align: left">
	　　此方诸德抄集分(合九十六部五百八卷)</p>
<p style="text-align: left">
	　　佛灭度后传记录八(二分合三十三部三十卷)</p>
<p style="text-align: left">
	　　西域贤圣传记分(合一十三部一百五十五卷)</p>
<p style="text-align: left">
	　　此方诸德传记分(合五十五部一百五十五卷)</p>
<p style="text-align: left">
	　　佛灭度后著述录九(二分合一百一十九部一百三十四卷)</p>
<p style="text-align: left">
	　　西域圣贤著述分(合一十五部一十九卷)</p>
<p style="text-align: left">
	　　此方诸德著述分(合一百四部一百一十五卷)</p>
<p style="text-align: left">
	　　右九录合二千二百五十七部五千三百一十卷(算得二千二百五十四部五千一百九十一卷细勘别缘部卷复与总录不同)</p>
<p style="text-align: left">
	　　分为六卷总录第七合为十卷</p>
<p style="text-align: left">
	　　(撰录者曰余捡寻此余非无差错即加昙摩罗剎晋言法护总是一人录中分二云出须真天子经二卷编为重译不识梵晋之言一误也如律二十二明了论总是一经录中分为二部律二十二卷编在律中明了论一卷在于论录一经之题分二录上二误其律二十二乃是明了论半题今云二十二卷误之甚也<a>真谛</a>译十二卷者二本不殊在其二部而言重译三误也以仁王经起信论等编在疑四误也不能备陈略述如此) 隋开皇三宝录一十五卷(内题云历代三宝纪)开皇十七年兴善寺翻经学士成都费长房撰</p>
<p style="text-align: left">
	　　历代三宝纪第一(帝年上周秦)</p>
<p style="text-align: left">
	　　从周庄王代十年甲午。至秦始皇帝子子婴甲午年。凡二十六主四百八十一载</p>
<p style="text-align: left">
	　　历代三宝纪第二(帝年次前汉新室后汉)</p>
<p style="text-align: left">
	　　从前汉高帝元年乙未。至后汉献帝建安二十四年己亥。凡二十六君四百一十五载</p>
<p style="text-align: left">
	　　历代三宝纪第三(帝年下魏晋宋齐梁周录)</p>
<p style="text-align: left">
	　　从魏文帝黄初元年庚子。至隋开皇十七年丁巳。凡四十主三百七十八载</p>
<p style="text-align: left">
	　　历代三宝纪第四　译经　后汉</p>
<p style="text-align: left">
	　　右从明帝永平十年丁卯。至献帝末年历一十一主一百五十二年。华戎道俗十有二人并古失译。合出经律三百三十四部四百一十六卷</p>
<p style="text-align: left">
	　　历代三宝纪第五　译经　魏吴</p>
<p style="text-align: left">
	　　右魏吴两代道俗十人所出经律羯磨并旧失译。合三百一十二部四百八十二卷</p>
<p style="text-align: left">
	　　历代三宝纪第六　译经　西晋</p>
<p style="text-align: left">
	　　右西晋代华戎道俗十有三人并前失译诸经戒等。合四百五十一部七百一十七卷</p>
<p style="text-align: left">
	　　历代三宝纪第七　译经　东晋</p>
<p style="text-align: left">
	　　右东晋代华戎道俗二十七人而所出经并旧失译。合二百六十三部五百八十五卷</p>
<p style="text-align: left">
	　　历代三宝纪第八(译经姚秦符秦)</p>
<p style="text-align: left">
	　　右二秦之代华戎释种一十六人。合出经论传等一百六十四部九百四卷</p>
<p style="text-align: left">
	　　历代三宝纪第九(译经西秦北凉元魏高齐陈代)</p>
<p style="text-align: left">
	　　右五代缁素共二十七人所出三藏记录等并及失译。合二百三部八百五十五卷</p>
<p style="text-align: left">
	　　历代三宝纪第十　译经　宋</p>
<p style="text-align: left">
	　　右宋代华戎道俗二十三人。出经律论及传录等。凡二百一十部四百九十卷</p>
<p style="text-align: left">
	　　历代三宝纪第十一　译经　齐梁周</p>
<p style="text-align: left">
	　　右三代缁素共五十一人。出经律论及传录等。一百六十二部一千三百三十六卷</p>
<p style="text-align: left">
	　　历代三宝纪第十二　译经　大隋</p>
<p style="text-align: left">
	　　右隋代华戎缁素十有九人所翻新文。及新旧本论传法式。合七十五部四百六十二卷</p>
<p style="text-align: left">
	　　历代三宝纪第十三(大乘录入藏目)五百五十一部一千五百八十六卷</p>
<p style="text-align: left">
	　　修多罗有译一(二百三十四部八百八十五卷)</p>
<p style="text-align: left">
	　　修多罗失译二(二百三十五部四百二卷)</p>
<p style="text-align: left">
	　　毗尼有译三(一十九部四十卷)</p>
<p style="text-align: left">
	　　毗尼失译四(一十二部一十四卷)</p>
<p style="text-align: left">
	　　阿毗昙有译五(四十九部二百三十八卷)</p>
<p style="text-align: left">
	　　阿毗昙失译六(二部七卷)</p>
<p style="text-align: left">
	　　历代三宝纪第十四(小乘录入藏目)五百二十五部一千七百三十九卷(录云七百一十二卷者误)</p>
<p style="text-align: left">
	　　修多罗有译一(一百八部五百二十七卷)</p>
<p style="text-align: left">
	　　修多罗失译二(三百一十六部四百八十二卷)</p>
<p style="text-align: left">
	　　毗尼有译三(三十九部二百八十五卷)</p>
<p style="text-align: left">
	　　毗尼失译四(三十一部六十七卷)</p>
<p style="text-align: left">
	　　阿毗昙有译五(三十一部三百五十一卷)</p>
<p style="text-align: left">
	　　阿毗昙失译六(一十部二十七卷) 开皇三宝录总目一卷(内典录云房录所出经律论传总二千一百四十六部六千二百三十五卷非入藏数算得七十四部三十七卷与内典不同)</p>
<p style="text-align: left">
	　　右兼总目共成一十五卷(其第十三十四大小乘入藏一千七十六部三千三百二十五卷房录本数三千二百九十二卷者计数错也)</p>
<p style="text-align: left">
	　　内典录云。房所撰者入藏之中。凡互相谬。得在繁富。未可覆通。非无凭准。未可偏削(撰录者曰余捡长房入藏录中事实杂谬其阙本疑伪皆编入藏窃为不可又如大乘录中贤劫经贤劫三昧经此是一经两名今存二部一误<a>须菩提</a>品及长天子经须真天子问四事经亦一经两名重载二部三误象步经即无所希望经异名各存四误菩提无所行经即文殊问菩提经异名存其二本五误以僧佉外道入大乘中六误小乘录中达摩多罗禅经与不净观禅德总是一经其不净观约法为名达摩多罗就人立称二部俱存七误十诵律六十一卷十诵律五十九卷二本不殊其六十一卷者卑摩罗叉加毗尼序置之于后余并无异今云重译二本俱存八误律二十二在于律中明了论在于论录一题分二九误其律二十二乃是明了论之半题今存律二十二卷误中重误也众事分阿毗昙论代录之中即言宋朝求那跋陀罗共菩提耶舍译入藏之内则言失源前后差违十误余者存录不能繁叙) 隋众经目录五卷(仁寿二年敕请兴善寺大德与翻经沙门及学士等撰)</p>
<p style="text-align: left">
	　　都合二千一百九部(五千五十九卷)</p>
<p style="text-align: left">
	　　单本(原来一本更无别翻)合三百七十部一千七百八十六卷</p>
<p style="text-align: left">
	　　右第一卷</p>
<p style="text-align: left">
	　　重翻(本是一经或有二翻者乃至六重翻者)合二百七十七部五百八十三卷</p>
<p style="text-align: left">
	　　贤圣集传(贤圣所撰翻译有原)合四十一部一百六十四卷</p>
<p style="text-align: left">
	　　右第二卷(已前二卷三分合六百八十八部二千五百三十三卷入藏见录)</p>
<p style="text-align: left">
	　　别生(于本部内抄出别行)合八百一十部一千二百八十八卷</p>
<p style="text-align: left">
	　　右第三卷</p>
<p style="text-align: left">
	　　疑伪(名虽似正义涉人造)合二百九部四百九十一卷</p>
<p style="text-align: left">
	　　右第四卷</p>
<p style="text-align: left">
	　　阙本(旧录有目而无经本)合四百二部七百四十七卷(请访)</p>
<p style="text-align: left">
	　　右第五卷</p>
<p style="text-align: left">
	　　其序略云。别生疑伪不须抄写。已外三分入藏所收。至<a>如法</a>宝集之流。净住子之类还同略抄例入别生。余有僧传等词参文史体非淳正。事虽可寻义无在录。内典录云。即今京辇通写盛行。直列经名仍铨传译。所略过半未足寻之(撰录者曰余捡寻此录非无差谬只如弘道广显三昧经与阿耨达龙王经此是一经两名俱云竺法护译存其两本一误又如普曜经八卷云西晋竺法护译阙本录中复云普曜经八卷亦云竺法护译见阙俱载二误又入藏中普曜经八卷即云单本阙本录中即云重译阙本前后差舛三误真谛所译摄大乘论十二卷者与十五卷者卷虽增减文则不殊今二本俱存四误弥沙塞羯磨阙本录中前后重载五误以随愿往生经遗意论等编为疑伪六误余在录中不能备记) 大唐内传录十卷(麟德元年甲子西明寺沙门释道宣撰)</p>
<p style="text-align: left">
	　　历代众经传译所从录第一(谓代别出经及人述作无非通法并入经收故随经出)</p>
<p style="text-align: left">
	　　后汉朝传译道俗十二人所出经律等(三百三十四部四百一十六卷失译经一百二部一百四十八卷)</p>
<p style="text-align: left">
	　　后汉朝传译僧六人所出经律等(一十三部二十五卷)南吴孙氏传译道俗四人所出经传等(一百四十八部一百九十五卷失译经一百一十部二百九十二卷)</p>
<p style="text-align: left">
	　　西晋朝传译道俗一十三人所出经戒等(四百四十六部七百一十三卷失译经八部十五卷)</p>
<p style="text-align: left">
	　　东晋朝传译道俗二十七人所出经传等(二百六十四部五百七十四卷失译经五十部五十四卷)</p>
<p style="text-align: left">
	　　前秦苻氏传译僧八人所出经传等(四十部二百三十九卷)</p>
<p style="text-align: left">
	　　西晋乞伏氏传译僧一人所出经等(一十五部二十二卷失译经八部一十二卷)</p>
<p style="text-align: left">
	　　后秦姚氏传译僧八人所出经传等(一百二十四部六百七十六卷)</p>
<p style="text-align: left">
	　　北凉沮渠氏传译道俗九人所出经传(三十四部二百七十卷失译经五部一十七卷)</p>
<p style="text-align: left">
	　　宋朝传译道俗二十四人所出经传(二百一十七部五百三卷)</p>
<p style="text-align: left">
	　　前齐朝传译道俗二十人所出经传(五十二部三百九十六卷)</p>
<p style="text-align: left">
	　　梁朝传译道俗二十一人所出经律传等(八十九部九百三卷)</p>
<p style="text-align: left">
	　　后魏元氏传译道俗一十四人所出经论传(八十八部二百九十八卷)</p>
<p style="text-align: left">
	　　后齐高氏传译道俗二人所出经(八部五十二卷)</p>
<p style="text-align: left">
	　　后周宇文氏传译道俗一十一人所出经论天文等(三十二部一百五卷)</p>
<p style="text-align: left">
	　　陈朝传译道俗三人所出经论传疏等(五十四部二百五十一卷)</p>
<p style="text-align: left">
	　　隋朝传译道俗二十五人所出经论等(一百六部六百三十三卷)</p>
<p style="text-align: left">
	　　皇朝传译道俗等十有二人所出经论等</p>
<p style="text-align: left">
	　　都合一十八代所出众经总有二千四百八十七部八十四百七十六卷(其第一卷初都数与第十卷中都数多少不同又与诸本对勘数亦少多差互未详何者为正)</p>
<p style="text-align: left">
	　　已上一录分为五卷(从第一至第五)</p>
<p style="text-align: left">
	　　历代翻本单重人代存亡录第二(谓前后异出人代不同又遭离乱道俗波迸今总计会故单重缘故叙莫知致传失译)</p>
<p style="text-align: left">
	　　大乘经单重译本并译有无录(合三百八部　　一百五十二卷一千五百二十二纸)</p>
<p style="text-align: left">
	　　大乘律单重译本并译有无录(合二十二部　三十四卷　四百六十二纸)</p>
<p style="text-align: left">
	　　大乘论单重译本并译有无录(合七百二部　五百卷　九千二百二十纸)</p>
<p style="text-align: left">
	　　小乘经单重译本并译有无录(合二百四部　五百四十四卷　七千六百七十四纸)</p>
<p style="text-align: left">
	　　小乘律本译有无录(合三十五部　二百七十四卷　五千八百一十二纸)</p>
<p style="text-align: left">
	　　小乘论单重译本并译有无录(合三十三部　六百七十六卷　一万二千一百七十七纸)</p>
<p style="text-align: left">
	　　贤圣集录通大小乘(合四十七部　一百八十四卷　二千七百六十纸)</p>
<p style="text-align: left">
	　　右一录分为第六第七二卷</p>
<p style="text-align: left">
	　　历代众经分大小乘入藏录第三</p>
<p style="text-align: left">
	　　众经律论传合百一部(三千三百六十一卷　五万六千一百七十纸　三百二十六帙)</p>
<p style="text-align: left">
	　　大乘经一译一百四部(六百八十五卷　一万一千四十三纸　六十六帙)</p>
<p style="text-align: left">
	　　大乘经重翻二百二部(四百九十七卷　七千二百九十纸　四十九帙)</p>
<p style="text-align: left">
	　　小乘经一译一百八部(一百一十四卷　九百七十七纸)　六帙</p>
<p style="text-align: left">
	　　小乘律三十五部(二百七十四卷　五千八百一十三纸)　三十八帙</p>
<p style="text-align: left">
	　　大乘论七十四部　(五百二卷五十二帙)　九千百三十纸</p>
<p style="text-align: left">
	　　大乘论三十三部(六百七十六卷　一千一百七十七纸)　六十八帙</p>
<p style="text-align: left">
	　　贤圣集传四十九部　(一百八十四卷　一千八百八纸)　一十八帙</p>
<p style="text-align: left">
	　　右一录为第八卷(撰录者曰寻此录数与次前录部卷有同者不同者同录出大乘律此合入经中又单重交杂)</p>
<p style="text-align: left">
	　　历代众经举要转读录第四(谓转读寻玩务在要博繁本重义非曰被时故随部撮与简取信道自余重本存而表暇)</p>
<p style="text-align: left">
	　　大乘经正本二百五十四部(七百九十五卷　一万三千七十九纸)</p>
<p style="text-align: left">
	　　大乘律本二十部(三十二卷　四百三十纸)大乘论本六十三部(四百四十五卷　八千一百一十五纸)</p>
<p style="text-align: left">
	　　都合大乘经律论合三百三十七部(千二百六十七卷　二万一千六百二十五纸)</p>
<p style="text-align: left">
	　　小乘经合一百一十八部(四百三十三卷　六千七百一十三纸)</p>
<p style="text-align: left">
	　　小乘律合三十五部(一百七十四卷　五千七百一十八纸)</p>
<p style="text-align: left">
	　　小乘论合二十九部(五百六十五卷　九千九百九十七纸)</p>
<p style="text-align: left">
	　　都合小乘经律论合一百八十二部(一千二百五十二卷　二万二千四百二十八纸)</p>
<p style="text-align: left">
	　　右一录为第九卷</p>
<p style="text-align: left">
	　　历代众经有目阙本录第五(谓统捡群经校本则无随方别出未能通明今别题目访之)</p>
<p style="text-align: left">
	　　历代道俗述作注解录第六(谓注述圣言用通未悟前已离显未足申明今别题录)</p>
<p style="text-align: left">
	　　历代诸经支泒陈化录第七(谓别生诸经曲顺时俗未通广本且接初心一四句偈未可轻削故也)</p>
<p style="text-align: left">
	　　历代所出疑伪经论录第八(谓<a>正法</a>缘远凡愚未达随俗下化有[学*力]真宗若不标显玉石斯滥)</p>
<p style="text-align: left">
	　　历代众经目始终序第九(谓经录代出须识其源)</p>
<p style="text-align: left">
	　　历代众经应感兴敬录第十(谓经翻东夏应感征祥而有蒙佑增<a>信心</a>故使传持惟远)</p>
<p style="text-align: left">
	　　右六录合为第十卷(欲具委之恐繁故略)</p>
<p style="text-align: left">
	　　内典录中宣律师云。余少沐法流五十余载。宗匠成教轨范贤明。每值经诘德能无不目阅亲谒。至于经部大录欣悟良多。无论真伪思闻其异(云云)。故魏晋之后腾译郁蒸。制录讨论居然非一。或以数列。或用名求。或凭时代。或寄参译。各纪一隅。务存所见。斯并当时稽古识量修明。而缀撰笔削不至祥密者。非为才不足而智不周也(云)</p>
<p style="text-align: left">
	　　上集群目取讯僧传等文勘阅详定。便参佑房等录。佑录征据文义可观。然大小儡同三藏糅杂。抄集参正传记乱经。拷捡始终莫能通决。房录后出该赡前闻。然三宝共部伪真淆乱。自余诸录胡可胜言。今余所撰望革前弊(撰录者曰宣公所撰类例明审实有可观作者之风见于兹矣然少有差杂未能尽善述作之事诚谓难哉今略序数科以详厥误非欲指陈臧否实惟甄异是非如人代存亡录中新小品等六经并云大品之同本者不然义理虽通据会全异而言同本一误菩萨浮行经与宝髻菩萨经俱云竺法护译此是一经两名存其二本二误弘道广显三昧经与阿耨达龙王经亦是一经两名二本俱存三误须弥藏经二卷此是高齐耶舍所翻前后重上四误摄大乘论真谛译者有十二卷本有十五卷成者二本俱存五误般若钞经大乘录中及集传内二处俱载六误又如分乘入藏录中深密<a>解脱</a>经前后重上)</p>
<p style="text-align: left">
	　　(前与菩萨处胎经同帙后与解深密经同帙七误以旧十轮经为单本新十轮经为重译八误以起世经为单本楼炭经为重译九误此类非一不能备)</p>
<p style="text-align: left">
	　　(举如举要转读录中信力入印法门经虽是华严支类大部中无同于度世渐备等经摄归大部不为转读之数一不然也诸部般若唯举大品一经放光等九部云重沓罕寻举前以统大义斯尽玉华后译大般若者明佛一化有十六会得在供养难用常行今谓不然岂可以凡愚浅智而堰截法海乎人性不同所乐各异岂以自情好略令他同己见耶般若大经转读极众佛记弘阐在东北方而言难用常行窃为未可又小品大品据会全殊一废一兴二不然也如须弥藏经等虽是大集别分大部中无摄而不行理为未当又须弥藏经前则摄归大集后则别举流行前后差殊三不然也如楼炭经等摄入长含起世一经别令转读起世之与楼炭经梵本何殊一废一兴四不然也如安般守意与大安般无殊此乃何缘二俱转读五不然也如十八部论与部异执梵本不殊此复何缘俱令转读六不然也又云录外有外道金七十论破外道<a>涅盘</a>论破外道四宗论未暇若阙者如金七十论外道所撰非是<a>佛法</a>除之可然涅盘四宗同彼删削将为未可此是内论破于外宗一例删除七不然也又如人代存亡录及举要转读录大乘录中三藏备见入藏录中大乘无律岂可前后俱有中间独无自为矛盾八不然也如上所列非无乖舛而云革弊或所未然差错极多卒难陈委明达之辈幸自详焉) 续大唐内典录一卷(开元庚午岁西崇福寺沙门智升撰)</p>
<p style="text-align: left">
	　　历代众经传译所从录(从麟德元年甲子至开元十八年庚午前录未载今故录之) 大唐古今译经图纪四卷(大慈恩寺翻经沙门靖迈撰)</p>
<p style="text-align: left">
	　　大慈恩寺翻经堂内壁画古今翻译图变。靖迈因撰题之于壁。但略费长房录。翻经之者纪之。余撰集者不录。逮至皇朝总成四卷。房所错者此亦同然。更欲广陈恐繁故止 续古今译经图纪一卷(开元庚午岁西崇福寺沙门智升撰)</p>
<p style="text-align: left">
	　　从奘法师后至轮波迦罗前纪未载　今故续之 大周刊定众经目录十五卷(天后天册万岁元年乙未敕东都佛授记寺沙门明佺等撰定)</p>
<p style="text-align: left">
	　　大小乘经律论及贤圣集传合三千六百一十六部八千六百四十一卷(其见定入藏流行部卷不在此数)</p>
<p style="text-align: left">
	　　大乘单译经目卷第一(三百八十三部五百二十五卷)</p>
<p style="text-align: left">
	　　大乘重译经目之一卷第二(一千七十八部一千三百九十四卷)</p>
<p style="text-align: left">
	　　大乘重译经目之二卷第三(一百六十八部三百三十八卷)</p>
<p style="text-align: left">
	　　大乘重译经目之三卷第四(一百八十部四百二十一卷)</p>
<p style="text-align: left">
	　　大乘重译经目之四卷第五(一百六十八部三百六十五卷)</p>
<p style="text-align: left">
	　　大乘律大乘论目卷第六(一百六十二部七百一十六卷)</p>
<p style="text-align: left">
	　　小乘单译经目卷第七(二百二十八部三百一十卷)</p>
<p style="text-align: left">
	　　小乘单译经目之一卷第八(三百七十一部八百四十二卷)</p>
<p style="text-align: left">
	　　小乘重译经目之二卷第九(二百七十九部三百八十一卷)</p>
<p style="text-align: left">
	　　小乘律论贤圣集传目卷第十(一百九十四部一千三百十一卷)</p>
<p style="text-align: left">
	　　大小乘失译经目卷第十一(三百七十七部五百八卷)</p>
<p style="text-align: left">
	　　大小乘阙本经目卷第十二(四百七十八部六百七十七卷)</p>
<p style="text-align: left">
	　　见定入藏流行目上卷第十三</p>
<p style="text-align: left">
	　　见定入藏流行目下卷第十四</p>
<p style="text-align: left">
	　　合大小乘三藏及贤圣集传等八百七十四部四千二百五十三卷(上卷入藏大乘经律论五百六十三部二千五百三十二卷下卷小乘经律论及集传二百九十九部一千六百二十卷)</p>
<p style="text-align: left">
	　　大乘经(四百六十二部一千九百六十三卷一百九十六帙)</p>
<p style="text-align: left">
	　　大乘律(二十三部四十九卷五帙)</p>
<p style="text-align: left">
	　　大乘论(八十八部五百二十卷五十一帙)</p>
<p style="text-align: left">
	　　已上为入藏录上卷</p>
<p style="text-align: left">
	　　小乘经(二百七部四百四十三卷四十四帙)</p>
<p style="text-align: left">
	　　小乘律(三十五部二百六十卷二十八帙)</p>
<p style="text-align: left">
	　　小乘论(三十六部七百四十卷七十三帙)</p>
<p style="text-align: left">
	　　贤圣集传二十一部(四十一卷四帙)</p>
<p style="text-align: left">
	　　已上为入藏录下卷(细算都部卷数与卷中数并差互不同未定本) 伪经目录一卷(二百二十八部四百一十九卷)</p>
<p style="text-align: left">
	　　右兼伪经录总一十五卷(撰录者曰当刊定此录法匠如林德重名高未能亲览但指挥末学令缉撰成之中间乖失几将太半此乃委不得人过在于使能也且如第十二卷阙本经数总四百七十八部六百七十七卷前十一卷中以含有讫今通计此总成五千六百一十六部八千六百四十一卷者此不然也妄增部卷推实即无诸余交杂难可备记删繁录中已述多少更欲细委恐繁故止)</p>
				</div></div><hr><script charset='utf-8' src='../../js/footer.js'></script></body></html>