<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第七十二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第七十二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第七十二卷</strong></p>
<p style="text-align: left">
	　　翻经<a>沙门</a>惠琳撰</p>
<p style="text-align: left">
	　　音显宗论四十卷　琳</p>
<p style="text-align: left">
	　　阿毗昙心论四卷　玄</p>
<p style="text-align: left">
	　　法胜阿毗昙心论六卷　玄</p>
<p style="text-align: left">
	　　杂阿毗昙心论十一卷　玄</p>
<p style="text-align: left">
	　　右四论六十一卷同此卷音</p>
<p style="text-align: left">
	　　显宗论<a>三藏</a>圣教序(前音义最初第一卷首已具训释讫此略而不音)</p>
<p style="text-align: left">
	　　阿毗达磨显宗论第一卷</p>
<p style="text-align: left">
	　　惠琳撰</p>
<p style="text-align: left">
	　　派演(上拍卖反广疋云派水自分流也说文云派水之邪流别也从反水隶书作[脈-月]论文从水亦同下延典反贾注国语云演引也韦昭云水土气通为演也苍颉篇云演延也说文云演长流皃也从水寅声也)</p>
<p style="text-align: left">
	　　为撮(祖活反字林云撮手取也文字典说云三指撮也从手最声也)</p>
<p style="text-align: left">
	　　痰等(上唐甘反文字集略云疾病也考声云疾胸鬲音格中水病也文字典说从疒女戹反炎声论作淡非也)</p>
<p style="text-align: left">
	　　蠲除(上决缘反<a>尚书</a>云上帝不蠲也方言云南楚谓疾愈为蠲也说文从蜀益声)</p>
<p style="text-align: left">
	　　[聰-囪+(句-口+夕)]睿(上苍红反尚书云听曰[聰-囪+(句-口+夕)]又作哲考声云[聰-囪+(句-口+夕)]耳听明审也说文云察也从耳匆声匆音蔟红反下悦惠反尚书云睿作圣郑注<a>礼记</a>云睿思之精也古今正字云睿深明也从[(├/(月-一))*又]从谷省目声[(├/(月-一))*又]在安反)</p>
<p style="text-align: left">
	　　能袪(去鱼反韩诗外传云袪去也考声云袪却也除也说文从衣去声也)</p>
<p style="text-align: left">
	　　嚣谤(上虚娇反顾野王云嚣犹暄哗也郑笺诗云嚣众多皃也说文云气出头上也从页[器-犬]声[器-犬]音戢下博傍反考声云谤以言毁人也诅也恶也说文谤毁也从言旁声)</p>
<p style="text-align: left">
	　　颠坠(上典年反尔疋云颠顶也郑注礼记云颠忧思之皃也说文从页真声也下木类反郭注尔雅云坠犹落也说文作坠从高而下也从[阜-(口/十)+(耜-耒)]遂省声也从土者俗字也)</p>
<p style="text-align: left">
	　　瞖瞙(上一计反韵略云瞖目障也殹文字典说云瞖目病也从目殹声音同上下忙搏反说文膜肉间瞙也从草莫声)</p>
<p style="text-align: left">
	　　标嘉(上必遥反战国策云举标甚高也广疋云标嘉也文字典说从木票声票音同上也)</p>
<p style="text-align: left">
	　　伐蹉(下苍何反梵语)</p>
<p style="text-align: left">
	　　漂有海(匹摇反说文云漂浮也从水票声票音必遥反)</p>
<p style="text-align: left">
	　　第二卷</p>
<p style="text-align: left">
	　　湿煗(上深入反顾野王云湿润也古今正字云幽湿也从[茲-卄]从一覆土而有水故湿也[茲-卄]古文幽字也论文作湿非也下奴短反说文煗湿也从火耎声耎音而兖反)</p>
<p style="text-align: left">
	　　等磺([乎*(虎-儿+几)]猛反说文磺铜铁璞也从石黄声)</p>
<p style="text-align: left">
	　　驼猫(上驮罗反山海经云号山多[馬*橐]驼郭注尔疋云骡驼[馬*橐]驼也背有肉案负千斤知井泉所在也古今正字从马[施-方]声也音陀下[夕*ㄗ]包反礼记云迎猫谓其食田鼠也顾野王云猫似虎而小人家所养畜以捕鼠也古今正字从豸苗声也论从犬作福俗字通也豸音雉也)</p>
<p style="text-align: left">
	　　鸱等(上齿之反字书云鸱鸢属也字林字统并云鸱鸟也鸱谓[尨*鳥]鸱也古今正字从鸟氐声[尨*鳥]音[邈-儿+八]讲反氐音底泥反字书又从至作鵄音义皆同)</p>
<p style="text-align: left">
	　　分析(星历反顾野王云析分也考声云析剖也说文云破木也从木斤会意字也)</p>
<p style="text-align: left">
	　　第三卷</p>
<p style="text-align: left">
	　　撞击(上浊江反顾野王云撞亦击也广疋云撞刺也说文云撞手击也从手童声卂音信下经亦反孔注尚书云击拊也顾野王云击打也攻也司马彪注<a>庄子</a>击犹动也说文从手[擊-手]声[擊-手]音同上)</p>
<p style="text-align: left">
	　　窍隙(上轻要反郑注礼记云窍孔也说文云空也从穴敫声敫音叫下卿逆反顾野王云隙穿穴也说文云壁际孔也从[阜-(口/十)+(耜-耒)][光-兀+(日/小)]声[光-兀+(日/小)]音同上)</p>
<p style="text-align: left">
	　　然藉(情夜反应劭云荐席之藉也说文云藉祭也从草稓声也稓音寂也)</p>
<p style="text-align: left">
	　　防援(上符亡反郑笺诗云防亦援也说文云防堤也从[阜-(口/十)+(耜-耒)]方声也袁愿反国语云为四邻之援也左氏传云要结大援是也说文从手爰声也)</p>
<p style="text-align: left">
	　　第四卷</p>
<p style="text-align: left">
	　　齅尝(上休又反<a>论语</a>云三齅而作说文云以鼻就臭也从鼻臭声臭音丑兽反)</p>
<p style="text-align: left">
	　　颇胝迦(上破波反中置离反梵语也古译云颇黎似水晶又非水晶然亦其类)</p>
<p style="text-align: left">
	　　眼睑(劫奄反桂苑珠丛云睑目边皮也文字典说云睑目外皮也考声云睑眼睑也说文从目佥声佥妾阎反)</p>
<p style="text-align: left">
	　　鸺鹠(上音依下音留即昼伏夜飞以鸣声为名也或曰[薰*鳥][侯*鳥]怪鸟也并形声字)</p>
<p style="text-align: left">
	　　踌躇(上宙留反下纾庐反考声云踌躇不行也又云徘徊也韩诗外传云搔首踌躇是也古今正字踌躇言犹豫也并从足寿着皆声)</p>
<p style="text-align: left">
	　　滑涩(上还八反广疋云滑媄也说文云滑利也从水骨声媄音美下森戢反王逸注楚辞云涩难也郭注方言云歰犹[希-巾+ㄙ]也说文云歰不滑也从四止二正二倒或作涩论文从水作涩俗字非也)</p>
<p style="text-align: left">
	　　荾花(髓遗反考声云荾者胡荾<a>香菜</a>名也说文云荾可以香口也从草[唆-口]声也[唆-口]音七旬反)</p>
<p style="text-align: left">
	　　桦木(上华化反考声云桦木名也字书作樗又作檴说文云桦木也从木华声)</p>
<p style="text-align: left">
	　　指[壺*桑](桑朗反埤苍云[壺*桑]鼓凡木也文字典说文云[壺*桑]鼓身也从壶桑声也壶音胡也)</p>
<p style="text-align: left">
	　　指[韋*沓](下覃蛤反声类作[打-丁+沓]指[打-丁+沓]也考声云[韋*沓][韋*內]耎皃也[韋*內]音纳古今正字云[韋*沓]不穿也从韦沓声沓音同上又从革作鞜通用也)</p>
<p style="text-align: left">
	　　第五卷</p>
<p style="text-align: left">
	　　墙壍(上匠羊反顾野王云墙垣也左传云人之有墙以敝恶也说文云墙垣蔽也从啬爿声也啬音使力反爿音墙下千艳反广雅云壍坑也顾野王云今谓城池为堑也古今正字从土斩声也)</p>
<p style="text-align: left">
	　　齿[月*(遻-(這-言))](下昂各反考声云[月*(遻-(這-言))]龂[月*(遻-(這-言))]也说文作谷音巨脚反谷口阿也象形字论文作[月*(遻-(這-言))]俗字传用也)</p>
<p style="text-align: left">
	　　手腋(盈益反埤苍云腋在肘后也说文云腋犹胳也从肉夜声也胳音各声)</p>
<p style="text-align: left">
	　　吞嚼(墙略反淮南子云嚼之无味不能入喉也广雅云嚼茹也文字典说云嚼亦咀也从口爵声咀墙预反)</p>
<p style="text-align: left">
	　　礠石(字资反埤苍云礠亦石也古今正字云礠石铁石也从石慈声也又作磁)</p>
<p style="text-align: left">
	　　第六卷</p>
<p style="text-align: left">
	　　谪罚(上嘲革反杜注左传云讁谴也贾逵注国语云谪咎也文字典说云谪责也亦罚也从言啇声啇音的)</p>
<p style="text-align: left">
	　　勇悍(上容踵反顾野王云勇谓果敢决断也左传云率义之谓勇证法云知[(餐-食)-又+人]不避曰勇说文从力甬声甬音涌论文作勇俗字非也下寒旦反苍颉云悍桀也顾野王云食肉者勇敢而悍也说文悍亦勇也从心旱声桀音[虔-文+ㄆ][卄/(阿-可+辛)/子]反)</p>
<p style="text-align: left">
	　　[夢-夕+登]瞢(上腾隥反下墨堋反考声云[夢-夕+夌][夢-夕+登]卧初起皃也闷也[夢-夕+夌]音棱杜注左传云瞢闷也文字典说云瞢目不明也从[蔑-戍]从旬旬胡绢反)</p>
<p style="text-align: left">
	　　瞢愦(上墨崩反下瑰对反苍颉篇云愦乱皃也说文云愦亦乱也从心从贵声也)</p>
<p style="text-align: left">
	　　顾眄(下眠见反方言云秦晋之间以视为眄也说文云眄斜视也从目丐声也丐绵淀反)</p>
<p style="text-align: left">
	　　确执(上腔角反韩康伯注<a>周易</a>云确坚皃也字统云确击也坚也考声云确坚固皃也从石隺声也隺音同上也)</p>
<p style="text-align: left">
	　　傲逸(上敖诰反广雅云傲慢也杜注左传云傲不敬也文字典说云倨傲也从人敖音五高又)</p>
<p style="text-align: left">
	　　幖帜(上必遥反下鸱至反广雅云帜幡也考声云帜记也古今正字从中戠蒸食反声)</p>
<p style="text-align: left">
	　　第七卷</p>
<p style="text-align: left">
	　　[阿-可+匽]江(上焉幰反顾野王云[阿-可+匽]所以畜水也考声云[阿-可+匽]塞也古今正字从[阜-(口/十)+(耜-耒)]匽声匽音上同论文作堰俗字通用)</p>
<p style="text-align: left">
	　　僵仆(上脚香反下朋北反考声前倒也声类云僵偾也文字典说云僵亦仆也仆亦僵也并从人畺卜皆声也畺音同上作仆又音赴训同偾甫运反)</p>
<p style="text-align: left">
	　　第八卷</p>
<p style="text-align: left">
	　　殟遮界(上温骨反梵语也)</p>
<p style="text-align: left">
	　　[褒-保+可]阿壹伊(上阿可反次阿个反下因逸反并梵语也)</p>
<p style="text-align: left">
	　　第九卷(无难字可音)</p>
<p style="text-align: left">
	　　第十卷</p>
<p style="text-align: left">
	　　无滥(蓝啖反顾野王云滥亦泛滥也考声云滥假也不谨也失也盗也说文云失评之滥也从水监声也)</p>
<p style="text-align: left">
	　　宽狭(咸甲反尚书云无自广以狭人也字林云狭犹隘也文字典说云狭迫隘不广也从[阜-(口/十)+(耜-耒)]匧声匧谦叶反)</p>
<p style="text-align: left">
	　　第十一卷</p>
<p style="text-align: left">
	　　花蔕(丁计反考声云蔕果子反叶所糸也说文蔕者瓜果当蔕也从草带也)</p>
<p style="text-align: left">
	　　咄哉(上敦骨反考声云咄叹也诃也说文云咄举言相谓也从口出声也)</p>
<p style="text-align: left">
	　　拨世(上般末反左传云拨犹绝也考声云拨却也除也说文云拨活也从手发声)</p>
<p style="text-align: left">
	　　干燥(苏到反周易云火就燥也说文从火喿声喿音同上)</p>
<p style="text-align: left">
	　　不烂(阑旦反吕氏春秋云熟而不烂也说文云烂亦熟也从火阑声)</p>
<p style="text-align: left">
	　　浸润(上子泌反顾野王云浸犹渐也又云浸沈也字书或为[窪-圭+帚]又作浸文字典说浸谓引水之所灌也从水[唚-口]声[唚-口]音且荏反)</p>
<p style="text-align: left">
	　　力羸(累危反杜注左传云羸犹弱也贾逵注国语云羸病也广雅云羸极也字书云羸疲也说文羸瘦也从羊[嬴-女]声也[嬴-女]音卢和反)</p>
<p style="text-align: left">
	　　第十二卷</p>
<p style="text-align: left">
	　　才发心(上昨来反考声云才暂也顾野王云才犹仅也音近也古今正字云才浅也从糸毚声毚音士咸反)</p>
<p style="text-align: left">
	　　若腻(尼利反王逸注楚辞云腻滑也考声云腻有脂垢也说文云肥腻也从肉贰声)</p>
<p style="text-align: left">
	　　卵[聲-耳+卵](腔角反考声云卵空皮也言其形变留空[穀-(一/禾)+(夕*(ㄗ@、))]也桂苑珠丛云[穀-(一/禾)+(夕*(ㄗ@、))]孚也即鸟[夕*ㄗ]之外皮也古今正字从卵[穀-禾]声也[穀-(一/禾)]音同上)</p>
<p style="text-align: left">
	　　蛾蚊(上五何反大戴礼云虫食桑者有丝而为蛾也考声云飞虫也谓其虫变形而飞也说文从虫我声下武分反俗字也字统云作[民/虫]啮人飞虫也说文从虫民声论文作蚊俗字通用之也)</p>
<p style="text-align: left">
	　　蚰蜒(上以周反下以旃反方言自关东而谓之螾蜒说文蚰蜒亦曰蝘蜒也并从虫由延皆声螾音引蝘音蝘也)</p>
<p style="text-align: left">
	　　第十三卷</p>
<p style="text-align: left">
	　　蚇蠖(注郭反郭注尔雅云蝍[虫*就]也周易蚇蠖之屈以求伸也说文云蚇蠖者屈伸虫也从虫蒦声于[玃-(目*目)+賏]反蝍音即[虫*就]音子六反)</p>
<p style="text-align: left">
	　　頞缚界(上安汉反梵语)</p>
<p style="text-align: left">
	　　左胁(锨业反左传云闻其骈胁也考声云胁者肋也说文云胁在两旁也从肉劦声劦音叶肋音勒)</p>
<p style="text-align: left">
	　　风飃(匹标反郭注尔疋云飘暴起之风也诗云匪风飘[前-刖+ㄅ]说文云飘回风也从风票声票必遥反论文作飘通用也)</p>
<p style="text-align: left">
	　　第十四卷(无字可音)</p>
<p style="text-align: left">
	　　第十五卷</p>
<p style="text-align: left">
	　　咀嚼(上才与反上林赋云咀嚼[卄/陵]藕也苍颉篇云咀犹噍也说文云咀含味也从口且声或作龃下墙略反前第五卷已与训释也)</p>
<p style="text-align: left">
	　　不揽(勒敢反王逸注楚辞云揽持也顾野王云揽物引类也古今正字揽撮持也从手览声览音同上或作[打-丁+監]古文作擥也)</p>
<p style="text-align: left">
	　　互相(上胡故反顾野王云互谓更递也考声云互犹交互也说文云互可以收绳也象形字中象手所推握也古文作[竺-二+互]同用也)</p>
<p style="text-align: left">
	　　瞬动(上水闰反俗字也庄子云终日视而目不瞬说文作瞚开阖目数摇也从目寅声也)</p>
<p style="text-align: left">
	　　欻然(上熏郁反[薩-產+辛]综注西京赋云欻忽也文字典说云欻者忽起皃也说文云有所吹起也从欠炎声)</p>
<p style="text-align: left">
	　　第十六卷</p>
<p style="text-align: left">
	　　蟠结(上扶瞒反郑注礼记云蟠犹委结也顾野王云蟠纡迥转也广雅云蟠从曲也方言云龙未升天者曰蟠龙也说文从虫番音幡也)</p>
<p style="text-align: left">
	　　如篅(是专反许叔重注淮南子云篅即[竺-二+屯]音钝也考声云篅竹仓也说文云篅以竹圆盛谷也从竹专声亦作圌同用也专音端也)</p>
<p style="text-align: left">
	　　朅地洛迦(上骞蘖反梵语七金山之一名是也)</p>
<p style="text-align: left">
	　　矩拉婆洲(上俱宇反次蓝答反梵语也)</p>
<p style="text-align: left">
	　　煻煨(上荡郎反下乌回反考声云煻者灰兼细火也文字典说云烧余煨烬也并从火唐畏皆是声也)</p>
<p style="text-align: left">
	　　索拼(上[(哭-、)/(└@人)]作反顾野王云纠绳曰索也楚辞云并细丝以为索文戴云十寻曰索也古今正字从糸[孛-子]声[孛-子]音甫勿反下补庚反孔注尚书云拼使也考声云拼掸也韵诠絣绳振墨也尔雅云拼从也古今正字从手并声)</p>
<p style="text-align: left">
	　　槎濑(上乍沙反考声云槎水中流木也古今正字从木差声也经文作[楂-旦+且]亦同下来带反王逸注楚辞云濑亦湍濑也<a>汉书</a>云吴楚谓之濑也古今正字云濑水流沙上也从水赖声也)</p>
<p style="text-align: left">
	　　臭涩(上丑狩反说文禽走齅而知其迹者犬也故从犬从自自古鼻字也会意字下森戢反前第四卷已具释也)</p>
<p style="text-align: left">
	　　[此/朿]利(足髓反文字典说云[此/朿]鸟喙也从朿此声论文作觜通用也朿音七四反)</p>
<p style="text-align: left">
	　　[口*(一/巾)]食(上昝答反字统云入口曰[口*(一/巾)]考声云[口*(一/巾)]嗍也亦作唼又作[口*替]说文从口帀声帀音同上)</p>
<p style="text-align: left">
	　　铦利(上息阎反汉书音义云铦亦利也苍颉篇云铦鑯也鑯子廉反考声云铦刀剑刀也文字典说云锐利也从金舌声也)</p>
<p style="text-align: left">
	　　乌驳(邦[邈-儿+八]反文字典说云驳斑文也从马交声)</p>
<p style="text-align: left">
	　　啮首(上斫结反礼记云无啮骨说文云啮噬也从齿[丰*刀]声[丰*刀]音乙黠反也)</p>
<p style="text-align: left">
	　　咬足(上乐狡反说文云咬亦啮也从齿交声)</p>
<p style="text-align: left">
	　　[齒*可]颈(上客牙反广雅云[齒*可]啮也埤苍云大啮也文字典说云[齒*可]咬也从齿可声也)</p>
<p style="text-align: left">
	　　擘腴(上拼革反顾野王云手擘破之广雅云擘分也文字典说云擘破裂也从手辟声也下庾朱反郑注礼记云腴肥也说文云腴者腹下肥也从肉臾声臾音同上)</p>
<p style="text-align: left">
	　　爴腹(上归碧反捡经史及诸字书并无此爴字今以论文爴腹意者以手毁破腹也)</p>
<p style="text-align: left">
	　　掏心(上讨刀反<a>周书</a>云拔兵掏刃也考声云掏谓取也说文云掏[按-女+(口/口)]音一活反从手舀声舀音遥小反)</p>
<p style="text-align: left">
	　　摣掣(上鲊沙反考声云摣取也又作[耑*乍]或作[耑*且]亦作[(虎-儿+目)*又]同古今正字云爪取也从手虘声虘音昨何反下阐势反考声云掣顿拽也文字典说从手制声又作挚或作[序-予+挈]并同也)</p>
<p style="text-align: left">
	　　镵刺(上仕衫反顾野王云镵谓针刃刺也苍颉篇云镵凿也广雅云镵谓之铍也铍音普皮反文字典说云镵锥刀刺也从金毚声毚音同上下青迹反顾野王云刺谓锐器镵入人肉中也考声云刺谓以刃撞也文字典说云刺犹杀也从刀朿声也朿音匕四反)</p>
<p style="text-align: left">
	　　探啄(上塔南反尔雅云探篡孚取也声类云探深取也说文云远取也从手罙声也罙音大感反下竹角反诗云无啄我粟广雅云啄者啮也说文云啄鸟食也从口豖声豖丑录反)</p>
<p style="text-align: left">
	　　刀枪(下鹊将反国语云挟其枪也苍颉篇云枪木两头锐也说文云枪锐距也从木仓声挟音叶也)</p>
<p style="text-align: left">
	　　御捍(下寒旦反杜注左传云捍卫也捍亦御也说文云捍被也从手旱声也)</p>
<p style="text-align: left">
	　　[榷-木+月]婆(上诃各反梵语也唐云八寒<a>地狱</a>名也是)</p>
<p style="text-align: left">
	　　疱烈(云炮皃反许叔重注淮南子上疱面气疮也说文作疱同从皮包声也)</p>
<p style="text-align: left">
	　　剖析(上普口反孔注尚书云剖犹分也杜注左传云谓中分为剖也苍颉篇云剖亦析也文字典说云判也从刀[立/口]声音他口反下星积反前第二卷已具训释)</p>
<p style="text-align: left">
	　　乖讹(下五戈反郑笺诗云讹伪也孔注尚书云讹伪言也从言化声亦作讹义同也)</p>
<p style="text-align: left">
	　　践蹑(上前翦反郑注礼记践履也郑注论语云[彳*昏]也文字典说云蹋也从足戋声戋音残下黏輙反方言云蹑登也苍颉篇云蹀也蹀音牒广雅云蹑履也文字典说云蹈也从足聂声聂音同上也)</p>
<p style="text-align: left">
	　　畟方(上初色反杜注左传云畟犹侧也顾野王云正方也古今正字从田从人反声也)</p>
<p style="text-align: left">
	　　捔胜(上江岳反考声云捔者专利也略也亦量也字书又作搉也说文云捔亦敲击也从手角声)</p>
<p style="text-align: left">
	　　第十七卷</p>
<p style="text-align: left">
	　　虮虱(上居[顗-山+止]反考声云虮者虱之卵也说文云虱者啮人虫也从[虫*虫]卂声[虫*虫]音昆卂音信论文作虱俗字通也)</p>
<p style="text-align: left">
	　　穬麦(上虢猛反苍颉篇云穬粟也广物志云粳有乌粳音黑穬也粳音古衡反说文云穬芒粟也从禾广声也)</p>
<p style="text-align: left">
	　　諠诤(上毁袁反声类云諠哗也顾野王云諠哗也文字典说从言宣声也下责更反顾野王云诤者今以为争也字书云争谏也考声云诤犹争言也说文云争止也从言争声也)</p>
<p style="text-align: left">
	　　麟角(上栗珍反前宝积音义已具释讫)</p>
<p style="text-align: left">
	　　第十八卷　第十九卷(并无字可音训)</p>
<p style="text-align: left">
	　　第二十卷</p>
<p style="text-align: left">
	　　痖羊(上鵶雅反埤苍云痖喑也考声云痖谓不得言也亦作[病-丙+(亞*欠)]说文从疒亚声疒音女厄反也)</p>
<p style="text-align: left">
	　　罝弶(上即邪反诗云肃肃兔[(ㄇ@人)/且]传曰[(ㄇ@人)/且]兔[(ㄇ@人)/古]也郭注尔雅云罝犹遮也文字典说[同-(一/口)+人]且声也下强向反文字典说云弶谓施[(ㄇ@(企-止))/肙]于道也从弓京声也)</p>
<p style="text-align: left">
	　　讥刺(上[皂*斤]希反何休注公羊传云讥犹谴也郑注礼记云诃察也广疋云谏也问也亦刺也文字典说从言几声也下雌四反毛诗传云刺责也考声云刺亦讥也诽也说文从刀朿声朿音同上论作[利-禾+(夾-(人*人)+(前-刖))]俗字也)</p>
<p style="text-align: left">
	　　凶勃(上勖恭反从几从凶声论文作[囗@ㄨ]误也下盆没反考声勃怒也尔雅云勃作也顾野王云勃暴盛也郑众礼记云逆也方言乱也说文云排也从力孛声孛音同上论从孚作[孚*力]非)</p>
<p style="text-align: left">
	　　第二十一卷</p>
<p style="text-align: left">
	　　扇搋(下坼加反梵语也不具男根者也)</p>
<p style="text-align: left">
	　　坑阱(上客耕反苍颉篇云坑壑也考声云坑坎也文字典说云壍也从土亢声亢音刚下情郢反广疋云阱亦坑也考声云穿地陷兽也说文从[阜-(口/十)+(耜-耒)]井声论文作阱俗用字也或作弊汬古字也)</p>
<p style="text-align: left">
	　　面皱(下邹救反考声云皱皮聚也文字典说云皮宽也从皮刍声刍音测俱反)</p>
<p style="text-align: left">
	　　第二十二卷</p>
<p style="text-align: left">
	　　蛇蝎(上射遮反考声云蛇毒虫也又音他古人巢居穴处之时相问日夜来无蛇乎文字典说从虫它音陀声论文作虵今之俗字亦通也下轩谒反贾逵注国语云蝎毒也广雅云蝎蛆螫也博雅云螫虫施毒也文字典说云虿蝎异名也从虫歇声歇音同上虿音[蝷-虫+土]界反蛆音七余反螫音式亦反)</p>
<p style="text-align: left">
	　　[怡-台+龍]戾(上聋董反下黎帝反论文意刚强之貌也)</p>
<p style="text-align: left">
	　　第二十三卷</p>
<p style="text-align: left">
	　　稼穑(上加暇反郑注周礼云种五谷谓之稼文字典说云禾之秀为稼也从禾家声也下生侧反郑笺诗云敛税曰穑文字典说云后稷之穑也说文云禾可收曰穑从禾啬声)</p>
<p style="text-align: left">
	　　硗确(上巧交反下腔角反顾野王云硗坚也孟子云地有[月*巳]硗是也淮南子云争处硗确也声类云硗确礊薄也文字典说云确地瘦瘠也说文硗确亦礊也并从石尧角皆声礊口戹反)</p>
<p style="text-align: left">
	　　果[束/辛](下阑怛反桂苑珠丛云[束/辛]辛也考声云[束/辛]辛甚也古今正字从辛朿声)</p>
<p style="text-align: left">
	　　迄今(上欣讫反诗云以迄于今尔雅云迄至也文字典说从辵乞声辵音丑略也)</p>
<p style="text-align: left">
	　　疱双(上炮皃反前第十六卷已具释讫)</p>
<p style="text-align: left">
	　　第二十四卷</p>
<p style="text-align: left">
	　　殑伽(梵语上鲸拯反下鲸佉反)</p>
<p style="text-align: left">
	　　缉句(上侵入反郑笺诗云缉续也诗云穆穆文王缉熙敬止也文字典说云缉绩也从糸咠声咠音侵习反)</p>
<p style="text-align: left">
	　　第二十五卷</p>
<p style="text-align: left">
	　　瀑流(上袍[幌-光+月]反文字典说云江河水涨急也说文云疾雨也从水暴声暴音同上)</p>
<p style="text-align: left">
	　　蔼罗伐拏(上哀改反下搦加反梵语云龙王名也)</p>
<p style="text-align: left">
	　　第二十六卷(无难字可音训)</p>
<p style="text-align: left">
	　　第二十七卷</p>
<p style="text-align: left">
	　　流軶(鸎革反老上记云车人为车軶长六尺也郭璞云辕端[猒/土]牛领木也文字典说云牛领上曲木也从车戹声戹音同上论作轭俗字也)</p>
<p style="text-align: left">
	　　躁利(上遭噪反郑注论语云躁不安静也考声云躁性急也亦动也谥法云好变动人曰躁文字典说从足喿声喿音搔灶反)</p>
<p style="text-align: left">
	　　不耐(乃代反左传云而不相耐顾野王云耐犹能也考声云忍也文字典说谓法度皆从寸寸度不过其法也从而从寸)</p>
<p style="text-align: left">
	　　不谙(暗含反东观汉记云园陵树孽皆谙其数也文字典说云谙识也从言音声也)</p>
<p style="text-align: left">
	　　匿巳(女力反周礼云案军匿也杜注春秋云匿亦藏也广雅匿隐也说文匿亡也从[亡-〦]从一覆之若声乚音隐)</p>
<p style="text-align: left">
	　　第二十八卷</p>
<p style="text-align: left">
	　　[夢-夕+登]瞢(上音腾下墨堋反前第七卷已具训释)</p>
<p style="text-align: left">
	　　迟钝(突顿反顾野王云钝亦迟也<a>史记</a>上之顽钝者说文钝亦顽也意不利也从金屯声也)</p>
<p style="text-align: left">
	　　第二十九卷</p>
<p style="text-align: left">
	　　[生/月]瘀(下于据反考声云瘀皮肉中疑血也说文云瘀亦积血也从疒于声疒音女革反)</p>
<p style="text-align: left">
	　　胮胀(上璞邦反埤苍云胮亦胀也文字典说从肉夅声音户冬反论文从逄作[月*逄]俗字也下张亮反杜注左传云胀谓腹满也文字典说从肉长声)</p>
<p style="text-align: left">
	　　驱摈(下必仞反司马彪注庄子云摈弃也史记云相与排摈也文字典说从手宾声也)</p>
<p style="text-align: left">
	　　[革*(苟-口+用)]囊(上脾拜反顾野王云[革*(苟-口+用)]所以吹冶火令炽之囊也埤苍从韦作[韋*(苟-口+用)]文字典说[革*(苟-口+用)]韦袋吹火者也从韦[苟-口+用]声[苟-口+用]音皮秘反论文作[橐-石+非]古今正字无)</p>
<p style="text-align: left">
	　　髋髀(上欵官反埤苍云臗尻也考声云[韋*(苟-口+用)][月*坒]骨也说文髋在髀上也从骨宽声也亦从肉作臗同尻音考高反[月*坒]音陛下瓶米反韵诠云髀即股也内曰股外曰髀礼记云无猒髀也说文云髀在股外也从骨卑声亦作[跳-兆+卑]古文也俗作[月*坒])</p>
<p style="text-align: left">
	　　胫踝(上形迳反孔注论语云胫脚胫也顾野王云腓膓前骨也文字典说云胫脚[骨*行]骨也从肉巠声巠音经腓音符非反[骨*行]音幸或作踁义同下华瓦反郑注礼记云踝跟也苍颉篇云踝在足侧也声类云足跗上内外骨也说文从足果声论文从肉作腂非也跗方于反)</p>
<p style="text-align: left">
	　　醍醐(上第泥反下户姑反醍醐出酥中至精不凝者也文字典说并从酉从是省及胡声)</p>
<p style="text-align: left">
	　　畦稻(上胡圭反孟子云病乎夏畦刘熙云今俗二十五亩为小畦五十亩为大畦也王逸注楚辞云畦犹区也说文亦云五十亩为畦也从田圭声)</p>
<p style="text-align: left">
	　　第三十卷　第三十一卷　第三十二卷　第三十三卷　第三十四卷(已上五卷并无难字可音训)</p>
<p style="text-align: left">
	　　第三十五卷</p>
<p style="text-align: left">
	　　孳产(上子思反文字典说云万物孳萌也萌生也说文云孳乳相生而浸多也从子兹声)</p>
<p style="text-align: left">
	　　第三十六卷</p>
<p style="text-align: left">
	　　骁健(上上咬尧反许叔重注淮南子云云骁犹勇也广雅云骁亦健也说文从马尧声)</p>
<p style="text-align: left">
	　　第三十七卷</p>
<p style="text-align: left">
	　　轨生(上归委反谷梁传云轨法则也说文车辙也从车九声古文作[這-言+丸]又作[彳*九*亍]论文作軓俗字)</p>
<p style="text-align: left">
	　　泛尔(上孚梵反考声云不指定也说文从水乏声有从凡者非也)</p>
<p style="text-align: left">
	　　第三十八卷</p>
<p style="text-align: left">
	　　拘[打-丁+緣](上音俱下音缘西国果名也)</p>
<p style="text-align: left">
	　　娆乱(上泥鸟反考声云娆相戏弄也说文从女尧声又作嬲亦通也)</p>
<p style="text-align: left">
	　　第三十九卷(无字可音训)</p>
<p style="text-align: left">
	　　第四十卷</p>
<p style="text-align: left">
	　　如婆罗痆斯(痆儜轧反梵语也旧翻云波罗奈也轧音晏札反)</p>
<p style="text-align: left">
	　　已上玄应音</p>
<p style="text-align: left">
	　　阿毗昙心论第一卷　第二卷　第三卷(已上先并不音)</p>
<p style="text-align: left">
	　　第四卷</p>
<p style="text-align: left">
	　　兜率哆(殆我反经中或作兜驶多或言兜率陀皆讹也正言睹史多此知足天又云妙足也)</p>
<p style="text-align: left">
	　　梵富楼(初禅第二天也此云梵前思益天在梵前行恒思梵天利益因以名也旧言梵先行天亦言梵辅天也先行辅梵王也)</p>
<p style="text-align: left">
	　　法胜阿毗昙心论第一卷(先不音)</p>
<p style="text-align: left">
	　　第二卷</p>
<p style="text-align: left">
	　　玄应撰</p>
<p style="text-align: left">
	　　辫发(三苍亦编字同蒲典反说文云辫文织也)</p>
<p style="text-align: left">
	　　系在(古文继系二形同古帝反说文系结束也相继嗣也)</p>
<p style="text-align: left">
	　　第三卷</p>
<p style="text-align: left">
	　　惯习(又作串惯遦三形同古患反尔雅串亦习也)</p>
<p style="text-align: left">
	　　褢孕(三苍云古文怀字下古文[月*黽]同余证反说文褢子也广疋孕娠也谓孕子也含实曰孕从子乃声)</p>
<p style="text-align: left">
	　　第四卷　第五卷(并先不音)</p>
<p style="text-align: left">
	　　第六卷</p>
<p style="text-align: left">
	　　眼眵(充支反说文[蔑-戍+(戒-廾+目)][(土*白*土)/几]眵也今江南呼眵为眵兜也[蔑-戍+(戒-廾+目)]音莫结反论文作肢非也)</p>
<p style="text-align: left">
	　　杂阿毗昙心论第一卷</p>
<p style="text-align: left">
	　　玄应撰</p>
<p style="text-align: left">
	　　牟尼(经中或作文尼旧译言仁应云茂泥此云仙通内外谓久在山林修心学道者也)</p>
<p style="text-align: left">
	　　申恕(亦言申恕波林此译云实森谓贞实也)</p>
<p style="text-align: left">
	　　软中(正体作耎同而兖反梵本言没栗度此译云耎柔弱)</p>
<p style="text-align: left">
	　　涩滑(又作涩同所立反谓不滑也字从四止四止即不通字意也论文作[淴-勿+(句-口+夕)]涩二形非体也)</p>
<p style="text-align: left">
	　　<a>天竺</a>(或言身毒或言贤豆皆讹也正言印度印度名曰月月有千名斯一称也良以彼土圣贤相继开悟群生照临如月因以名也一说云贤豆本名因陀罗婆陀那此云主处谓天帝也当以天帝所护故世久号之耳)</p>
<p style="text-align: left">
	　　弥离车(或作弥戾车皆讹也正言蔑戾车谓边夷无所知者也)</p>
<p style="text-align: left">
	　　军众(居云反字林军围也四千人为军三千五百人为师字从勹勹音补交反包车为军帀[阜-十]为师皆字意也)</p>
<p style="text-align: left">
	　　诘问(去质反广雅诘责也说文诘问也)</p>
<p style="text-align: left">
	　　华[肆-聿+(彰-章+(曼-又+方))](又作花同呼瓜反下梵言磨罗此云[鬘-又+万]音蛮案西域结[鬘-又+万]师多用苏摩那花行列结之以为条贯无问男女贵贱皆此庄严或首或身以为饰好诸经中天鬘宝鬘花[鬘-又+万]亦结[鬘-又+万]师皆是也论又作[髟/目]非正体也)</p>
<p style="text-align: left">
	　　抟食(徒官反通俗文手团曰抟三苍抟饭也论文作揣音初委反测广前人曰揣江南行此音又都果反说文揣量故揣也关中行此音并非此义也)</p>
<p style="text-align: left">
	　　溉之(居未反说文溉灌也灌注也)</p>
<p style="text-align: left">
	　　如晴(又作腥[女*星]二形同自盈反谓不雨也声类晴雨止也论文作[雨/星]非也)</p>
<p style="text-align: left">
	　　户枢(齿臾反门臼也尔雅枢谓之椳郭璞曰门户[宋-木+非]枢也广雅枢本也枢机制动转之主也椳音五回反)</p>
<p style="text-align: left">
	　　第二卷</p>
<p style="text-align: left">
	　　猗息(于绮反说文倚犹依也广雅倚因也谓因倚而卧也字从人论文作猗一奇反猗美)</p>
<p style="text-align: left">
	　　躁动(又作趮同子到反躁亦动也躁扰也论语言未及之而言谓之躁郑玄曰谓不安静也释名躁燥也言物燥即动而飞扬也)</p>
<p style="text-align: left">
	　　为掉(徒吊反字林掉摇也广疋掉振动也论文作恌非也)</p>
<p style="text-align: left">
	　　心忌(梁记反忌难也亦畏也说文忌憎恶也)</p>
<p style="text-align: left">
	　　为嫉(古文[言*疾][仁-二+疾]二形同情栗反楚辞故兴心而嫉妒王逸曰害贤曰嫉害色曰妒也)</p>
<p style="text-align: left">
	　　<a>懈怠</a>(古卖反下徒改反尔疋懈怠也集注云懈者极也怠者怠也释名云懈者解也言骨节解缓也)</p>
<p style="text-align: left">
	　　振旦(或作震旦[娕*頁]言真丹皆一也旧译云汉国经中亦作脂那今作支那此无正翻直云神州之[撼-咸+(句-口+夕)]名)</p>
<p style="text-align: left">
	　　犹豫(弋周反下古文与同弋庶反说文陇西谓犬子为犹犹性多豫在人前故凡不决者皆谓之犹豫又尔疋云犹如麂善登水郭璞曰健上树也)</p>
<p style="text-align: left">
	　　为麋(亡皮反麋烂也散坏)</p>
<p style="text-align: left">
	　　户向(许亮反说文向北牖也广雅窻牖也字体从[向-口]从口宀音亡仙反)</p>
<p style="text-align: left">
	　　穬麦(瓜猛反说文穬芸粟也今呼<a>大麦</a>为穬麦也)</p>
<p style="text-align: left">
	　　拘屡(或作句卢舍或云拘楼賖此云五百弓应言俱嚧舍嚧音荦俱反谓大牛鸣音声闻五里八俱嚧舍为一踰缮那即四十里古者圣王一日所行也)</p>
<p style="text-align: left">
	　　中夭(于娇反说文夭屈也广雅夭折也释名云少壮而[(餐-食)-又+人]曰夭如取物中折也字从大象形不申也不尽天年谓之夭耳)</p>
<p style="text-align: left">
	　　第三卷</p>
<p style="text-align: left">
	　　屠羊(达胡反说文屠刳也广雅屠坏也案屠分割牲肉也)</p>
<p style="text-align: left">
	　　司猎(广雅司主也说文臣司事于外也反后为司字意)</p>
<p style="text-align: left">
	　　听讼(他定反周礼以五声听狱求情一曰形听二曰色听三曰气听四曰耳听五曰目听听谓察是非也说文讼争)</p>
<p style="text-align: left">
	　　斋戒(古文作诫同古薤反易云以此斋戒韩康伯曰洒心曰斋防患曰戒字林斋戒洁也斋亦齐也广雅戒备也字从廾持戈以戒不虞也廾音拱又作拜同也)</p>
<p style="text-align: left">
	　　<a>婆罗门</a>(此言讹略也应云婆罗贺摩拏此义云承习大法者其人种类自云从梵天口生四姓中胜故独取梵名唯五天竺有诸国即无经中梵志亦此名也正言静胤言是梵天之苗胤也)</p>
<p style="text-align: left">
	　　刹利(应言刹帝利此译云土田主也谓王族贵种是也)</p>
<p style="text-align: left">
	　　鞞舍(陛奚反正言吠舍此云坐谓坐贾也案天竺工俗多重宝货此营求积财巨亿坐而出纳故以名焉)</p>
<p style="text-align: left">
	　　首陀(应言戍达罗谓田农官学者也此等四族国之大姓也)</p>
<p style="text-align: left">
	　　资以(姊私反广雅资用也取也亦成之也)</p>
<p style="text-align: left">
	　　郁单曰(或言郁怛罗越或作郁多罗拘楼或云都多罗鸠留正言郁怛罗究溜此译云高上作谓高上于余方也亦言胜洲鸠留此云作亦云姓未详何义立名)</p>
<p style="text-align: left">
	　　阎浮提(或言剡浮洲或言谵浮洲或云赡部洲阎浮者从树为名提者略也应言提鞞波此云洲谵音之合反)</p>
<p style="text-align: left">
	　　弗婆提(或名弗于逮或信弗毗提诃或云通利婆鼻提贺逋利婆此云前鼻提贺此云离体)</p>
<p style="text-align: left">
	　　瞿陀尼(或作俱耶尼或云瞿耶尼或言瞿伽尼皆讹也瞿此云牛陀尼此云取与以彼多牛用牛市易如此间用钱帛等或云有石牛也)</p>
<p style="text-align: left">
	　　茨棘(自资反尔疋茨一名蒺蔾郭璞曰布地蔓生细叶子有三角刺人者也)</p>
<p style="text-align: left">
	　　瘜肉(方言作[月*息]同思力反说文瘜奇肉也三苍恶肉论文作息非体也)</p>
<p style="text-align: left">
	　　作模(又作摹同莫奴反规模也模法也谓掩取象也)</p>
<p style="text-align: left">
	　　第四卷</p>
<p style="text-align: left">
	　　言[打-丁+此](侧氏子礼二反说文[打-丁+此]撠也撠音居逆反谓撠撮取也通俗文掣挽曰泚)</p>
<p style="text-align: left">
	　　乳婴(而主反说文人及鸟生子曰乳三苍乳子也子养也婴音于盈反三苍女曰婴男曰儿释名云人始生曰婴儿胸前曰婴投之婴前而乳养之故谓婴儿也)</p>
<p style="text-align: left">
	　　有[捩-犬+乙](又作[革*(戶@乙)]同焉革反所以[捩-犬+乙]牛领者也[捩-犬+乙]亦槅也)</p>
<p style="text-align: left">
	　　泄漏(思列反广雅泄溢也亦发也漏也)</p>
<p style="text-align: left">
	　　兴蕖(此言讹也应言兴虞兴字宜借音嫣蝇反出关乌茶婆他那国彼土人常所食者也此方相传以为芸薹非也嫣音虚延反)</p>
<p style="text-align: left">
	　　蚖蛇(古文作螈字林五官反虵医也崔豹古今注蝾螈一名蛇医大者长三尺其色玄绅善魅人一名玄螈汉书云玄蚖韦昭曰玄黑蚖蜥蜴也经中黑蚖疑此物也而不言毒害人未详的是诸经亦作虺吁鬼反毒虫也一身两口头尾相似)</p>
<p style="text-align: left">
	　　第五卷</p>
<p style="text-align: left">
	　　飃薄(蒲莫反薄迫也风近迫之曰薄)</p>
<p style="text-align: left">
	　　瘀坏(于虑反说文瘀积血也广雅瘀病也论文作淤泥滓)</p>
<p style="text-align: left">
	　　所螫(书亦反说文虫行毒也关西行此音叉呼各反山东行此音蜇知列反东西通语也)</p>
<p style="text-align: left">
	　　防逻(力贺反戍属也谓游兵以御寇者也亦循行非违事也)</p>
<p style="text-align: left">
	　　小迸(又作跰[起-巳+屏]三形同补诤反迸散也走也江南言[起-巳+并][這-言+(替-曰+貝)][這-言+(替-曰+貝)]音赞)</p>
<p style="text-align: left">
	　　折楼虫(一名寻桑亦名蚇蠖或云桑阖或云步屈)</p>
<p style="text-align: left">
	　　稣息(先胡反声类更生曰稣亦休息也谓更息也)</p>
<p style="text-align: left">
	　　登祚(徂故反祚位也国语天地之所祚贾逵曰祚禄也)</p>
<p style="text-align: left">
	　　第六卷(无音)</p>
<p style="text-align: left">
	　　第七卷</p>
<p style="text-align: left">
	　　毗陀(或言韦陀皆讹之应言鞞陀此云分也亦云知也四名者一名阿由此云命谓医方诸事二名夜殊谓祭祀也三名婆磨此云等谓国仪卜相音乐战法诸事四名阿阇婆拏谓咒术也此四是梵天所说若是梵种生满七岁就师学之学成即作国师为人主所敬梵天孙毗耶娑仙人又作八鞞陀也)</p>
<p style="text-align: left">
	　　所度(唐各反度量也广雅度揆也亦测也)</p>
<p style="text-align: left">
	　　支提(又名脂帝浮图此云聚相谓累石等高以为相或言方坟或言庙皆随义释)</p>
<p style="text-align: left">
	　　第八卷</p>
<p style="text-align: left">
	　　胫骨(又作踁同下定反说文胫脚胻也胻音下孟反今江南呼胫为胻山东曰胻[敲-高+尚][敲-高+尚]音丈孟反胫胻俱是膝下两骨之名也释名胫茎也直而下如物茎也)</p>
<p style="text-align: left">
	　　髋骨(又作臗同口桓反埤苍臗尻也说文臗髀上也论文作宽非体也)</p>
<p style="text-align: left">
	　　[骨*翏]骨(力遥反字林八[骨*翏]也通俗文尻骨谓之八[骨*翏]论文作膫脂膏也膫非此用)</p>
<p style="text-align: left">
	　　五谷(案礼记月令天子春食麦郑玄曰麦实有孚甲属木夏食菽豆也菽实孚甲坚全属水季夏食稷五谷之长属土土中央秋食麻麻实有文理属金冬食黍秀秀舒散属火皆顺时而食之以安其性也)</p>
<p style="text-align: left">
	　　第九卷</p>
<p style="text-align: left">
	　　极鄙(补美反鄙恶也广疋鄙耻羞愧)</p>
<p style="text-align: left">
	　　所禀(补锦反说文禀赐也广疋禀与也)</p>
<p style="text-align: left">
	　　堤[阿-可+唐](古文[阿-可+定]同都奚下徒郎反说文堤[阿-可+唐]也尔疋堤谓之梁李巡曰堤防也障也汉音无堤之与韦昭曰积土为封限也)</p>
<p style="text-align: left">
	　　第十卷</p>
<p style="text-align: left">
	　　拘邻(贤劫经作居伦大哀经作俱轮或作居邻皆梵言讹此译云本际第一解法者也经中尊者了本际是也普曜经云俱邻者解本际也阿若者言已知正言解了拘邻亦姓也此乃憍陈如讹也中本起经云初五人者一名拘邻二名颇陛三名拔提四名十力迦叶五名摩男拘利也)</p>
<p style="text-align: left">
	　　洋铜(以良反谓煮之消烂洋洋然也三苍洋大水也尔疋洋溢也洋溢众多也取其义也)</p>
<p style="text-align: left">
	　　如拒(其吕反此外道瓶圆如瓠无足以三杖交之举于瓶也诸经中或作三奇立拒或言三叉立拒皆是也)</p>
<p style="text-align: left">
	　　第十一卷</p>
<p style="text-align: left">
	　　饥馑(古文[飢-几+乏]同凡治反下奇镇反尔疋谷不熟为饥蔬不熟为馑蔬菜也李巡注云凡可食之菜皆不熟曰馑又<a>春秋谷梁传</a>曰二谷不升曰饥三谷不升曰馑五谷不升谓之大饥升登也登成也)</p>
<p style="text-align: left">
	　　呵梨勒(此云天主持来此果为药功用至多如此间<a>人参</a><a>石斛</a>等无所不入也)</p>
<p style="text-align: left">
	　　撰集(三苍作[莫/(夗-夕)]同助免反广雅撰定撰亦述也申述音示聿反述谓训其义理也尔疋述修也循行也)</p>
				</div></div><hr><script charset='utf-8' src='../../js/footer.js'></script></body></html>