<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第十二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第十二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　<strong>　一切经音义 第十二卷</strong></p>
<p style="text-align: left">
	　　大唐翻经<a>沙门</a>慧琳撰</p>
<p style="text-align: left">
	　　大宝积经音义之二</p>
<p style="text-align: left">
	　　从第十一尽三十六凡二十六卷</p>
<p style="text-align: left">
	　　大宝积经卷第十一</p>
<p style="text-align: left">
	　　(西晋沙门竺法护译)</p>
<p style="text-align: left">
	　　纯[泳-永+(外-?+?)](上常伦反或作淳贾逵注国语纯专也方言纯好也顾野王云美也孔注<a>尚书</a>云纯一之行也说文从系音觅屯追伦反声也下时陆反俗用字也正体作淑毛诗传淑善也说文清湛也字书淑顺也)</p>
<p style="text-align: left">
	　　劈裂(上匹壁反广雅劈裂也埤苍剖也普口反说文破也从刀辟声也下力哲反广雅裂分也说文裂缯余也案缯余裂断缯彩也从衣列声或从手作挒古字也)</p>
<p style="text-align: left">
	　　车釭(贡红反说文车毂口上铁也或作[車*工]同)</p>
<p style="text-align: left">
	　　水滴(丁历反经文从帝作渧俗字也说文从水从嫡省声也)</p>
<p style="text-align: left">
	　　[麥*弋]草(蝇即反考声云麦糠[麩-夫+戈]也)</p>
<p style="text-align: left">
	　　赭衣(之野反郭璞注方言云衣赤色)</p>
<p style="text-align: left">
	　　裸形(卢果反说文肉袒也坛[娕*頁]反露形体也尔雅[示*亶]徒旱反裼音锡肉袒也郭璞云脱衣而见体也今俗音胡卦反或作倮裸用同)</p>
<p style="text-align: left">
	　　萝蒰(上音罗或作芦禄都反下蒲墨反或作卜根菜名也经中有作菜茯非也)</p>
<p style="text-align: left">
	　　淳湩(诛徿反龙重反说文云乳汁也江南见今呼乳汁为湩去声)</p>
<p style="text-align: left">
	　　釜铫(上扶甫反颜师古注急就章云釜流以用炊煮也大曰釜小曰鍑扶救反下条吊反考声云烧器也浅于釜[(口*王)/(冏-口+丁)]属也[(口*王)/(冏-口+丁)]音古禾反颜今云温器也施系而提之曰铫)</p>
<p style="text-align: left">
	　　赍往(上精鸡反俗字也正体从齐作赍考声云持财与人曰赍从贝齐声也)</p>
<p style="text-align: left">
	　　弥迦(姜佉反梵语也佛初成道来献乳糜牧牛女名此无正翻也)</p>
<p style="text-align: left">
	　　谦恪(上轻兼反考声云让也退也说文敬也从言兼声也下康各反字书云敬也说文或作[各/心]也)</p>
<p style="text-align: left">
	　　瓌奇(公回反或作傀瑰[褒-保+瑰]四形并同考声云瑰琦者美大之貌也经文从贵作璝俗用非正体此字起自赫连勃勃男名也非本字也奇字合从王作琦)</p>
<p style="text-align: left">
	　　阂心(我盖反考声以木栏门曰阂说文外闲也或作碍碍止也亦通)</p>
<p style="text-align: left">
	　　欲躃(毗亦反躃倒也)</p>
<p style="text-align: left">
	　　驰骋(丑郢反前丈经第二卷中已具释)</p>
<p style="text-align: left">
	　　曾眴(上藏棱反下玄绢反或作旬亦同王逸注楚词云眴视貌说文目摇也从目旬音县声也经文从日从旬作眴非也)</p>
<p style="text-align: left">
	　　大宝积经第十二卷</p>
<p style="text-align: left">
	　　訾哉(紫移反郑注<a>礼记</a>云訾思也贾注国语訾量也考声誉也谥法曰牧今述古曰訾或作[序-予+訾]下子来反顾野王曰语末之辞也说文作哉从口[栽-木]音灾声也)</p>
<p style="text-align: left">
	　　稽颡(上企礼反公羊传中借用字也正体作[(上/日)*(巢-果+(一/自))]从旨从首古字今通作稽周礼九拜一曰[(二/日)*(首-目+日)]首郑玄曰拜而头至地也礼记再拜[(二/日)*(首-目+日)]颡哀戚之至也下桑朗反方言颡额王格反也公羊传再拜稽颡何休曰若今之叩头于地也)</p>
<p style="text-align: left">
	　　之谊(宜寄反郑注周礼云能制事宜曰谊考声云人之所宜也谥法曰善能制命曰谊行议不疾曰谊正作谊从言宜声)</p>
<p style="text-align: left">
	　　讽诵(上风贡反下徐用反郑玄注周礼云背文曰讽以声节之曰诵声类云歌盛德之诗赞美形容曰诵)</p>
<p style="text-align: left">
	　　憺怕(徒滥反下普白反子虚赋曰憺兮自持怕兮无为是也顾野王曰恬静也字书憺怕者心志满足也并形声字也)</p>
<p style="text-align: left">
	　　根株(知朱反考声杀树之余也说文木根也从木朱声也)</p>
<p style="text-align: left">
	　　相揩(坑皆反广雅揩摩也说文从手皆声也考声揩拭也古作督也)</p>
<p style="text-align: left">
	　　滑哉(还八反说文滑利也)</p>
<p style="text-align: left">
	　　之[罩-卓+(└@人)](无仿反象形字也)</p>
<p style="text-align: left">
	　　剖判(普后反孔安国注尚书剖破也杜注左传云中分曰剖说文判也从刀[立/口]声也[立/口]音他口反下普半反毛诗传判分也郑注周礼云判半也说文从刀半声也)</p>
<p style="text-align: left">
	　　希望(武方反意承望也)</p>
<p style="text-align: left">
	　　罪衅(忻近反杜注左传云舋瑕隙也罪也贾注国语兆也说文作衅从爨七乱反省爨字象祭器酉古酒字也分声也今俗作[釁-分+(烈-列)]略也经作舋谬也)</p>
<p style="text-align: left">
	　　蠲去(决缘反郭璞注方言蠲除也去也从蜀从益)</p>
<p style="text-align: left">
	　　瑕疵(下加反广雅瑕秽也玉篇裂也顾野王云[仁-二+(品/?)]过也从玉叚声叚音下加反下疾移反孔注尚书疵病也说文从疒女厄反此声也)</p>
<p style="text-align: left">
	　　綩綖(上于远反下以旃反并假借字若依字义与经甚乖今并不取经云綩綖者乃珍妙华丽锦绣緜褥褫音池毡花毯舞筵之类也字书并无此正字借用也)</p>
<p style="text-align: left">
	　　喑痖(上邑今反说文不能言也下乌贾反埤苍云痖喑也文字集略云口不能言也此等说皆相乱不分明案喑者寂默而无声痖者有声而无说舌不转也今经文多作哑非也音厄哑哑笑声也笑非经义)</p>
<p style="text-align: left">
	　　瘿瘇(上音伊郢反说文颈肿也或作[賏/肉]下树勇反又树用反韵英云足病肿也韵诠云不能行也说文胫气足肿也从疒女厄反从童作疒今经文从重作瘇讹略也)</p>
<p style="text-align: left">
	　　大宝积经第十三卷</p>
<p style="text-align: left">
	　　[女*芺]魅(上于骄反正体从示音示从芺于骄反今通作[女*芺]讹也左传曰天反时为灾地反物为[示*芺]释名[示*芺]害也或作[言*芺]下眉秘反山海经云魅之为物人身黑首从目纵竖也说文云老物之精也从鬼未省声也或作鬼象鬼生毛故从彡音杉)</p>
<p style="text-align: left">
	　　反足鬼(鬼名也括地志云柔利国在一目国东为人一手足反膝曲足居上注云一手一脚反卷曲也东方朔神异经云西荒中有兽焉其状如鹿人面有牙猴手熊足纵目横鼻反踵饶力佷恶名曰恶物此即鬼类也)</p>
<p style="text-align: left">
	　　暐晔(韦鬼反下炎劫反考声云暐晔光彩盛貌也并从日韦华皆声也)</p>
<p style="text-align: left">
	　　甘膳(禅战反周礼曰膳夫上士二人掌王之膳羞郑玄曰膳之言善也今时美物曰珍膳言膳夫者食官之长也考声云五味必佳曰膳说文具食也从肉善声也经文从食作饍俗字非正体)</p>
<p style="text-align: left">
	　　恭恪(上姜邕反尚书俨恪也孔安国注云恭奉也考声云敬也肃也说文给也从心从共共声也古作龚下康各反考声敬也说文作[各/心]亦同)</p>
<p style="text-align: left">
	　　魔鬼(上音摩本是梵语略也正<a>梵音</a>么莫可反罗唐云力也即他化<a>自在</a>天中魔王波旬之异名也此类鬼神有大神力能与修出世法者作留难事名为么罗以力为名又略去罗字)</p>
<p style="text-align: left">
	　　飙聚(上俾遥反尔雅扶摇谓之飇郭璞云暴风从上向下也或作猋从三犬说文从风猋声也下齐庾反杜预注左传云众也说文会也从乑音吟取声也)</p>
<p style="text-align: left">
	　　犇驰(本门反考声云众牛走也或作奔亦通也)</p>
<p style="text-align: left">
	　　所凑(仓奏反考声云水交会也归也亦作辏辏聚也)</p>
<p style="text-align: left">
	　　拘翼(梵语也即天帝释名也或云骄尸迦皆讹也)</p>
<p style="text-align: left">
	　　大宝积经第十四卷</p>
<p style="text-align: left">
	　　沃曰(乌谷反广雅沃渍也音恣考声润也说文溉灌也篆文加草作[泳-永+芺]从水芺声芺音夭)</p>
<p style="text-align: left">
	　　小[打-丁+(七-(乏-之)+北)](经作[打-丁+(七-(乏-之)+北)]非也正作掉亭吊反贾逵注国语云掉摇也广雅振也动也弃掷也)</p>
<p style="text-align: left">
	　　难头和难头(梵语二龙王名虏质不妙也正梵音云难努难字上声是兄名也钵难努难字上声是弟名也即是诸经中难陀跋难陀兄弟二龙王也)</p>
<p style="text-align: left">
	　　大圂(魂闷反苍颉篇豕所居说文作圂圂厕也弃秽处也)</p>
<p style="text-align: left">
	　　饥馑(记宜反说文饿也考声云腹中空也或作饥下音近勤衅说文蔬不熟也无谷曰饥无菜曰馑并形声字)</p>
<p style="text-align: left">
	　　羸劣(累追反力拙反瘦弱)</p>
<p style="text-align: left">
	　　[(虎-儿+隹)*兮][(乖/土)*央](躯为反犬悦反)</p>
<p style="text-align: left">
	　　能畅(丑亮反从申从易音羊从易非)</p>
<p style="text-align: left">
	　　訢逮(许殷反贾逵注国语云诉乐也音洛说文喜也或作欣字也)</p>
<p style="text-align: left">
	　　绀色(甘闇反考声云色青而扬紫光曰绀)</p>
<p style="text-align: left">
	　　朱鬣(音猎顾野王曰马项上长毛也今经文作髦非也髦英彦也乖经意)</p>
<p style="text-align: left">
	　　挂碍(胡瓦反五盖反)</p>
<p style="text-align: left">
	　　降制(项江反)</p>
<p style="text-align: left">
	　　俦匹(直流反考声云俦亦匹也)</p>
<p style="text-align: left">
	　　大宝积经第十五卷(净居天子会第四)两卷经</p>
<p style="text-align: left">
	　　赈给(章丑反尔雅赈富也考声赐也给赐贫乏也或作眕)</p>
<p style="text-align: left">
	　　垢腻(上句口反下尼雉反说文肉上[夗-夕+月]也从肉贰声也)</p>
<p style="text-align: left">
	　　革屣(毛诗传曰革皮也下师绮反考声履之不摄跟者也或作[革*徙]縰三体并从徙音死经云革屣即西<a>婆罗门</a>皮鞋也有类此国偏鞋草鞋但以皮草作之形貌亦全异也)</p>
<p style="text-align: left">
	　　豺狼(上床皆反说文狼属也从豸长利反才声也经文从犬作豺非也无此字尔雅云豺狗足也案豺有二类常群游山谷大曰豺郎小曰豺奴每小者先行共猎禽鹿杀已守之而不敢食以待豺郎豺郎后至先食饱已然后豺奴啖其余肉礼记月令曰季秋之月霜降之日豺乃祭兽即其候也下洛[罩-卓+山]反说文狼似犬锐头白额猛兽也豺豹之属也)</p>
<p style="text-align: left">
	　　日蚀(音食李淳风乙巳占曰夫日蚀依常度者月来掩也日行迟一日行一度一月行二十九度有余月行疾二十七日半一周天二十九日追及日之时与日同道月在于内映日故见蚀也)</p>
<p style="text-align: left">
	　　大宝积经第十六卷</p>
<p style="text-align: left">
	　　打治(打吴音为顶今不取集训音德冷反广雅打击也埤苍掊也白降反古今正字云从手从丁声也下长离反韵诠云治理也桂苑珠丛云修故也)</p>
<p style="text-align: left">
	　　淤泥(于据反案淤泥池水中殠青泥)</p>
<p style="text-align: left">
	　　缚筏(烦袜反俗字也正体从木作橃桂苑珠丛云缚竹木浮于水谓之橃)</p>
<p style="text-align: left">
	　　白癞(来大反考声云大风疾也或作疠也)</p>
<p style="text-align: left">
	　　喜啸(苏吊反案啸卷舌缩于喉咢之中吹令作声号曰长啸也)</p>
<p style="text-align: left">
	　　反覆(礼腹反考声倒也)</p>
<p style="text-align: left">
	　　大宝积经第十七卷(无量寿会第五两卷经)</p>
<p style="text-align: left">
	　　频[豕/虫](梵语讹也)</p>
<p style="text-align: left">
	　　右胁(锨业反肋也)</p>
<p style="text-align: left">
	　　擅美(禅战反韵诠专也或作掸并从手从木非也)</p>
<p style="text-align: left">
	　　捐舍(兖玄反韵英云弃也从才音手肙声)</p>
<p style="text-align: left">
	　　迦尸迦(并姜佉反)</p>
<p style="text-align: left">
	　　法鼓(公五反经文鼓字由来多误或从皮作鼓俗字也或从支普卜反作鼓乃是蜀字皆非也说文从壴竹句反从支音止而反象旗手击之)</p>
<p style="text-align: left">
	　　法螺(卢和反俗字也正体作蠃经中或有作[豕/虫]音礼皆非蠃字也)</p>
<p style="text-align: left">
	　　法幢(浊江反从巾作正体字也经从心作非也)</p>
<p style="text-align: left">
	　　雨大法雨(上雨字于句反考声云自上而下也下雨字如本字上声也)</p>
<p style="text-align: left">
	　　荷担(上音何下多甘反说文并从人作何儋都甘反玉篇云负任儋何也今经文荷字从草檐从手俗用非本字也音贺者声转也)</p>
<p style="text-align: left">
	　　[木*片]一(星亦反韵英析分也说文破木也正作析从木从斤或从片作[木*片]片半木字也亦通)</p>
<p style="text-align: left">
	　　大宝积经第十八卷</p>
<p style="text-align: left">
	　　丰稔(而枕反贾逵注国语云稔熟也字统云谷熟曰稔也)</p>
<p style="text-align: left">
	　　芥馥(芳分反说文草初生香气分布也下冯目反亦香气貌也见韩诗也)</p>
<p style="text-align: left">
	　　金锁(桑果反考声连环也字书云相钩连也)</p>
<p style="text-align: left">
	　　卢遮迦宝(姜佉反)</p>
<p style="text-align: left">
	　　末瑳宝(并未详色貌检梵本未获)</p>
<p style="text-align: left">
	　　狭者(咸甲反正体从[阜-十]音负从匧作狭或作[厂@夾]同说文狭隘也厄介反山间狭处也玉篇不广大也经从犬作狭非也乃是犬马狭习字也循也乖经意)</p>
<p style="text-align: left">
	　　清泠(历丁反文字音义云水澄也极清净也说文从水令声也)</p>
<p style="text-align: left">
	　　[泳-永+(虍-七+(一/八/八/目))]流(戍俊反韵英云深也说文作[泳-永+(虍-七+(一/八/八/目))]籀文作睿皆古字也下流字说文从水从[梳-木]音土忽反充上有点今俗用流字无点非也)</p>
<p style="text-align: left">
	　　沿流(悦涓反说文顺流而下也从水从铅省声也)</p>
<p style="text-align: left">
	　　濯流(音浊广雅濯洗也尔雅始也大也说文濯浣也从水翟音宅声也)</p>
<p style="text-align: left">
	　　同萃(情醉反集训云萃聚也集也)</p>
<p style="text-align: left">
	　　河滨(音宾水涯音牙畔也集训云水际也)</p>
<p style="text-align: left">
	　　半择迦(音宅下姜佉反梵语也黄门二形不男之类也)</p>
<p style="text-align: left">
	　　可谕(音喻说文从言或从口作喻俗字也集训云晓也譬谏也)</p>
<p style="text-align: left">
	　　陂湖(彼眉反桂苑珠丛云泽鄣也谓以土壅鄣水也案草泽有水曰陂下音胡说文大陂曰湖案吴越有青草洞庭皆大湖也)</p>
<p style="text-align: left">
	　　标式(必遥反集训云举也书也书板为牓也说文木也从木票匹遥反声也或从巾作幖下伤弋反说文法也用也从工弋蝇即反声也)</p>
<p style="text-align: left">
	　　瞬息(式闰反韵英云动目也经文作瞬俗字也说文正作瞚开阖音合目数摇也从目寅声也案瞬目一敛目也息者一息气也言极迅促也吕氏春秋曰万世犹如一瞬目也)</p>
<p style="text-align: left">
	　　层楼(藏棱反郭注山海经云层重也说文层屋重也从尸曾声也)</p>
<p style="text-align: left">
	　　茵褥(上音因下如欲反郑玄注礼记云茵亦褥也顾野王云虎皮褥也或作鞇字亦通)</p>
<p style="text-align: left">
	　　拯溺(蒸字上声蒸境反隶书俗用字也说文正体从手[?廾]声也或从登作橙说文上举也杜预云救助也方言拔出溺也广雅枡收也从手丞声也)</p>
<p style="text-align: left">
	　　畴昔(长流反尔雅畴昔曩昔也如淳注<a>史记</a>云家业世世相传曰畴考声宿也形声也)</p>
<p style="text-align: left">
	　　大宝积经第十九卷(不动如来会第六)两卷经</p>
<p style="text-align: left">
	　　轻躁(下则奥反玉篇躁动也贾注国语扰也郑注<a>论语</a>躁动不安静也字书急性也从足喿桑到反)</p>
<p style="text-align: left">
	　　所泄(先节反集训云漏也歇也减也)</p>
<p style="text-align: left">
	　　髓脑(上虽[此/朿]反骨中脂也下奴倒反说文头中实也)</p>
<p style="text-align: left">
	　　户牖(由酒反广雅牕牖辟也音向韵诠云正曰窓旁曰牖说文穿壁以木为交[穴/匆/心]也从月从户甫)</p>
<p style="text-align: left">
	　　懒憜(上勒旦反考声不勤也说文<a>懈怠</a>也从女赖声也一云卧食曰[悚*頁]或从心作[悚*頁]下徒卧反广雅憜亦[娕*頁]也韵英云懈隋也说文不敬也从心隋徒卧反声也或作堕亦同或作[惰-月+左]古字也)</p>
<p style="text-align: left">
	　　大宝积经第二十卷</p>
<p style="text-align: left">
	　　金磺(古猛反广雅铁朴谓之[金*丱]经作矿亦同或作[金*升]说文铜铁朴谓之矿也从石黄声)</p>
<p style="text-align: left">
	　　铸炼(上朱树反考声云镕写也镕音容说文销金也下莲甸反韵英销炼金也说文冶金也从金从东声也或从火作炼也)</p>
<p style="text-align: left">
	　　砂砾(零的反丁历反说文小石也考声云[夕/鹿]砂也碎石也)</p>
<p style="text-align: left">
	　　涯际(五家反韵诠云水边也考声亦云水畔也孔注尚书涯亦际也说文作厓山边也下音祭广雅际合也方也杜注左传云　也考声云畔也界也说文会也)</p>
<p style="text-align: left">
	　　卍字之文(梵云室哩二合末蹉仓何反唐云吉祥相也有云万字者谬说也花严经第八卷中具说此相等亦非是字也乃是如来身上数处有此吉祥之文大福德之相)</p>
<p style="text-align: left">
	　　仓廪(上错郎反周礼仓人掌粟入之藏说文谷藏也从食省口象仓形下力锦反说文从广从[稟-禾][稟-禾]从入回象屋中有户牖下从禾字林及经中作禀亦通)</p>
<p style="text-align: left">
	　　盈储(上盈字广雅充也说文器满也从皿从夃盈声也音盈下音除考声云积也贮也)</p>
<p style="text-align: left">
	　　饥馑(姜宜反谷不熟也下音近说文菜蔬不熟也并形声字也)</p>
<p style="text-align: left">
	　　雨雹(庞邈反说文云雨水也从雨包声也)</p>
<p style="text-align: left">
	　　霹雳(上普觅反下音历古今正字云霹雳者阳气动作大雷震也上形下声也)</p>
<p style="text-align: left">
	　　大宝积经第二十一卷(被甲庄严会第七)五卷经</p>
<p style="text-align: left">
	　　欑峰(藏鸾反礼记聚禾也博雅巑岏五官反山之高貌也考声云聚小山也聚木也说文从木赞声也或从山作巑下芳封反山高而锐曰峰从山夆声也经从金作锋亦通)</p>
<p style="text-align: left">
	　　大宝积经第二十二卷</p>
<p style="text-align: left">
	　　防御(鱼举反郑注周礼御禁也杜注左传云禁止也说文祀也从示御声也)</p>
<p style="text-align: left">
	　　嶷然(疑极反考声山立貌也下而旃反说文从肉从犬也)</p>
<p style="text-align: left">
	　　大宝积经第二十三卷</p>
<p style="text-align: left">
	　　欻然(睴律反薛琮云欻忽也苍颉篇欻卒也说文吹起也)</p>
<p style="text-align: left">
	　　悚栗(上相勇反下邻质反小尔雅云惭悚战栗恐惧貌也并左形右声也)</p>
<p style="text-align: left">
	　　挺特(亭鼎反广雅挺出也考声挺直也说文拔也从手廷声廷字从[彳*、]余丑反壬天顶反声也[彳*、]字从彳丑尺反引之也下[騰-月+舟]勒反考声特雄也独也说文朴牛也从牛寺声也)</p>
<p style="text-align: left">
	　　霔以(音注集训云时雨所灌普生万物或作澍亦通)</p>
<p style="text-align: left">
	　　大宝积经第二十四卷</p>
<p style="text-align: left">
	　　[彳*(延-?)]裔(上以旃反说文长行也从丿片蔑从延敕连反延亦声也又说延字从止从[彳*、]以丑反[彳*、]字从彳丑尺反引之也下盈翳反杜注左传云裔远也广雅云裔四表也出也说文裔衣裾也从衣从冏冏音女滑反经文从矛作袤非也)</p>
<p style="text-align: left">
	　　阶砌(上音皆顾野王云登堂之道也刘熙云阶梯也说文阶陛也下妻济反考声云砌垒也砌亦阶也从石切声)</p>
<p style="text-align: left">
	　　萦带(上恚营反毛诗传云萦旋也韵英绕也考声卷也从糸音觅从萦省声也)</p>
<p style="text-align: left">
	　　大宝积经第二十五卷</p>
<p style="text-align: left">
	　　堤塘(丁奚反苏林云堤限也韦昭云积土以为封限也或作堤下大郎反韵英云塘堤防也或从[阜-十]作[阿-可+唐]亦通)</p>
<p style="text-align: left">
	　　为干(于岸反考声体也正也本也安也质也菩提树身也枝本也)</p>
<p style="text-align: left">
	　　阿[打-丁+(褒-保+可)](二字同音阿可反经中已自音了也)</p>
<p style="text-align: left">
	　　[打-丁+袲](经中已音竟那可反)</p>
<p style="text-align: left">
	　　么(莫可反并鼻音)</p>
<p style="text-align: left">
	　　澄潭(直陵反清净也下唐南反考声云水渟深处也)</p>
<p style="text-align: left">
	　　花蕊(经中作华非也下乳水反集训云花[髟/頁]也音须)</p>
<p style="text-align: left">
	　　摇裔(上余[要/月]反下夷祭反随风貌也)</p>
<p style="text-align: left">
	　　翩翻(上音篇下音番飞之象也)</p>
<p style="text-align: left">
	　　第二十六</p>
<p style="text-align: left">
	　　无字可音训(法界体性会第八)两卷经</p>
<p style="text-align: left">
	　　大宝积经第二十七卷</p>
<p style="text-align: left">
	　　堆阜(上当雷反考声云土之高貌也说文云小阜也从土隹声有作塠俗字也古文作[阜-十]下扶久反吴楚之音也韵英云音扶武反尔雅大陆曰阜毛诗传曰阜大也考声丘类也贾逵注国语云阜厚也广雅云无石曰阜从[阜-十]都回反俗从十作阜古文作[阜-十]三重大篆作隹象形也)</p>
<p style="text-align: left">
	　　掁[角/牛](上宅衡反广雅作楟楟刺也清亦反考声掁橦也浊江反从手长声也或作[敲-高+亭]训用亦同下[衝-重+童]烛反广雅[角/牛]撘餐秃龇醋质榈治笠不蜃鞔执优＝腔嵋庾忠簿?鞔ニ子				</div></div><hr><script charset='utf-8' src='../../js/footer.js'></script></body></html>