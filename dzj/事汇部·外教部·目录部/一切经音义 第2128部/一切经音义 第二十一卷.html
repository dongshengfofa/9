<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第二十一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第二十一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第二十一卷</strong></p>
<p style="text-align: left">
	　　大唐<a>沙门</a>慧苑撰</p>
<p style="text-align: left">
	　　音新译大方广佛花严经音义卷上(并序)</p>
<p style="text-align: left">
	　　经从第一卷尽第十六</p>
<p style="text-align: left">
	　　原夫第一胜义寔离言之法性等流真教诚有海之方舟故以名句字声作别相之本质色香味触为住持之自体嗟乎超绝言虑之旨洽悟见闻之境莫不以法王弘造权道之力者欤大方广佛花严经者实可谓该通法界之典尽穷佛境之说也若乃文言舛谬正义难彰真见不生寻源失路故涉近以迳远从浅而暨深去来今尊何莫由斯大道且夫音义之为用也鉴清浊之明镜释言诰之指归匡谬漏之楷模辟疑管之铃键者也至如彽徊误为迟回彷徨乃成稽返俾倪代乎隦堄轼环遂作女墙桥书矫形正斜翻覆干存[乾-乞+余]体树木参差若斯之徒紊乱声义不加踳驳何所指南慧苑不涯菲薄少玩兹经索隐从师十有九载虽义旨攸邈难以随迎而音训梵言聊为注述庶使披文了义弗[立*矣]畴咨纽字知音无劳负[券-刀+衣]且蝼蚁之量司已穴而疏冥岂霆雷之资开蛰户于遐迩英达君子希无诮焉</p>
<p style="text-align: left">
	　　经序音义</p>
<p style="text-align: left">
	　　天[狦-(狂-王)](册测革反说文曰册符命也谓上圣符信教命以授帝位字或从竹或古为[川@((舉-與)*(舉-與))]象形也)</p>
<p style="text-align: left">
	　　造化权舆(造谓造作化谓变化尔雅曰权舆始也言造作天地变化万物之初始也)</p>
<p style="text-align: left">
	　　天道(日月星辰阴阳变化谓之天道易曰乾道变易是也)</p>
<p style="text-align: left">
	　　龟龙系象(系胡计反尧有神龟负图而出舜感黄龙负图而见系谓系辞<a>孔子</a>述易十翼之二也)</p>
<p style="text-align: left">
	　　人文(易曰观乎天文以察时变观乎人文以化成天下男女君臣父子尊卑上下谓之人文也)</p>
<p style="text-align: left">
	　　万八千岁(案帝王甲子记云天皇氏治一万八千年地皇氏治九千年人皇氏治四千五百年有本云三皇皆治一万八千年也)</p>
<p style="text-align: left">
	　　同临有截之区(毛诗传曰有截整齐也言四海之人率服截尔齐整也区谓区域也)</p>
<p style="text-align: left">
	　　七十二君(同马相如封禅书曰继韶夏崇号谥略可道者七十有二君<a>管子</a>曰昔者封太山禅梁父者有七十二家梁父太山下小山也禅音善父音斧也)</p>
<p style="text-align: left">
	　　人迷四忍(人迷谓人迷也四忍者思益经云一者无生忍诸法无来故二者无灭忍诸法无去故三者因缘忍诸法因缘生故四者无住忍无异心相续故也)</p>
<p style="text-align: left">
	　　家缠五盖(家缠谓家家缠也五盖谓贪盖恚盖惛[怡-台+冗]睡眠盖掉举恶作之盖疑也盖)</p>
<p style="text-align: left">
	　　鹫岩西峙(鹫岩谓灵鹫山也西峙者广雅云峙立也谓彼鹫峰亭亭然上立于西域也)</p>
<p style="text-align: left">
	　　超四大而高视(老子云域中有四大谓天地王道也今言佛出过于域内故云超四大)</p>
<p style="text-align: left">
	　　混太空(混胡本反按说文混谓混沌阴阳未分共同一气之皃今此谓花严法门量同大虚也字又作浑也)</p>
<p style="text-align: left">
	　　叨承(叨他劳反韵圃称叨忝也此言自谦猥辱承授记也)</p>
<p style="text-align: left">
	　　玉扆(扆依岂反郑玄注<a>礼记</a>曰扆屏风也以玉饰扆谓之玉扆也珠丛曰天子施扆于户牖以为障蔽)</p>
<p style="text-align: left">
	　　海晏(晏于谏反说文曰晏安也言其远近清怗故曰河清海晏)</p>
<p style="text-align: left">
	　　殊祯(陟盈反说文曰祯祥也苍颉篇曰祯善也)</p>
<p style="text-align: left">
	　　贝牒(贝北盖反牒徒颊反贝谓贝多树叶意取梵本经也牒谓简牒即经书之通称也)</p>
<p style="text-align: left">
	　　时臻岁洽(臻侧诜反洽侯夹反时谓四时岁谓一岁韵圃称臻至也说文云洽露及之也)</p>
<p style="text-align: left">
	　　越漠(谋各反漠谓沙漠言诸远国超越沙漠来皈献之也)</p>
<p style="text-align: left">
	　　献賝(敕林反玉篇曰賝宝也字或从玉)</p>
<p style="text-align: left">
	　　架险航深(何刚反架谓置物在高悬虚之上也说文曰航方舟也言远国来者莫不登度险也)</p>
<p style="text-align: left">
	　　罄(牵定反毛诗传曰罄尽也)</p>
<p style="text-align: left">
	　　挹(因入反珠丛曰凡以器酙酌于水谓之挹今谓以心测于法亦谓之挹也)</p>
<p style="text-align: left">
	　　罕测(罕希也测度也)</p>
<p style="text-align: left">
	　　窥觎(上遣[矢*見]反觎庾俱反左传服[虔-文+ㄆ]曰窥谓举足而视也珠丛曰觎谓有所冀望也今言二乘之于此法中意绝希望也)</p>
<p style="text-align: left">
	　　隆(郑玄注礼记曰隆盛也多也)</p>
<p style="text-align: left">
	　　隘(于懈反狭)</p>
<p style="text-align: left">
	　　肇(持绕反始)</p>
<p style="text-align: left">
	　　爰(毛诗传曰爰为也凡为于事皆谓之爰也)</p>
<p style="text-align: left">
	　　缅惟(上弥演反贾逵注国语曰缅思皃也)</p>
<p style="text-align: left">
	　　粤以(粤于月反发言之端也)</p>
<p style="text-align: left">
	　　笔削(<a>汉书</a>卫青霍光传曰削则削笔则笔音义曰削谓删去笔谓增益也有云治书勘校削而注之谓笔削)</p>
<p style="text-align: left">
	　　覃(尔雅曰覃延也郭璞曰谓蔓延枝及也)</p>
<p style="text-align: left">
	　　式(杜注左传曰式用也)</p>
<p style="text-align: left">
	　　缮(视战反说文曰缮补也珠丛曰凡治故造新皆谓之缮也)</p>
<p style="text-align: left">
	　　廓法界之壃域(方言曰廓谓张小使大也郑玄注周礼曰壃犹界也毛诗传曰境壃也域管域也说文域封也)</p>
<p style="text-align: left">
	　　珠函之秘(珠谓如意宝珠此喻般若也函谓箧也此喻佛身也谓般若在佛身中犹如意珠在函也秘谓秘奥即是般若也故大智度论第六十四云般若是如意珠<a>佛舍利</a>是函筴<a>舍利</a>中虽无般若而为般若所熏成故得供养也秘字有从禾作者音满结反乃是香草也)</p>
<p style="text-align: left">
	　　弥十方(汉书集注曰弥满也)</p>
<p style="text-align: left">
	　　三复(乎福反郑玄笺毛诗曰复谓反覆也珠丛曰复谓重审察也字又作覆也)</p>
<p style="text-align: left">
	　　经卷第一　世主妙严品之一</p>
<p style="text-align: left">
	　　摩竭提国(摩竭提者或云摩伽陀或云摩揭陀或曰墨竭提此之多名由依八转声势呼召致异然其意义大略不殊或有释云摩者不也揭提至也言其国将谋兵勇邻敌不能侵至也又有云摩遍也竭提聪慧也言聪慧之人遍其国内又有云摩大也竭提体也谓五印度中此国最大统摄诸国故名大体又释云摩无也竭提害也言此国法不行刑戮其有犯死罪者送置寒林耳)</p>
<p style="text-align: left">
	　　阿兰若法(若然也反阿兰若者或曰阿兰那正云阿烂娘此翻为无诤声然有三类一名达磨阿兰若即此所相者也谓说诸法本来湛寂无作义因名其处为法阿兰若处此中处者即菩提场中是也二名摩登伽阿兰若谓冢间处要去村落一俱卢舍大牛吼声所不及处者也三名檀陀伽阿兰若谓沙碛之处也碛音迁历反也)</p>
<p style="text-align: left">
	　　菩提场中(菩提者此云觉也场者汉书音义曰筑土而高曰坛除地平坦曰场斯皆神祇所游止也场字有作场者谬也)</p>
<p style="text-align: left">
	　　正觉(案诸字书觉字从学学字从教教字从孝从爻因声义转相生也)</p>
<p style="text-align: left">
	　　摩尼(正云末尼末谓末罗此云垢也尼云离也言此宝光净不为垢秽所染也又云摩尼此云增长谓有此宝处必增其威德旧翻为如意随意等逐义译也)</p>
<p style="text-align: left">
	　　雨无尽宝(于句反)</p>
<p style="text-align: left">
	　　光茂(莫构反尔雅云木如松柏曰茂郭璞注云谓枝叶婆娑也汉书音义曰茂美盛者也)</p>
<p style="text-align: left">
	　　一切(说文云一切普也即遍具之义故切字宜从十说文曰十谓数之终也有从七者俗字也)</p>
<p style="text-align: left">
	　　琉璃为干(哥旱反琉璃梵语具云吠琉耶此名不远山谓西域有山去波罗奈城不远此宝出彼故以名之干者字书云干枝也谓[夕/鹿]也字宜从于经本有从木者谬也案孔安国注书杜注左传及勘玉篇皆以从干为树[夕/鹿]枝从木为筑墙板谓即两当头者谓之桢两房者谓之干也)</p>
<p style="text-align: left">
	　　宝叶枎疏(枎服无反汉书音义曰扶疎分布也说文曰扶疏四布也枎字玉篇在木部经本从扌作者误也)</p>
<p style="text-align: left">
	　　严丽(王逸注楚辞曰严庄也小雅曰丽着也)</p>
<p style="text-align: left">
	　　萃影(疾醉反易萃聚也毛诗传曰萃集也)</p>
<p style="text-align: left">
	　　缨络(经本有作璎珞二字并谬也璎似玉之石音与樱同非此用)</p>
<p style="text-align: left">
	　　堂榭(徐夜反尔雅曰阇谓之台有木谓之树郭璞注云谓台上起屋者也杜预注左传曰榭谓屋歇前也言土台上歇檐之屋并有树木者也阇音都榭字从木从射)</p>
<p style="text-align: left">
	　　阶砌户牖(砌千计反牖以柳反玉篇曰阶谓登堂之道即级道是也广雅曰砌戺也谓即夹级道两边平墄砌石也说文云在屋曰[穴/勿/心]在墙曰牖戺音仕)</p>
<p style="text-align: left">
	　　[佫-口+用]体(刘兆注义礼曰[佫-口+用]毕尽也言尽体严之也)</p>
<p style="text-align: left">
	　　莹烛(莹乌定反广雅曰莹摩也谓摩拭珠玉使发光明也苍颉篇曰烛照也言相照发光)</p>
<p style="text-align: left">
	　　妙音遐畅无处不及(迩雅曰遐远也广雅曰畅达也及至也)</p>
<p style="text-align: left">
	　　威光赫弈(赫许格反奕移益反广雅曰赫赫明也奕奕盛也奕字经本有廾作者博弈字也)</p>
<p style="text-align: left">
	　　靡不咸睹(靡土彼反珠丛曰靡无也睹视也)</p>
<p style="text-align: left">
	　　不思议劫(劫梵言也具正云羯腊波此翻长时也)</p>
<p style="text-align: left">
	　　金刚[〦/(刀*ㄚ*(留-刀-田))/肉](下藏奚反案此中梵本[〦/(刀*ㄚ*(留-刀-田))/肉]是肶[〦/(刀*ㄚ*(留-刀-田))/肉]字宜从肉经作齐者乃是齐等之齐非此所用也)</p>
<p style="text-align: left">
	　　毗卢遮那(案梵本毗字应音云无废反此云种种也毗卢遮那云光明照也言佛于身智以种种光明照众生也或曰毗遍也卢遮那光照也谓佛以身智无碍光明遍照理事无碍法界也)</p>
<p style="text-align: left">
	　　尊严(珠丛曰尊可敬也郑玄注礼记曰严可畏也毛诗传曰严威也)</p>
<p style="text-align: left">
	　　那罗延(此云坚固)</p>
<p style="text-align: left">
	　　须弥光梵(须弥具云苏迷卢此曰妙高梵言具云梵摩此翻为清净也)</p>
<p style="text-align: left">
	　　栴檀(此云与乐谓白檀能治热病赤檀能去风肿皆是除疾身安之药故名与乐也)</p>
<p style="text-align: left">
	　　彩云(<a>尚书</a>云以五彩彰施于五色顾野王曰彩犹色也彩色之云故曰彩云也)</p>
<p style="text-align: left">
	　　擢干(上除觉反许叔重注淮南子云擢引也引谓引出字林曰干枝也)</p>
<p style="text-align: left">
	　　逈曜(上胡[火*向]反尔雅曰逈远也)</p>
<p style="text-align: left">
	　　仁慈祐物(祐尤救反孔子易曰祐者助也案物谓有情命也言能以利乐事济明含识也祐又作佑[門@右]也)</p>
<p style="text-align: left">
	　　主稼神(稼加暇反广雅曰主守也马融注<a>论语</a>云树五谷曰稼言五谷苗稼植之此田此神守护不令有损)</p>
<p style="text-align: left">
	　　环髻(环胡关反)</p>
<p style="text-align: left">
	　　旋澓(下符福反三苍曰澓深也谓河海中洄旋之处是也)</p>
<p style="text-align: left">
	　　树杪(杪弥小反方言曰杪木细枝也郭璞曰杪言梢也)</p>
<p style="text-align: left">
	　　阿修罗(或云阿素罗阿此云无也素极也妙也罗戏也言此类形虽似天而无天之妙戏也案婆沙论译为非天以此类虽天趣所摄然多谄诈无天实德故曰非天如人行恶名曰非人旧翻为不酒者译人谬言也谓梵语中[宋-木+卒]利名酒而与素啰声近即训阿字为不故云不酒斯乃失之甚也案梵本中阿修罗是多声呼之阿素洛是少声呼之然皆同一称谓也)</p>
<p style="text-align: left">
	　　罗睺(睺胡构反罗此云摄睺云恼也修罗能隐摄日月光明令中诸天生苦恼也或曰罗虎那此云名普闻谓日月普天照临此既蔽之故天下闻其名也)</p>
<p style="text-align: left">
	　　毗摩质多罗(毗摩此云丝也质多罗云种种也谓此修罗善于幻术能以一[糸*系]幻作种种事也又云毗摩此曰遍空质多罗云种种严仪言此修罗与帝释战时严备种种军仗之仪遍空而列也旧云响高或曰穴居者非敌对翻也)</p>
<p style="text-align: left">
	　　迦楼罗(或曰揭路茶此云食吐悲苦声也谓此鸟凡取得龙先内嗉中复吐食之时其龙犹活此时楚痛出悲苦声也或云大嗉项鸟谓此鸟常贮龙于嗉内益其项[夕/鹿]也旧云金翅妙翅者且就状而名非敌对翻也然其翅有种种宝色非唯金耳也)</p>
<p style="text-align: left">
	　　紧那罗(紧此云疑也那罗此云人也谓此神貌似人然其顶有一角今见者生疑云人耶非耶或曰那罗此云丈夫也紧云犹[禾*象]也以其形貌如人而口似牛使见者生疑故名也旧云歌乐神者从技翻也)</p>
<p style="text-align: left">
	　　摩睺罗伽(摩睺此云大也罗伽云[凶/月]腹行也此于诸畜龙类所摄旧云蟒神者相似翻名非正对之也)</p>
<p style="text-align: left">
	　　夜叉(此云苦活或曰祠祭又云捷疾今取初释也)</p>
<p style="text-align: left">
	　　毗沙门(具正云鞞室罗懑囊此云多闻谓此王福德多处知闻也或曰毗遍也沙门闻也谓诸处遍闻义同前释或曰毗云伊也此王本名具乞罗后于一时佛正为众<a>说法</a>其王乃被<a>袈裟</a>来入会中时众咸怪互相谓言伊是沙门伊是沙门从此与号毗沙门也)</p>
<p style="text-align: left">
	　　器仗(仗直亮反风俗记曰仗者刀戟之总名)</p>
<p style="text-align: left">
	　　毗楼博叉(具云髀路波呵迄叉言髀者种种也路波者色也波呵迄叉者根也谓以种种杂色庄严诸根也又云髀种种也路色也波呵迄叉目也言其目种种色庄严旧云丑目者谬也)</p>
<p style="text-align: left">
	　　娑竭罗(此云海也)</p>
<p style="text-align: left">
	　　德叉迦(此云能害于所害也谓德叉是所害声迦是能害声言此龙嗔时嘘视人畜皆致命终也旧云多舌龙由多言故名多舌非是口中多舌也)</p>
<p style="text-align: left">
	　　鸠盘荼(此云阴囊亦曰形卵谓此之类阴囊状如冬苽行时擎置肩上坐时即便据之由斯弊状特异诸类故从此为名旧云冬苽神者以其事猥略而不显故使人谬解耳)</p>
<p style="text-align: left">
	　　乾闼婆(此云食香或云寻香言此类寻逐食之香气往彼娱乐以求食也旧云乐神者非正翻也)</p>
<p style="text-align: left">
	　　释迦因陀罗(释迦正云铄羯啰此云帝也因陀罗此云主也古来释之同佛族望之称谬之深矣)</p>
<p style="text-align: left">
	　　须夜摩(须善也夜摩时也言彼诸天光明赫奕昼夜不别但看花开合以分其时既时非明暗之故曰善时天)</p>
<p style="text-align: left">
	　　兜率陀(具云珊兜率陀此曰喜乐集依俱舍中有三义得此名一喜事二聚集三游乐旧翻为喜足或云知足非正翻也)</p>
<p style="text-align: left">
	　　花[蕊/糸](如埵反玉篇云[蕊/糸]为花[髟/頁]头墨也字从三心有作三止者不是字也)</p>
<p style="text-align: left">
	　　尸弃(具云尸弃那此云有髻或曰顶髻也)</p>
<p style="text-align: left">
	　　经卷第二　妙严品之二</p>
<p style="text-align: left">
	　　为启难思(说文曰启开也)</p>
<p style="text-align: left">
	　　陀罗尼(此云总持)</p>
<p style="text-align: left">
	　　不唐捐(捐与专反唐虚也捐弃也)</p>
<p style="text-align: left">
	　　无伦匹(玉篇曰伦类也疋比也)</p>
<p style="text-align: left">
	　　悟斯道(尔雅曰斯此也)</p>
<p style="text-align: left">
	　　十力摧殄(下唐显反尔雅曰殄灭也)</p>
<p style="text-align: left">
	　　曩世(那朗反尔雅曰曩久也谓久远也)</p>
<p style="text-align: left">
	　　心驰荡(驰直知反荡唐朗反广雅曰驰奔也说文曰荡放恣也荡字正宜作愓经本作者时共通用古体又作婸[怡-台+象]二体也)</p>
<p style="text-align: left">
	　　不随魔(魔梵言也具云魔罗此云障碍善或云破坏善也)</p>
<p style="text-align: left">
	　　诱诲(说文曰诱教也刘瓛注易曰诲示也)</p>
<p style="text-align: left">
	　　俾无痴惑(俾卑尔反孔安国注书曰俾使也)</p>
<p style="text-align: left">
	　　益其精爽(刘瓛注易曰精灵也说文曰爽明也言增益心灵使明利也)</p>
<p style="text-align: left">
	　　经卷第三　妙严品之三</p>
<p style="text-align: left">
	　　荫泽(荫于禁反)</p>
<p style="text-align: left">
	　　滋荣(韵圃称滋润也释名曰荣犹荧荧然照明之皃言其光润者也)</p>
<p style="text-align: left">
	　　涤除(田历反说文曰涤洗也)</p>
<p style="text-align: left">
	　　慰安(慰于谓反汉书应劭注曰自上抚下曰慰下得上慰曰安也)</p>
<p style="text-align: left">
	　　一<a>刹那</a>中(刹那者时之极促名也仁王经云一念中九十刹那一刹那有九百生灭又俱舍论云百二十刹那为一怚刹那六十怚刹那为一腊缚三十腊缚为一须臾三十须臾为一昼夜三十昼夜为一月十二月为一年也)</p>
<p style="text-align: left">
	　　痴翳常蒙惑(翳于计反方言曰翳薆也珠丛曰薆蔽也文字集略曰翳目障也公羊传曰眼有眸子而无见曰蒙也言痴为慧眼之障蔽不见真理故常生疑惑也翳字正宜作翳薆音爱也)</p>
<p style="text-align: left">
	　　漂沦(沦力匀反玉篇曰沦没也)</p>
<p style="text-align: left">
	　　畏涂(涂道也谓三恶道可怖畏故名之畏途也)</p>
<p style="text-align: left">
	　　大名闻(闻无运反珠丛曰闻谓声所至也声谓名声后有此言准释也)</p>
<p style="text-align: left">
	　　其声所暨(暨渠冀反杜预注左传曰暨及也)</p>
<p style="text-align: left">
	　　无央数(央于良反王逸注楚词云央尽也)</p>
<p style="text-align: left">
	　　决定(决字从两点不从水边其从水音乃是水行之决字也)</p>
<p style="text-align: left">
	　　叵思议(叵普我反字书曰叵不可也)</p>
<p style="text-align: left">
	　　<a>世间</a>共度(度唐洛反)</p>
<p style="text-align: left">
	　　罔不均(尔雅曰罔无也)</p>
<p style="text-align: left">
	　　一切智道靡不宣(珠丛曰靡无也小雅曰宣示也示谓显示又云明也明谓分明又云遍通也施行也)</p>
<p style="text-align: left">
	　　婆稚(正云末梨此云有力)</p>
<p style="text-align: left">
	　　苫末罗(西域近海岸边树名此翻云黄杂色金翅鸟若来即居其上也)</p>
<p style="text-align: left">
	　　旷劫(旷苦谤反广雅曰旷久也谓久远也)</p>
<p style="text-align: left">
	　　沦永夕(广雅曰沦沉也迩雅曰永长也夕夜也言<a>生死</a>界中常痴闇故谓之长夜也)</p>
<p style="text-align: left">
	　　尸利夜神(此云普现吉祥)</p>
<p style="text-align: left">
	　　法炬(炬渠与反说文曰炬谓束薪而灼之谓大烛也珠丛曰苣谓莒苣束草爇火以照之也苣即古之炬字莒音居吕反)</p>
<p style="text-align: left">
	　　克殄(克肯勒反尔雅曰克能也殄灭也)</p>
<p style="text-align: left">
	　　经卷第四　妙严品之四</p>
<p style="text-align: left">
	　　牟尼(此云寂默也)</p>
<p style="text-align: left">
	　　佛刹(刹具正云纥差怛罗此曰土田也差音初芥也)</p>
<p style="text-align: left">
	　　无厌足(厌于盐反饱也)</p>
<p style="text-align: left">
	　　朗然(说文曰朗明也)</p>
<p style="text-align: left">
	　　[(ㄇ@人)/圭]碍([(ㄇ@人)/圭]胡卦反字略曰[(ㄇ@人)/圭]谓网碍也字又作[(ㄇ@人)/圭])</p>
<p style="text-align: left">
	　　三昧(具足正云三摩地此云等持谓离沉掉名之为等令心注一境住故曰持也)</p>
<p style="text-align: left">
	　　泉涧(涧古雁反)</p>
<p style="text-align: left">
	　　霈泽清炎暑(霈普盖反文字集略曰霈谓大雨也刘熙注孟子曰霈然注雨皃郭璞注尔雅曰炎旱气熏灼人说文云暑热也)</p>
<p style="text-align: left">
	　　难宣(小雅曰宣示也)</p>
<p style="text-align: left">
	　　恬怡最胜道(恬徒嫌反怡以之反孔安国注尚书曰恬安也尔雅曰怡乐也)</p>
<p style="text-align: left">
	　　蠲除(上古玄反小雅曰蠲洁也洁谓净洁)</p>
<p style="text-align: left">
	　　皆从化(郑笺诗云从随也珠丛曰教成于上而易俗于下谓之化)</p>
<p style="text-align: left">
	　　险诐不修德(诐彼义反毛诗序曰内有进贤之志而无险诐之心苍颉篇曰诐谓[佞-二+〦]谄也)</p>
<p style="text-align: left">
	　　无厌怠(厌于焰反厌倦也)</p>
<p style="text-align: left">
	　　踰须弥(字林曰踰越也)</p>
<p style="text-align: left">
	　　如世生盲卒无睹(卒将聿反竟也终也)</p>
<p style="text-align: left">
	　　如盲瞽(瞽公五反三苍曰无目谓之瞽释名曰瞽谓眠睡目平合如鼓皮也字从皮非也)</p>
<p style="text-align: left">
	　　弥纶(纶力唇反汉书拾遗曰弥纶犹缠裹也言周匝包罗耳也)</p>
<p style="text-align: left">
	　　名誉(誉余茹反毛诗传曰誉谓人美称扬也)</p>
<p style="text-align: left">
	　　明瞩(之欲反韵略曰瞩视也)</p>
<p style="text-align: left">
	　　经卷第五　妙严品之五</p>
<p style="text-align: left">
	　　如川骛(下无羽反汉书音义曰骛乱驰也此谓因修历事无边佛海今坐道场<a>菩萨</a>竞奉如百川之凑海也)</p>
<p style="text-align: left">
	　　金刚[〦/(刀*ㄚ*(留-刀-田))/肉]([〦/(刀*ㄚ*(留-刀-田))/肉]字从肉)</p>
<p style="text-align: left">
	　　无遗隐(遗余也隐藏也)</p>
<p style="text-align: left">
	　　绮丽[穴/匆/心](张载注灵光殿赋绮文也小雅曰丽着也言[穴/匆/心]有文彩昭著者也)</p>
<p style="text-align: left">
	　　特明(颜注汉书曰特独也)</p>
<p style="text-align: left">
	　　填饰妙花(填字正宜作填音唐见反填陟邻二反汉书训纂曰瑱谓珠玉压座为饰也周礼有瑱圭长尺一寸玉所杂饰也今经本从土作者填音唐贤反乃是填塞之填字也)</p>
<p style="text-align: left">
	　　夷坦(夷以脂反坦他[娕*頁]反毛诗传曰夷易也谓简易之道言省力易<a>行者</a>也广雅曰坦平也)</p>
<p style="text-align: left">
	　　光莹(郑笺诗曰光荣也切韵称莹饰也言以名花妙宝莹饰于佛座也又案说文字统莹又作蓥训与莹同然别有音余倾反训为光饰之义近代以来硕学绝嗣声义浑杂滥以营音之训安莹声之下)</p>
<p style="text-align: left">
	　　<a>世尊</a>凝睟(睟宣醉反易云君子以正位凝命王弼注曰凝者严整之貌睟视也谓肃然而视也又孟子曰睟面色润也玉篇曰睟然润泽之皃也)</p>
<p style="text-align: left">
	　　炳然(炳彼永反苍颉篇曰炳明着也)</p>
<p style="text-align: left">
	　　门闼(下他达反汉书集注曰闼小门也)</p>
<p style="text-align: left">
	　　洞启(洞徒弄反玉篇曰洞达也)</p>
<p style="text-align: left">
	　　栋宇(栋都弄反郭璞注尔雅曰栋屋檼也檼于靳反檼即脊也)</p>
<p style="text-align: left">
	　　妙香[气@盆]氲([气@盆]符云反氲于云反王逸注楚辞曰[气@盆]氲盛也香气盛也二又作葐蒀也)</p>
<p style="text-align: left">
	　　树歧(歧拒羁反两股间也案字书作[巿*支]谓树枝横首也今经本有从山边作岐及切韵音之为歧并误也)</p>
<p style="text-align: left">
	　　争耸擢(耸息勇反擢直角反切韵称耸高也苍颉篇曰擢抽也言抽树枝条高上也)</p>
<p style="text-align: left">
	　　如重云(重直用反言密闇也)</p>
<p style="text-align: left">
	　　弥覆(覆芳富反汉书音义曰弥满也言遍覆荫也)</p>
<p style="text-align: left">
	　　相庇映(下卑至反郑玄注礼记曰庇覆也尔雅曰庇荫也字书曰映傍照也彩间也言相庇相映如五色之绮错也映字古正体作[目*芥]当日中央为映或有之从日边作英者谬)</p>
<p style="text-align: left">
	　　经卷第六　如来现相品</p>
<p style="text-align: left">
	　　阎浮檀金(具正云染部捺陀此是西域河名其河近阎浮捺陀树其金出彼河中此则河因树以立称金由河以得名或曰阎浮菓汁点物成金因流入河染石成此阎浮檀金其色赤黄兼带紫焰气)</p>
<p style="text-align: left">
	　　优钵罗花(具正云尼罗乌钵罗尼罗者此云青乌钵罗者花号也其叶狭长近下小圆向上渐尖佛眼似之经多为喻其花茎似藕梢有刺也)</p>
<p style="text-align: left">
	　　颇梨色(正云窣披致迦其状少似此方水精然有赤有白者也)</p>
<p style="text-align: left">
	　　普振(振字正宜作震震动之义经本作振字者乃是振举之振也)</p>
<p style="text-align: left">
	　　辟支佛地(辟支梵言具云卑勤支底迦此曰各各独行佛者觉也旧翻为独觉正得其意或翻为缘觉者译人谬失以梵语云钵罗底迦此翻为缘故智度论第十八中通上二类也)</p>
<p style="text-align: left">
	　　佥然坐(佥七盐反尔雅曰佥皆也小雅曰佥同也如云莫不皆然之也)</p>
<p style="text-align: left">
	　　克证(尔雅曰克能也)</p>
<p style="text-align: left">
	　　法界周流无不遍(周迊流布故曰周流)</p>
<p style="text-align: left">
	　　或覆或傍住(覆芳福反傍薄即反)</p>
<p style="text-align: left">
	　　周闻十方(闻无运反郑注礼记云周遍也珠丛曰闻声所至也)</p>
<p style="text-align: left">
	　　经卷第七　普贤三昧品</p>
<p style="text-align: left">
	　　包纳(包字又作苞并通用)</p>
<p style="text-align: left">
	　　般<a>涅盘</a>(具云般利涅盘那谓般利普也究竟也涅出离也盘那烦恼结也言诸烦恼结普究竟出离也)</p>
<p style="text-align: left">
	　　我[十/田/日](如淳注汉书曰[十/田/日]軰也)</p>
<p style="text-align: left">
	　　世界成就品</p>
<p style="text-align: left">
	　　志欲广大(论语注曰志慕也慕谓希乐也)</p>
<p style="text-align: left">
	　　烦恼扰浊(扰如绍反孔安国注书曰扰乱也字宜从夒夒音妙刀反经本从忧者谬也)</p>
<p style="text-align: left">
	　　或修或短(广雅曰修长也经本作修字者谓干脯之修非此用)</p>
<p style="text-align: left">
	　　悬覆住(覆孚福反倒垂状也)</p>
<p style="text-align: left">
	　　[牙-(必-心)+?]循复(循祥伦反复符福反郭璞曰循谓巡行也郑笺诗曰复谓反覆言经历往来也)</p>
<p style="text-align: left">
	　　无暂已(已余里反广雅曰已止也)</p>
<p style="text-align: left">
	　　三维及八隅(广雅曰维角也郑玄注考工记曰隅角也)</p>
<p style="text-align: left">
	　　共美(共字从廿不从廾横画必须相连美字从大必不得从火也)</p>
<p style="text-align: left">
	　　一一区分(马融注论语曰区别也)</p>
<p style="text-align: left">
	　　迫隘(隘于懈反迫迮也隘狭也)</p>
<p style="text-align: left">
	　　经卷第八　花藏世界品之一</p>
<p style="text-align: left">
	　　珍草罗生悉芬馥(芬孚云反馥符福反尔雅曰珍美也贾逵注国语曰珍宝谓以宝为草楚词曰罗生乎堂王逸注曰罗谓列而生也)</p>
<p style="text-align: left">
	　　不可沮坏(沮才与反汉书音义曰沮毁也)</p>
<p style="text-align: left">
	　　淀垽其下(垽鱼靳反尔雅曰淀谓之垽郭璞注曰淀滓也江东呼为垽也)</p>
<p style="text-align: left">
	　　栏楯(栏勒丹反楯述尹反说文曰栏槛也王逸注楚词云纵曰槛横曰楯楯间子谓之棂)</p>
<p style="text-align: left">
	　　芬陀利(此云白莲花亦曰百叶花)</p>
<p style="text-align: left">
	　　尸罗幢(案梵语云尸罗此曰清凉若云试罗此翻为玉谓以玉为幢名尸罗幢也)</p>
<p style="text-align: left">
	　　竞奏(小雅曰奏进也为也)</p>
<p style="text-align: left">
	　　香水澄渟(渟笛零反埤苍曰水止曰渟渟犹湛也经本有从立人作停者误也)</p>
<p style="text-align: left">
	　　垣墙缭绕(垣于元反缭零鸟反毛诗传曰垣墙也说文曰缭缠也谓周匝缠绕也廧字籀文隶文皆作廧今或加土也)</p>
<p style="text-align: left">
	　　洄澓(洄旋也澓深也谓河海中深渊之处水旋转也)</p>
<p style="text-align: left">
	　　坛墠形(墠常演反尚书曰为三坛同墠孔注曰筑土为坛除地为墠韩诗传曰墠犹坦言平地也)</p>
<p style="text-align: left">
	　　佉勒迦形(佉勒迦此云篅)</p>
<p style="text-align: left">
	　　因陀罗(此云帝网)</p>
<p style="text-align: left">
	　　娑婆(此云堪忍)</p>
<p style="text-align: left">
	　　[?卍]字之形(今勘梵本[?卍]字乃是德者之相元非字也然经中上下据汉本总一十七字同呼为万依梵文有二十八相即八种相中四种相也谓室利[革*未]瑳难提迦物多塞嚩悉底迦本囊伽吒又有钵特忙斫讫罗拔折罗等三相虽于<a>华藏</a>回向二品中有以其可识无谬故此不列在数又有盎句奢相此经总无故亦不列其一十七相既非万字又非一色之相今显异同谓第八卷有一室利[革*未]瑳相第九卷有三相初难提迦物多次室利[革*未]瑳后亦室利[革*未]瑳第二十二有一相谓塞缚悉底迦第二十七有五相初室利[革*未]瑳次塞缚悉底迦次难提迦物多次室利[革*未]瑳后难提迦物多第四十八有三相一塞缚悉底迦相二室利[革*未]瑳三室利[革*未]瑳第五十七五十八六十三六十五等中各有一室利[革*未]瑳相若谨依梵本总有二十八相具显如刊定记说也)</p>
<p style="text-align: left">
	　　【图】梵书万字</p>
<p style="text-align: left">
	　　【图】室利[革*未]瑳此云吉祥海云</p>
<p style="text-align: left">
	　　【图】难提迦物多此云右旋</p>
<p style="text-align: left">
	　　【图】塞缚悉底迦此云有乐</p>
<p style="text-align: left">
	　　【图】本囊伽吒此云满瓶或八相中无此瓶有螺</p>
<p style="text-align: left">
	　　【图】钵特忙此云赤莲华</p>
<p style="text-align: left">
	　　【图】斫讫罗此云轮</p>
<p style="text-align: left">
	　　【图】跋折罗此云杵</p>
<p style="text-align: left">
	　　【图】盎句奢此云曲钩</p>
<p style="text-align: left">
	　　经卷第九　花藏世界品之二</p>
<p style="text-align: left">
	　　世界名尸利(尸利此名<a>殊胜</a>亦曰吉祥)</p>
<p style="text-align: left">
	　　城郭(风俗通曰城之为言盛郭之为言廓谓宽廓盛受者也)</p>
<p style="text-align: left">
	　　状如四洲(尔雅曰水中可居之地曰洲今四天下皆在四大海中故俱名洲也言状如四洲者东洲形圆如日西洲形如半月南洲北广南狭北洲其形正方)</p>
<p style="text-align: left">
	　　师子频伸(毛诗传曰频急也申舒也谓有劳倦者以手足胸背左右上下或急努或舒展用自解其劳倦此或全是梵语如刊定记说也)</p>
<p style="text-align: left">
	　　世界名多罗(未详)</p>
<p style="text-align: left">
	　　龙渊(渊乌玄反孔安注论语曰渊潭也)</p>
<p style="text-align: left">
	　　惯习(惯古患反郑笺诗曰惯习也字宜从才或有作串者乃是贯串字也今经本从竖心者俗通用)</p>
<p style="text-align: left">
	　　天城宝堞(堞徒颊反杜预注左传曰堞女墙也)</p>
<p style="text-align: left">
	　　经卷第十　花藏世界品之三</p>
<p style="text-align: left">
	　　轨度(度徒故反贾逵注国语曰轨法也郑玄注周礼曰度谓尺丈之数也言轨仪有节故曰轨度也)</p>
<p style="text-align: left">
	　　佛号娑罗王(娑罗此云坚固亦曰最胜)</p>
<p style="text-align: left">
	　　绝伦(郑注仪礼曰伦比也)</p>
<p style="text-align: left">
	　　吉祥幄(幄于角反尚书传曰吉善也杜注左传祥者吉凶之先兆也贾注国语曰祥犹象也何承纂要曰在上曰帐在旁曰帷四合象宫殿谓之幄也)</p>
<p style="text-align: left">
	　　崇饰宝隦堄(隦普米反堄研礼反郑注考工记曰崇高也广雅云隦堄女墙也苍颉篇曰堄城上小垣也案贾注国语隦字作俾杜注左传作陴广雅作隦籀文作[高*卑][高*卑]又音避支反今经本作俾倪字者案声类乃是轼中环持盖杠者也又有[卑*頁][兒*頁]又[月*辟]睨之字并是左右倾意邪视也或云车中倾视于外也杠音江谓盖竿)</p>
<p style="text-align: left">
	　　秀出(秀私究反国语曰秀出于众有则以吉顾野王曰秀美)</p>
<p style="text-align: left">
	　　如众缋(缋胡对反郑注论语曰缋画文也)</p>
<p style="text-align: left">
	　　劫烧(烧书耀反)</p>
<p style="text-align: left">
	　　坚硬(硬颜孟反)</p>
<p style="text-align: left">
	　　阎罗界(阎罗具正云琰摩逻阇此云遮止谓遮止罪人不令更造)</p>
<p style="text-align: left">
	　　金刚杵(杵昌与反)</p>
<p style="text-align: left">
	　　海蜯(蜯蒲项反蛤也字又作[虫*半])</p>
<p style="text-align: left">
	　　酸楚(酸苏官反说文曰酸酢也楚犹龂也谓身受剧苦疼痛不可触近犹齿之酸龂不可以近物也或曰酸犹于酸酸疼也楚荆杖也言被杖疼痛也又曰酸伤于骨楚犹齿龂言受重苦彻骨疼痛不可触近之)</p>
<p style="text-align: left">
	　　经卷第十一　毗卢遮那品</p>
<p style="text-align: left">
	　　乃往(说文曰乃语辞也广雅曰乃往也重言训义犹清净也)</p>
<p style="text-align: left">
	　　不可纪极(纪居理反广雅曰纪记也郑注礼记极尽也言记之不可穷尽也)</p>
<p style="text-align: left">
	　　那由他(案此方黄帝数法有三等若依下等当此兆也中等[禾*巿]也上等沟也具如下阿僧祇品处释也)</p>
<p style="text-align: left">
	　　从广(从紫容反孟康注<a>史记</a>曰南北为从东西为横横即广也字正体从木作有从糸作者皆俗通用也)</p>
<p style="text-align: left">
	　　楼橹却敌皆悉崇丽(橹郎古反切韵称城上守御曰橹也绕城往往别筑逈起上台名为却敌既高且饰故云崇丽也)</p>
<p style="text-align: left">
	　　堑(七焰反说文曰堑坑也经本有从水者谬)</p>
<p style="text-align: left">
	　　波头摩花(正云钵特忙此曰赤莲也其花茎有刺)</p>
<p style="text-align: left">
	　　拘物头花(其花茎有刺色或赤白以其花叶稍短末开敷时状郁蹵然故亦或名小白花)</p>
<p style="text-align: left">
	　　萃止(毛诗传曰萃集也)</p>
<p style="text-align: left">
	　　城邑宰官(左氏传曰邑都也有先君之宗庙曰都无曰邑也孔安国注论语曰宰谓家臣也韵圃称宰主也谓城邑中长吏即为其主也)</p>
<p style="text-align: left">
	　　四衢道(尔雅曰一达谓之道路二达谓之歧旁三达谓之剧旁四达谓之衢五达谓之康六达谓之庄七达谓之剧骖八达谓之崇期九达谓之达然以路多四达凡语故多用)</p>
<p style="text-align: left">
	　　妓乐(妓渠倚反切韵称妓女乐也埤苍曰妓美女也因以美女为乐谓之妓乐也经本有从扌边作支者此乃技艺字也或有从立人作者音章[仁-二+易]反害也非此经意也)</p>
<p style="text-align: left">
	　　巾驭汝宝乘(驭鱼据反乘食证反<a>晋书</a>舆服志曰周礼巾车大赤以朝大白以戎案巾调饰也郑玄注周礼曰巾犹衣也衣音于记反谓以缯彩衣带于车也广雅曰驭驾也)</p>
<p style="text-align: left">
	　　夫人釆女(釆择所得之女谓之釆女风俗通曰六宫釆女凡数千人天子遣掖庭丞相率于乡中阅视童女年十三以上二十以下长壮皎洁有<a>法相</a>者因载入宫故谓之釆女也夫人者案因夫以成人故曰夫人也)</p>
<p style="text-align: left">
	　　寻亦去世(杜注左传曰寻续也言续后去也)</p>
<p style="text-align: left">
	　　聚落(聚疾喻反韦昭汉书云小乡日聚人所居故称聚落)</p>
<p style="text-align: left">
	　　依怙(怙胡古反尔雅曰怙恃也韩诗传曰怙赖也谓倚赖之也)</p>
<p style="text-align: left">
	　　经卷第十二　如来名号品</p>
<p style="text-align: left">
	　　瞻卜花(此云黄色花其花甚有香气然少似<a>栀子</a>)</p>
<p style="text-align: left">
	　　阿耨多罗三藐三菩提(耨奴沃反藐字案梵本应音云弥略反阿此云无也耨多罗上也三藐正也三遍也等也菩提觉也总应言无上正等觉也耨字古来经论中多作耨音奴构反案梵语耨音同此方入声殊无去声之势故字宜从示不应从耒此乃古今钞写之无识非润色之纰谬藐字本音摸角弥绍二反此土既无弥略之字故假藐字而用之耳)</p>
<p style="text-align: left">
	　　释迦牟尼(释迦此云能也牟尼寂默也言其三业离于諠杂也)</p>
<p style="text-align: left">
	　　瞿昙氏(具云瞿答摩言瞿者此云地也答摩最胜也谓除天以外在地人类此族最胜故云地最胜也或曰瞿昙弥或曰憍昙弥或曰瞿夷皆女声呼)</p>
<p style="text-align: left">
	　　瑿罗跋那(瑿者具云瑿湿弗罗此云<a>自在</a>也跋那者大声也谓佛号大自在声也)</p>
<p style="text-align: left">
	　　修臂(修相由反案玉篇修饰修长皆从修脯之修从肉今有以脯修为饰长之用者并谬修修同从也)</p>
<p style="text-align: left">
	　　丰溢(余一反说文曰溢器满余也)</p>
<p style="text-align: left">
	　　或名性超迈(迈莫芥反案梵本云遏底讫烂陀塞嚩皤婆言遏底讫烂陀者超过也塞嚩自也皤婆性也谓自体性超过也说文云迈远行也远即过远也)</p>
<p style="text-align: left">
	　　或名简言词(简皆限反尚书曰词尚简要孔安注曰简略也)</p>
<p style="text-align: left">
	　　鲜少(鲜斯演反贾注国语曰鲜寡也寡犹薄也古体正作鲜或俗为鲜形亦有用者)</p>
<p style="text-align: left">
	　　[門@龠](余灼反字又作籥钥也)</p>
<p style="text-align: left">
	　　四圣谛品</p>
<p style="text-align: left">
	　　躁动(躁则到反郑注论语曰躁不安静也)</p>
<p style="text-align: left">
	　　仇对(仇渠尤反尔雅曰仇仇也孔安注书曰仇怨也言集望于道如怨仇也障出离故也)</p>
<p style="text-align: left">
	　　资持(考工记曰资取也王逸注楚辞云待须也言苦谛为饥渴寒热等病所随故有所须有所求取也)</p>
<p style="text-align: left">
	　　鄙贱(鄙悲几反如淳注汉书曰鄙猥陋也)</p>
<p style="text-align: left">
	　　粗犷(犷古横反)</p>
<p style="text-align: left">
	　　破[爪*(ㄗ@、)]([爪*(ㄗ@、)]于胤反言苦报尽处方显灭谛故名灭谛为破[爪*(ㄗ@、)]有经本而云破卵卵卢管反谓由破于生死[穀-禾+卵]卵显得灭谛故也)</p>
<p style="text-align: left">
	　　能攫噬(攫拘缚反噬常制反苍颉篇曰攫搏也说文曰攫爪持也广雅曰噬啮也言由造集损害真实出离善根故此犹如师子搏啮也攫字经本有从立犬边作[玃-(目*目)+賏]者甚谬也花严阇梨共<a>三藏</a>覆勘此梵本谓之似多此云师子然依业用声呼故翻为攫噬其于犬边矍者乃是猨[玃-(目*目)+賏]之属与梵本不相当也噬字要宜从竹经本有从二十者音武系反又有口边着莁者无不是字也以音词孕反也)</p>
<p style="text-align: left">
	　　浑浊(浑户昆反切韵浑浊也重言训义犹云清净耳)</p>
<p style="text-align: left">
	　　坏(普该反未烧瓦也)</p>
<p style="text-align: left">
	　　愤毒(愤夫问反贾注国语曰愤盛也郑注礼记曰愤谓怒气充实也)</p>
<p style="text-align: left">
	　　惊骇(骇闲揩反广雅曰骇起也夫惊者其心必举举起已故惊也)</p>
<p style="text-align: left">
	　　匿疵(匿尼力反疵疾移反广雅曰匿隐也杜注左传曰匿隐也疵病也言苦谛隐藏烦恼过患也)</p>
<p style="text-align: left">
	　　傲慢(傲五告反杜注左传曰傲不敬也傲字经本有从竖心边作慠者谬也)</p>
<p style="text-align: left">
	　　驶流(驶所吏反苍颉篇曰驶速疾也字从马史声经本有从马边夬者音古穴反乃是駃騠马名非此经意)</p>
<p style="text-align: left">
	　　经卷第十三　光明觉品</p>
<p style="text-align: left">
	　　阎浮提(正云赡部提赡部树名也提此云洲谓香山上阿耨池南有一大树名为赡部其叶上阔下狭此南洲似彼故取为名也)</p>
<p style="text-align: left">
	　　弗婆提(具正云布噜婆毗提诃言布噜婆者此云初谓日初出处此翻为东也毗胜也提诃身也)</p>
<p style="text-align: left">
	　　瞿耶尼(具云阿钵唎瞿陀尼言阿钵唎者此云西或曰钵执忙此云后谓日后边处瞿牛也陀尼货也谓以牛买物如此洲用钱也)</p>
<p style="text-align: left">
	　　郁单越(具正云嗢怛罗句嚧言嗢怛罗者此云上也胜也句嚧所作也谓彼洲人于所作事皆<a>无我</a>所胜二洲故也)</p>
<p style="text-align: left">
	　　文殊师利(正云曼殊室利言曼殊者此云妙也室利德之也)</p>
<p style="text-align: left">
	　　丈夫(大戴礼曰文者长也夫者扶也言长制万物者也白虎通曰夫扶也以道扶接也丈夫为言状扶人者也左传曰进贤达能谓之丈夫也广雅曰男子谓之丈夫有名行者也)</p>
<p style="text-align: left">
	　　绀青(绀古暗反珠丛曰深青之色而伴赤色者谓之绀也)</p>
<p style="text-align: left">
	　　戏笑(戏字虚边作弋弋音余力反笑字从竹犬声有作笑者俗也)</p>
<p style="text-align: left">
	　　寤世间(寤吾故反寤觉也谓令世间皆出生死睡眠)</p>
<p style="text-align: left">
	　　尘累(累力恚反郑玄注曰累系也谓六境污心如尘坋人即系缚不得出离故总谓之尘累也尘字从庶土庶众也谓众土成尘会意字也今人多从鹿下土为尘莫识其义也)</p>
<p style="text-align: left">
	　　菩萨问明品</p>
<p style="text-align: left">
	　　晓悟群蒙(广雅曰晓说也郑注礼记曰群众也韩康伯注易蒙昧幼小之皃说文曰蒙谓童蒙也言凡夫于道未有所识如幼童蒙菩萨说文令开悟也说音书锐反)</p>
<p style="text-align: left">
	　　惟仁(郭璞注尔雅曰惟发语声乱也周礼曰天德曰二言人有如天覆育之德者即谓之为仁之也)</p>
<p style="text-align: left">
	　　湍流竞奔逝(湍他官反说文云浅水流沙上曰湍又曰湍疾濑也尔雅曰逝往也濑音赖)</p>
<p style="text-align: left">
	　　长风(长直良反兼名字苑云风暴疾而起者谓之长风也)</p>
<p style="text-align: left">
	　　鼓扇(鼓公户反郑注仪礼曰鼓犹击也扇动摇也鼓字经本有从壴边作皮者此乃钟鼓字也)</p>
<p style="text-align: left">
	　　机关木人(韩康注易云枢机制动之主也按机即枢机用资转动关键义在密能言其木人<a>无心</a>但以闇密绳楔而能运动令喻业体都无作者而能生起种种果报也)</p>
<p style="text-align: left">
	　　从[穀-禾+卵]([穀-禾+卵]苦角反郭注尔雅曰[穀-禾+卵]谓鸟子须毋者鶵谓能自食者也[穀-禾+卵]字经本有从[聲-耳][夕*ㄗ]者元不是字寻兹殊谬起自无识胸臆制字陷误童蒙耳)</p>
<p style="text-align: left">
	　　涛波(涛唐劳反三苍曰大波为涛也)</p>
<p style="text-align: left">
	　　阿揭陀药(阿此云普也揭陀云去也言服此药者身中诸病普皆除去也又云阿无也揭陀病也服此药已更无有病故名之耳)</p>
<p style="text-align: left">
	　　毗蓝风(正云吠滥婆言吠者散也滥婆者所至也言此风所至之处悉皆散坏也人云毗不也蓝婆迟也谓此风行最极迅急旧翻为迅猛风是也其水轮下风轮亦与此风同名)</p>
<p style="text-align: left">
	　　樵湿(怚疾遥反湿失入反说文曰樵薪也湿字经本有作湿者音他合反此乃平原郡之水名耳)</p>
<p style="text-align: left">
	　　如钻燧(钻则官反燧徐醉反钻谓木中取火燧谓镜中取火也淮南子曰阳燧见日则熯而为火方诸见月则津而为水许叔重曰阳燧五石之铜精仰日则得火方诸五石之精作圆器以似仰月则得水也燧又作鐆也)</p>
<p style="text-align: left">
	　　赫日(赫亨格反毛诗传曰赫盛皃)</p>
<p style="text-align: left">
	　　孩稚(雅直履反方言曰稚年小也字又作稚也)</p>
<p style="text-align: left">
	　　芒草箭(芒草一名杜策西域既自有之江东亦多此类其形似荻皮重若笋体质柔弱不堪劲用也其宜作莣也)</p>
<p style="text-align: left">
	　　射(神亦反)</p>
<p style="text-align: left">
	　　蹑(尼猎反蹈也)</p>
<p style="text-align: left">
	　　受馁(馁奴罪反说文曰馁饥也字从食妥声经本有从食边委者音于伪反此乃餧[飢-几+卜]之字)</p>
<p style="text-align: left">
	　　基堵(堵当古反贾逵曰基始也公羊传曰五板为堵何休曰八尺曰板一堵凡四十尺也今谓创始筑墙基为宫空之本时者也)</p>
<p style="text-align: left">
	　　率土咸戴仰(尔雅曰率从也玉篇曰戴谓欣奉于上也言从化之民莫不欣然奉事也)</p>
<p style="text-align: left">
	　　经卷第十四　净行品</p>
<p style="text-align: left">
	　　奢摩他(此云止息亦曰寂静谓正定离沉掉也)</p>
<p style="text-align: left">
	　　毗钵舍那(此云种种观察谓正慧决择也)</p>
<p style="text-align: left">
	　　猗觉(猗于宜反淹师文选音义云猗美也玉篇顾野王曰叹美之猗字又作袆郭璞注尔雅曰袆谓佳丽轻美之皃今此觉支由定加行伏沉掉故引定身心轻美安和即当轻美之义故得定者非<a>唯心</a>安调畅亦复容皃光润矣也)</p>
<p style="text-align: left">
	　　檀波罗蜜(具云檀那波罗蜜多檀那此云施也波罗蜜云<a>彼岸</a>也多云到也言施能到彼岸后之五度波罗蜜多皆准此释之也)</p>
<p style="text-align: left">
	　　尸波罗蜜(具云尸罗此曰清凉)</p>
<p style="text-align: left">
	　　羼提(羼初苋反此曰安忍)</p>
<p style="text-align: left">
	　　毗梨耶(此云精进)</p>
<p style="text-align: left">
	　　禅那(此云静虑谓静心思虑也旧翻为思惟修者略也)</p>
<p style="text-align: left">
	　　般若(此云慧也西域慧有二名一名般若二名未底智唯一名谓之诺那即是第十智度名也)</p>
<p style="text-align: left">
	　　<a>僧伽</a>蓝(具云僧伽罗摩言僧者众也伽罗摩者园也或云众所乐住处也)</p>
<p style="text-align: left">
	　　舍诸罪轭(轭于隔反珠丛曰轭车辕端横木也今谓诸罪荷担在身如牛为重载所压在家累系如牛被轭脱俗入道犹舍轭也)</p>
<p style="text-align: left">
	　　袈裟(具正云迦逻沙曳此云染色衣西域俗人皆着白色衣也)</p>
<p style="text-align: left">
	　　绍隆(绍市沼反切韵称绍继也郑注礼记云隆犹盛也言继嗣宗业令兴盛者也)</p>
<p style="text-align: left">
	　　统理(统他宋反汉书臣瓒注曰统总也玉篇曰理治也言总管摄治御之)</p>
<p style="text-align: left">
	　　阇梨(具云阿阇梨此云轨范师谓与<a>弟子</a>为轨则师范然有五种阇梨一羯磨二威仪三依止四受经五<a>十戒</a>闇梨西域又有君持阇梨也)</p>
<p style="text-align: left">
	　　捡束(颜注汉书曰检局也谓枸局之不使分散也旧文依检验之义今依检系之义也)</p>
<p style="text-align: left">
	　　僧伽梨(正云僧揭胝此曰和合衣谓要须两重合成故也)</p>
<p style="text-align: left">
	　　噬诸烦恼(噬常制反三苍曰噬啮也字宜从竹巫也)</p>
<p style="text-align: left">
	　　盥掌(盥古漫反说文曰盥澡手也)</p>
<p style="text-align: left">
	　　发趾(趾之示反字林曰趾足也)</p>
<p style="text-align: left">
	　　陂泽(陂彼为反说文曰穿地通水曰池畜水曰陂也)</p>
<p style="text-align: left">
	　　池沼(沼之绕反说文曰沼池也)</p>
<p style="text-align: left">
	　　汲井(广雅曰汲取也取水于井故云汲井)</p>
<p style="text-align: left">
	　　园圃(苍颉篇曰种树曰园种菜曰圃也)</p>
<p style="text-align: left">
	　　耘除(耘于君反韵圃称耘锄也毛诗传曰耘除草也字又作[禾*員][(工/木)*芸]两体今经本作芸字者此乃芸薹菜名)</p>
<p style="text-align: left">
	　　头陀(正云杜多此曰斗薮谓去离缘务少欲知足等十二种行皆能弃舍烦恼故也)</p>
<p style="text-align: left">
	　　丑陋(玉篇曰陋猥也谓容皃猥恶也)</p>
<p style="text-align: left">
	　　沙门(正云沙迦懑囊此云止息谓止息一切诸不善法又曰劬劳谓修一切劬劳苦行又曰听闻薰习是常业故又云止息者谓袈裟[蒢-(一/木)+(肆-聿)]力止息一切不安隐故也)</p>
<p style="text-align: left">
	　　<a>婆罗门</a>(此云舍恶法又曰净行也)</p>
<p style="text-align: left">
	　　操行(操仓到反王逸注楚辞曰操志也玉篇曰持志贞固曰操也)</p>
<p style="text-align: left">
	　　甲胄(广雅曰胄兜鍪也鍪音牟)</p>
<p style="text-align: left">
	　　铠仗(铠[├/(冗-几+月)]代反仗除亮反说文曰铠甲也风土记曰仗谓刀戟之总名也颜注汉书曰仗谓所持兵器也字宜从立人经本有从木者棒杖字也或从扌者扙托字也)</p>
<p style="text-align: left">
	　　不挢威仪(挢居夭反贾注国语行非先王之法曰挢玉篇曰挢假也诈也今言威仪真实不诈现异相也字宜从扌经本从矢者王逸注楚辞云直也尔雅云勇也苍颉篇云正也此乃并非经意也)</p>
<p style="text-align: left">
	　　林薮(薮桑走反郑玄注周礼曰泽无水曰薮又曰薮大泽也又云水希之泽曰薮韩诗传曰泽中可禽兽居之曰薮也)</p>
<p style="text-align: left">
	　　粗涩(涩字有作涩者不是字也)</p>
<p style="text-align: left">
	　　讽诵(讽方凤反郑玄注周礼曰背文曰讽以声节之曰诵)</p>
<p style="text-align: left">
	　　佛塔(塔梵言也或曰偷婆正云窣堵波此翻为坟陵也)</p>
<p style="text-align: left">
	　　若饭食时(饭扶晚反说文云饭食也谓食饼也盖吃之异名也)</p>
<p style="text-align: left">
	　　贤首菩萨品上</p>
<p style="text-align: left">
	　　摩诃衍(具云摩诃衍那言摩诃者此云大也衍那云乘也)</p>
<p style="text-align: left">
	　　兼利(文字集略曰兼并也言菩萨自利复利于他故云兼利也)</p>
<p style="text-align: left">
	　　晃曜(晃胡广反说文曰晃明也广雅曰晃晖也字又作晃也)</p>
<p style="text-align: left">
	　　绚焕(绚呼遍反郑注仪礼曰绚谓文彩成也何晏注论语曰焕明也)</p>
<p style="text-align: left">
	　　刧中饥馑(渠恡反尔雅曰谷不熟曰饥蔬不熟曰馑谷梁传曰一谷不升曰嗛二谷不升曰饥三谷不升曰馑四谷不升曰康五谷不升大浸升登也成也墨子曰一谷不收谓之馑二谷不收谓之旱三谷不收谓之凶四谷不收谓之馈五谷不收谓之饥馑言五谷者礼记月令云麦菽稷麻黍也或曰房散角芒[禾*會]也饥字或作饥之也)</p>
<p style="text-align: left">
	　　惬(牵协反)</p>
<p style="text-align: left">
	　　俾乐色(俾卑尔反孔安注书曰俾使也)</p>
<p style="text-align: left">
	　　所好尚(好呼到反乐也颜注汉书曰尚崇也)</p>
<p style="text-align: left">
	　　离諠愦(愦公对反广雅曰愦乱也)</p>
<p style="text-align: left">
	　　雅思渊才(思先吏反渊鸟玄反毛诗传曰渊深之也)</p>
<p style="text-align: left">
	　　良毉(毛诗传曰良善也毉字或作医也)</p>
<p style="text-align: left">
	　　示谒天庙(谒于歇反苍颉篇曰示现也尔雅曰谒请也言示现祈请天神灵庙也)</p>
<p style="text-align: left">
	　　蹲踞(蹲徂仑反踞居御反)</p>
<p style="text-align: left">
	　　禀邪(禀彼锦反孔注书曰禀受也字宜从禾古文作禀也)</p>
<p style="text-align: left">
	　　经卷第十五　贤首品下</p>
<p style="text-align: left">
	　　瀑流(瀑蒲报反说文曰瀑疾雨也谓天澍猝疾大雨山川洪流忽尔而至者也)</p>
<p style="text-align: left">
	　　船筏(筏房越反方言曰[竺-二+孚]谓之箄箄谓之筏秦晋通语也又案暂缚柴木水中运载者亦曰筏也筏字又作橃[啜-口+舟]两体也)</p>
<p style="text-align: left">
	　　毁呰(呰资尔反说文曰呰呵也)</p>
<p style="text-align: left">
	　　逮成(上唐爱反郑注礼记曰逮及也谓预及于事也)</p>
<p style="text-align: left">
	　　拯(拯之肯反杜注左传曰拯救助也)</p>
<p style="text-align: left">
	　　惠施(广雅曰惠赐也)</p>
<p style="text-align: left">
	　　珍馔(馔仕眷反尔雅曰馔美也)</p>
<p style="text-align: left">
	　　戈鋋剑戟(戈古禾反铤市连反小雅曰戈钩戟也说文曰戈谓平头戟也声类曰鋋鏦也鏦音[穴/匆/心]许叔重注淮南子曰鏦小矛方言吴扬江淮南楚之间谓矛为鋋案论语图戈形旁出一刃也戟形旁出两刃)</p>
<p style="text-align: left">
	　　弧矢(弧户吾反矢式耳反说文弧木弓也考工记曰剡木曰矢谓即箭也弧字经本有从矢边作弧或矢边直作瓜者皆无典据矢字又作[乏-之+夫]或亦作[笑-大+夫]也)</p>
<p style="text-align: left">
	　　车舆(舆与居反玉篇曰舆谓车之总名也)</p>
<p style="text-align: left">
	　　何况(况许诳反况字正体两点边作经本有从三点者说文谓之寒水殊乖譬况之义也)</p>
<p style="text-align: left">
	　　须臾(玉篇曰须臾俄顷之间也俱舍论云百二十刹那为一怛刹那量六十怛刹那为一腊缚三十腊缚为一须臾三十须臾为一昼夜也)</p>
<p style="text-align: left">
	　　败衂(衂女育反玉篇曰衂折挫也左思吴都赋曰衂挫芒是也)</p>
<p style="text-align: left">
	　　徒[施-也+(衣-〦+二)]([施-也+衣]力与反孔安注书曰徒众也[施-也+衣]犹言侣广雅曰侣伴也)</p>
<p style="text-align: left">
	　　窜匿(窜[夕/鹿]乱反玉篇曰窜逃藏也广雅曰匿隐)</p>
<p style="text-align: left">
	　　释提桓(勘此中梵本与前第一卷说不殊古人谬置桓字深成罪过也)</p>
<p style="text-align: left">
	　　[跳-兆+(焰-火)](徒到反说文曰蹈蹋也)</p>
<p style="text-align: left">
	　　仅(渠恡反说文曰仅才能也字从[廿/由/八/土]省故但革下土也)</p>
<p style="text-align: left">
	　　忧悴(悴疾醉反方言曰悴伤谓容貌[(病-(序-予)+厂)-丙+臾]损字又作顇也)</p>
<p style="text-align: left">
	　　被甲(被皮义反广雅曰被加也谓之于身也)</p>
<p style="text-align: left">
	　　[(ㄇ@(企-止))/肙]网([(ㄇ@(企-止))/肙]古泫反珠丛曰[(ㄇ@(企-止))/肙]谓以绳系取鸟也字又作罥也)</p>
<p style="text-align: left">
	　　忉利天(忉利梵言正云怛唎耶怛唎奢言怛唎耶者此云三也怛唎奢者卅也谓须弥山顶四方各有八大城当中有一大城帝释所居总数有三十三处故从处立名也)</p>
<p style="text-align: left">
	　　摩醯首罗(正云摩[醠-央+兮]湿伐罗言摩[醠-央+羊]者此云大也湿伐罗者自在也谓此大王于大千界中得自在故)</p>
<p style="text-align: left">
	　　无所拒(渠吕反字正宜作岠孔安注书曰岠违也玉篇曰岠推格之也方言云格止也今经本从才者此则时俗共用耳)</p>
<p style="text-align: left">
	　　珂雪色(珂可何反玉篇曰珂谓螺属所出于海其白若雪所以婴马膺者也)</p>
<p style="text-align: left">
	　　马脑(案马脑<a>梵音</a>谓之阿湿嚩揭波言阿湿嚩者此云马也嚩音符何反揭波者脑也藏也若言阿湿摩揭波此云石藏案此宝出自石中故应名石来以马声滥石藏声滥脑故谬云马脑)</p>
<p style="text-align: left">
	　　多罗花(具释如下三十三中)</p>
<p style="text-align: left">
	　　曼陀罗(此云悦意花又曰杂色花亦云柔耎声亦云天妙花也)</p>
<p style="text-align: left">
	　　鸡罗多摩(鸡罗具云鸡萨罗此云花蕊也多摩具云多摩罗此云天花也谓此香是天上花蕊所作也)</p>
<p style="text-align: left">
	　　婆利师迦(此云雨时生者花即以此花和合为香故还立此名案梵语云婆利师此云雨也迦者时也其花要至雨时方生故名也)</p>
<p style="text-align: left">
	　　末利香(末利者花名也其花黄金色然非末利之言即翻为黄也)</p>
<p style="text-align: left">
	　　经卷第十六　升须弥顶品</p>
<p style="text-align: left">
	　　置普光明藏(广雅曰置着也谓安着于其藏中也)</p>
<p style="text-align: left">
	　　十千层级(层贼楞反级居立反案梵本中谓之出趒也)</p>
<p style="text-align: left">
	　　十千缯绮(缯疾陵反说文曰缯谓帛之总名也帛有邪文曰绮也释名曰绮崎也其文崎邪不顺经纬之纵横之也)</p>
<p style="text-align: left">
	　　迦叶(具云迦摄波此曰饮光斯则一家之姓氏也佛降生此姓氏中即以姓为名也)</p>
<p style="text-align: left">
	　　拘那牟尼(正云迦那迦牟尼言拘那者此云金色也牟尼仙也佛是大仙身真金色故此名佛为金色仙也)</p>
<p style="text-align: left">
	　　迦罗鸠驮(具云迦罗鸠村驮此云所应断已断也)</p>
<p style="text-align: left">
	　　毗舍浮(正云毗湿婆部言毗婆者此云遍一切也部自在也言遍于一切皆得自在或翻为一切有)</p>
<p style="text-align: left">
	　　尸弃(正云式弃那此云持髻或曰有髻也)</p>
<p style="text-align: left">
	　　毗婆尸(此云净观或曰胜观亦云胜见或曰种种观也)</p>
<p style="text-align: left">
	　　弗沙(正云勃沙此云增威)</p>
<p style="text-align: left">
	　　提舍(正云底沙依西域训字云底谓底逻那此云度也沙谓皤沙此云说也言说法度人之也)</p>
<p style="text-align: left">
	　　波头摩(正云钵特忙此云赤莲花)</p>
<p style="text-align: left">
	　　须弥顶上偈赞品</p>
<p style="text-align: left">
	　　阿卢那花(此云日欲出时红赤之相其花色似彼故用彼名之谓即红莲花也)</p>
<p style="text-align: left">
	　　那罗陀花(那正曰捺罗此云人也陀谓陀罗此云持也其花香妙人皆佩之故曰人持花之也)</p>
<p style="text-align: left">
	　　性尔(尔犹如此也如此即是印可之言故珠丛曰尔谓言相然也)</p>
<p style="text-align: left">
	　　宁受(玉篇曰宁愿辞)</p>
<p style="text-align: left">
	　　伟哉(伟于鬼反说文曰伟奇也切韵称伟大也玉篇曰哉谓语末之辞)</p>
<p style="text-align: left">
	　　菩萨十住品</p>
<p style="text-align: left">
	　　虚闲(无为曰虚无事曰闲)</p>
<p style="text-align: left">
	　　宴寝(宴于见反颜注汉书曰宴谓安息也)</p>
<p style="text-align: left">
	　　吼(呼口反)</p>
<p style="text-align: left">
	　　教诏(教古孝古包二反诏章曜章遥二反尔雅曰诏导也郭璞曰谓教导也)</p>
<p style="text-align: left">
	　　大方广佛花严经音义卷上</p>
				</div></div><hr><script charset='utf-8' src='../../js/footer.js'></script></body></html>