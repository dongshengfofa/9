<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第二十六卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第二十六卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第二十六卷</strong></p>
<p style="text-align: left">
	　　释云公撰　大唐<a>沙门</a>慧琳再加[刪-冊+(狦-(狂-王))]补</p>
<p style="text-align: left">
	　　<a>涅盘</a>经从第十一尽四十</p>
<p style="text-align: left">
	　　阇维分两卷</p>
<p style="text-align: left">
	　　大般泥洹经六卷</p>
<p style="text-align: left">
	　　方等般泥洹经两卷</p>
<p style="text-align: left">
	　　南本涅盘经三十六卷同用此音</p>
<p style="text-align: left">
	　　右已上计七十六卷同此卷音</p>
<p style="text-align: left">
	　　大般涅盘经第十一卷</p>
<p style="text-align: left">
	　　习习(经文有从疒女革反作[病-丙+習]诸字书并无此[病-丙+習]字近代人加疒作之)</p>
<p style="text-align: left">
	　　哕噎(於越反通俗文气逆也说文云气短也)</p>
<p style="text-align: left">
	　　麻沥(上力金反声类小便数也经文作淋说文水[泛-之+(犮-乂+又)]也广雅淋渍也非此义)</p>
<p style="text-align: left">
	　　怼恨(上直泪反古文作[言*對]同尔雅云怼怨而且忿也)</p>
<p style="text-align: left">
	　　阿伽陀药(此云无病或云不死药有翻为普除去谓众病悉除去也)</p>
<p style="text-align: left">
	　　三摩拔提(此云等至<a>无心</a>定也)</p>
<p style="text-align: left">
	　　[夢-夕+登]瞢(徒登反下莫登反昏昧也)</p>
<p style="text-align: left">
	　　那罗延(此云力士或云天中或云人中力士或云金刚力士也或云坚固力士)</p>
<p style="text-align: left">
	　　钵建提(此云跳踯此中力士甚勇健捷疾也)</p>
<p style="text-align: left">
	　　欠[去*欠](墟庶反通俗文口通气也有作呿非此义也)</p>
<p style="text-align: left">
	　　蟠龙(薄寒反方言龙未升天谓之蟠龙广雅蟠屈也经作盘器物字非此用也)</p>
<p style="text-align: left">
	　　[利-禾+皮]剥(上音披经文假借用字书中并无此字也)</p>
<p style="text-align: left">
	　　结加趺坐(趺音府无反三苍云足趺也郑注仪礼云足上也按摄持鞋履之处名为足趺慧琳云结加趺坐者加字只合单作加盘结二足更手以左右足趺加于二[骨*坒]之上名结加趺坐其坐法差别名目颇多不可繁说今且略叙二种坐仪先以右足趺加左[骨*坒]上又以左足趺加右[骨*坒]上令二足掌仰于二[骨*坒]之上此名降魔坐二手亦仰掌展五指以左押在安在怀中诸禅师多傅此坐是其次也若依持明藏教灌顶阿阇梨所传授即以吉祥坐为上降魔为次其吉祥坐者先以左足趺加右[骨*坒]上又以右足趺加左[骨*坒]上亦令二足掌仰于二[骨*坒]之上二手准前展指仰掌以右押左此名吉祥坐于一切坐法之中此最为上如来成正觉时身安吉祥之坐左手指地作降魔之印若<a>修行</a>人能常习此坐具足百福庄严之相能与一切三昧相应名为最胜也)</p>
<p style="text-align: left">
	　　劈裂(上匹狄反说文破也谓寒冻肉裂也广雅中分也)</p>
<p style="text-align: left">
	　　阿罗罗阿波波(谓<a>地狱</a>寒苦之声也此四地狱因声为名也观佛三昧海经第五卷中广说其因缘)</p>
<p style="text-align: left">
	　　波头摩地狱(此四地狱因花为名应堕彼狱必有花来迎其神识)</p>
<p style="text-align: left">
	　　擘裂(补革反说文撝也手擘也郑玄云破裂之也)</p>
<p style="text-align: left">
	　　建陀(具足云私建陀此云荫也朗法师云是偏唇鬼也)</p>
<p style="text-align: left">
	　　忧摩陀(摩音莫可反此云妖狂亦云是醉神者也)</p>
<p style="text-align: left">
	　　阿婆魔罗(此云无花鬘或云颠狂也)</p>
<p style="text-align: left">
	　　散陀那花(亦云线陀那此云流花也)</p>
<p style="text-align: left">
	　　卢脂那花(亦云卢遮那此云眼花也)</p>
<p style="text-align: left">
	　　筝(说文云鼓[糸*(烈-列+玄)]筑争乐也秦人无义二子争父之瑟中分之故号曰笋今加竹作笋)</p>
<p style="text-align: left">
	　　笛(说文七孔笛也俗云羗笛三孔也风俗通云笛笛者涤也涤邪秽纳雅正也)</p>
<p style="text-align: left">
	　　箫(尔雅大箫谓之[竺-二+言]郭璞云编三十三管长尺四寸小者谓之笺十六管也)</p>
<p style="text-align: left">
	　　瑟(尔雅云大瑟谓之洒郭注云长八尺一寸广一尺八寸二十七弦也)</p>
<p style="text-align: left">
	　　箜篌(释名云此师延所作靡靡之乐后出于桑间濮上之地盖空国之侯所存师延为[晉-(ㄙ*ㄙ)+(口*口)]平公鼓焉后为郑卫分其地遂亡其国故号为郑卫之音谓之淫乐也)</p>
<p style="text-align: left">
	　　鼓吹(鼓动也击也有从皮作鼓俗字也)</p>
<p style="text-align: left">
	　　多伽娄香(释论云木香此云不没也)</p>
<p style="text-align: left">
	　　麒麟(渠之反力真反说文仁兽也头上一角角端头有肉麝身牛尾经文作骐驎字说文云马文如綦文者也驎力振反尔雅白马黑唇曰驎并非经义)</p>
<p style="text-align: left">
	　　枸枳罗鸟(亦云瞿枳罗瞿此云牛亦名地枳罗云钉)</p>
<p style="text-align: left">
	　　氍毹(渠俱山千二反通俗云织毛蓐也经作氀力宇反氀毼也非此义也)</p>
<p style="text-align: left">
	　　毾[登*毛](上他盍反释名云施之大床前榻上以登上大床因以名之[登*毛]音得恒反)</p>
<p style="text-align: left">
	　　拘执(状如[炎*毛]一边毛长色黑律中六群<a>比丘</a>反被拘执夜出怖人言似鬼之者也)</p>
<p style="text-align: left">
	　　[革*茸]衣(三苍而容反说文鞍毳饰也亦作[卄/毦]而容反或作毦人至反广雅罽也织毛曰罽[革*茸]字三体通取任用于义无失经有作茸而容反说文云茸草也非经义也)</p>
<p style="text-align: left">
	　　根子(谓姜芋之属也以无子可种但擘根而生故也)</p>
<p style="text-align: left">
	　　茎子(户耕反谓石[木*(堊-王+田)]杨柳之属是也以无根而生故谓之也)</p>
<p style="text-align: left">
	　　节子(谓兰香芹蓼稊子秬属草等之属是也有节即生故也)</p>
<p style="text-align: left">
	　　接子(姊叶反谓梨柿之属同类相接者也有经作[(盡-(烈-列))-皿+足][這-言+(妻-女+十)]字全非字体也[這-言+(妻-女+十)]又音才叶反疾也非今所取)</p>
<p style="text-align: left">
	　　子子(即诸种子是也)</p>
<p style="text-align: left">
	　　丹枕(按<a>天竺</a>多用帛[疊*毛]缯缘纻兜罗绵而作或枕或倚者也丹谓赤色也)</p>
<p style="text-align: left">
	　　安簧木枕(谓枕内安簧撼之出声状如有水也)</p>
<p style="text-align: left">
	　　六[筷-夬+尃](说文云局戏也六着十二棋也)</p>
<p style="text-align: left">
	　　拍毱(巨六反古文作[竺-二+鞠]今作鞠郭璞云毛丸气毬之类以[踢-勿+月]鞠蹋戏也兵势也新书二十五篇传云皇帝所作也)</p>
<p style="text-align: left">
	　　掷石(按<a>汉书</a>甘延寿投石拔距张晏注云飞石重十二斤为机发行三百步延寿有力能以手投之也今人掷砖者是砖音徒和反)</p>
<p style="text-align: left">
	　　卜筮(时世反<a>礼记</a>云龟为卜蓍为筮并谓决嫌疑定犹豫故字从竹从巫者揲蓍取卦折竹为爻故字从竹揲音禅列余列二反蓍音尸)</p>
<p style="text-align: left">
	　　遍耳(经文有作身恐写误)</p>
<p style="text-align: left">
	　　第十二卷</p>
<p style="text-align: left">
	　　脑胲诸脉(胲古来反玉篇云足大指也谓分段之身极上为脑极下为胲血肉所及皆有其脉脑外是发胲外是甲此中无脉故以简之旧音以为胡卖反呼为骨者全非经意也)</p>
<p style="text-align: left">
	　　腨骨(时兖反说文腓膓也扶非反腨即膓也或作[跳-兆+專]字用亦同)</p>
<p style="text-align: left">
	　　以柱髀(蒲米反北人用此音又必尔反江南行此音释名髀卑也在下称也古文亦作[跳-兆+卑]经文有作[跳-兆+坒][月*坒]二体并俗字非正者也)</p>
<p style="text-align: left">
	　　髋骨(口丸反埤苍髋尻也或作臗字用同)</p>
<p style="text-align: left">
	　　颔骨(侯感反郭璞云颔谓颔车也释名云辅车也南楚谓之颔秦[晉-(ㄙ*ㄙ)+(口*口)]谓之颐所以辅持于口也)</p>
<p style="text-align: left">
	　　姿态(下他代反意姿也谓能度人情貌也古文作[仁-二+能]用同也)</p>
<p style="text-align: left">
	　　视瞚(尸闰反玉篇云目动也<a>列子</a>作瞬通俗文作眴音县并同)</p>
<p style="text-align: left">
	　　[峻-山+皮](七旬反皮细裂坼也)</p>
<p style="text-align: left">
	　　因的(丁历反说文的明也传曰射质也谓的然明见也今射堋中鹿子是也古文作[釣-金+弓]字同用也)</p>
<p style="text-align: left">
	　　箭中(知仲反礼记云射中即得为诸侯不中不得为诸侯是也)</p>
<p style="text-align: left">
	　　楚挞(他达反篝打也广雅挞击也楚一名荆挞古文作[這-言+((土/羊)*欠)]用同也)</p>
<p style="text-align: left">
	　　欬逆(枯戴反说文逆气也字林瘶也经文多作咳侯来反婴儿也咳非此义也)</p>
<p style="text-align: left">
	　　艾白(五盖反尔雅艾水台言其色似艾也)</p>
<p style="text-align: left">
	　　赧然(拏盏反言赧愧也小雅云面愧曰赧说文面惭也)</p>
<p style="text-align: left">
	　　杖干(公旦反树茎也字从干经文有从木作干非此义也)</p>
<p style="text-align: left">
	　　[月*郤]跌(徒结反失脚也)</p>
<p style="text-align: left">
	　　背偻(力矩反广雅曲背也通俗文云曲脊谓之伛偻经文有作瘘字音云卢构反痔病经非此义也)</p>
<p style="text-align: left">
	　　恶贱(上乌故反憎嫌也亦作僫字用同)</p>
<p style="text-align: left">
	　　螺玉(勒和反蚌也古文正羸同经文有作[豕/虫]力底反借音用非也蚌字音蒲讲反俗为蜯字非本体)</p>
<p style="text-align: left">
	　　发撤(缠列反去也除也坏也)</p>
<p style="text-align: left">
	　　敷在身边(抚无反小雅敷遍也布也古文作专同正体从甫也)</p>
<p style="text-align: left">
	　　肉疱(蒲貌反谓皮上有肉结也)</p>
<p style="text-align: left">
	　　兜罗绵(此云木绵也甚细耎状似杨柳树花若用此绵触人眼睛泪不出故知耎)</p>
<p style="text-align: left">
	　　七枝(谓白象四足尾鼻及茎共为七支)</p>
<p style="text-align: left">
	　　绀艳(间验反色光也绀青如吠琉璃)</p>
<p style="text-align: left">
	　　开剖(暜厚反上声破也苍颉篇判也析也分也)</p>
<p style="text-align: left">
	　　髦尾(上莫高反说文髦发也谓毛中之长髦也经文有作鬃子公反义亦通也)</p>
<p style="text-align: left">
	　　聪睿(夷岁反说文[沱-匕+(火/又)]明也玉篇云通也智也古文作睿籕文作壡用亦通)</p>
<p style="text-align: left">
	　　挠大海(呼高反说文挠扰也经文作[打-丁+毛]俗字也)</p>
<p style="text-align: left">
	　　第十三卷</p>
<p style="text-align: left">
	　　耽缅(多含反说文乐也国语云嗜也古文作媅妉二体诸字书作酖耽二体缅音眠善反说文乐酒也古文作[酉*面]说文亦乐于酒)</p>
<p style="text-align: left">
	　　摩娄伽子(此云游子藤也)</p>
<p style="text-align: left">
	　　尼拘陀(旧音云无节树花严音义云其叶如<a>柿子</a>叶子似<a>枇杷</a>子有蒂性耐老树中最高大也)</p>
<p style="text-align: left">
	　　虫[月*虫](七余反通俗文云肉中虫三苍蝇乳肉中也经文作蛆子余反<a>庄子</a>云螂蛆甘螮谓其公也又作疽久[病-丙+(雍-〦)]也此后二并非经义也云云也)</p>
<p style="text-align: left">
	　　瘜肉(思力反说文奇肉也又恶肉也又作[月*息]字用同也)</p>
<p style="text-align: left">
	　　创痍(羊之反三苍痍伤也通俗云体创曰痍头创曰伤也)</p>
<p style="text-align: left">
	　　陀罗骠(毗妙反此云主帝也)</p>
<p style="text-align: left">
	　　求那(此云依帝也)</p>
<p style="text-align: left">
	　　阿摩勒水(此云无垢汤也)</p>
<p style="text-align: left">
	　　尼婆罗水(此云无胜汤亦云呵梨勒汁)</p>
<p style="text-align: left">
	　　钵昼罗(亦名优陀伽此云煮树叶汤如今时茶榠之类也)</p>
<p style="text-align: left">
	　　或云波耶(此云水也即罽宾国人呼水名也)</p>
<p style="text-align: left">
	　　或言郁特(此是东天竺人呼水名也特音徒得反有作持非也)</p>
<p style="text-align: left">
	　　[沙/糸]利蓝(沙贾反梵语此中天竺国人呼水名也)</p>
<p style="text-align: left">
	　　或言婆梨(此云杂药和水名也)</p>
<p style="text-align: left">
	　　或言波耶(亦云乳此声论中水名)</p>
<p style="text-align: left">
	　　第十四卷</p>
<p style="text-align: left">
	　　矬人(才戈反广雅矬短也通俗云侏儒曰矬经文多作痤字说文云小肿也非此义也)</p>
<p style="text-align: left">
	　　阿含(此云教也亦云法藏也众善所归也)</p>
<p style="text-align: left">
	　　毗纽天(亦作违纽此云遍同亦云遍胜天也)</p>
<p style="text-align: left">
	　　乳哺(蒲布反饮饴儿乳也有作餔字音同)</p>
<p style="text-align: left">
	　　歌罗罗时(受胎七日不净和合之时也)</p>
<p style="text-align: left">
	　　安浮陀时(亦云阿浮陀即二七日时如[爾/虫]胞肤)</p>
<p style="text-align: left">
	　　伽那时(云亦健男即<a>三七</a>日时状似凝酪也)</p>
<p style="text-align: left">
	　　闭手时(亦云闭尸)</p>
<p style="text-align: left">
	　　匍匐(上音蒲下蒲北反伏行也)</p>
<p style="text-align: left">
	　　生涎(详延反字林慕欲口延也诸字书作[盜-皿][漠-旲+彖]流三体并非三苍云涎小儿口液也唾也)</p>
<p style="text-align: left">
	　　因燧(辞醉反火母也<a>论语</a>云钻燧改火也孔注云一年之中钻燧各异木也世本云造火者燧人为名也)</p>
<p style="text-align: left">
	　　因钻(子丸反又子乱反说文云所以用穿物者也)</p>
<p style="text-align: left">
	　　因桴(拊无反鼓椎也正合从包作枹用同)</p>
<p style="text-align: left">
	　　沃壤(上乌谷反下如掌反谓土地润也)</p>
<p style="text-align: left">
	　　道捡(居险反玉篇云法度也又捡摄也)</p>
<p style="text-align: left">
	　　顾眄(眠见反说文邪视也方言自关而西秦晋之间曰眄)</p>
<p style="text-align: left">
	　　[舟*召]舫(下甫妄反通俗丈云连舟曰舫谓并两舟也)</p>
<p style="text-align: left">
	　　炎旱(上于廉反炎热也尔雅炎炎熏气灼人也)</p>
<p style="text-align: left">
	　　薄祐(尤救反尔雅祐福也)</p>
<p style="text-align: left">
	　　第十五卷</p>
<p style="text-align: left">
	　　一修多罗(此云契经亦称法本)</p>
<p style="text-align: left">
	　　二祇夜经(此云重颂偈)</p>
<p style="text-align: left">
	　　三受记经(梵云和伽罗那)</p>
<p style="text-align: left">
	　　四伽陀经(此云颂偈)</p>
<p style="text-align: left">
	　　讽诵(上风奉反)</p>
<p style="text-align: left">
	　　五优陀那经(此云无问自说)</p>
<p style="text-align: left">
	　　六尼陀那经(此云因缘经)</p>
<p style="text-align: left">
	　　七阿波陀那经(此云譬喻)</p>
<p style="text-align: left">
	　　八伊帝曰多伽经(此云本事经)</p>
<p style="text-align: left">
	　　九阇陀伽经(此云本生经)</p>
<p style="text-align: left">
	　　十毗佛略经(此云方广经)</p>
<p style="text-align: left">
	　　十一阿浮陀达摩(此云未曾有)</p>
<p style="text-align: left">
	　　十二优波提舍(此云论议经)</p>
<p style="text-align: left">
	　　儴佉(坏羊反梵言饷佉此云具也亦云珂异名耳)</p>
<p style="text-align: left">
	　　鸠留秦佛(亦名枸楼亦云迦罗鸠村驮亦云枸留孙并梵语讹略不切正<a>梵音</a>羯句忖那此云灭累也)</p>
<p style="text-align: left">
	　　拘那含牟尼(拘那此云树牟此云儒也)</p>
<p style="text-align: left">
	　　<a>迦叶佛</a>(此云龟是姓也正云加摄波一云是饮食仙种姓)</p>
<p style="text-align: left">
	　　橖[敲-高+亭]触(上宅行反捉触也经文作棠非也)</p>
<p style="text-align: left">
	　　水渧(丁历反通俗文云霝滴谓之疑渧今按在空为渧至地为滴丁沥反)</p>
<p style="text-align: left">
	　　趋走(七榆反玉篇云趋疾行也)</p>
<p style="text-align: left">
	　　性戾(力计反字林意乖也玉篇云曲戾也)</p>
<p style="text-align: left">
	　　敦喻(顿温反尔雅勉也谓相劝勉也)</p>
<p style="text-align: left">
	　　<a>豌豆</a>(椀丸反广雅琉豆也经文作宛登俗字并非禾体也)</p>
<p style="text-align: left">
	　　其镞(子木反字林云箭镝也江南言箭金也山东言箭足释名云箭本曰足古谓箭足为族尔雅金镞剪羽是)</p>
<p style="text-align: left">
	　　<a>觉悟</a>(交教反睡觉也觉亦悟也下吾故反俗字也正作窹从宀从爿吾声也苍颉篇云[穴/(爿*未)]觉而有言曰寤谓说梦中一事也)</p>
<p style="text-align: left">
	　　第十六卷</p>
<p style="text-align: left">
	　　天竺(或云身毒亦云贤豆皆讹也正云印度此云月也月有千名斯一称也良以彼土贤圣相继开悟群生照临如月也又云贤豆本名天帝当以天帝所护故世允号之)</p>
<p style="text-align: left">
	　　驰骋(直知反下丑领反广雅云驰奔也骋走也)</p>
<p style="text-align: left">
	　　婆私吒(竹家反古文作喥此云最胜以姓为名)</p>
<p style="text-align: left">
	　　鸣[口*(一/巾)]我口([口*(一/巾)]音子合反南经故云如怜子法此语文饰义亦多含经文多错作唼字音所押反非也)</p>
<p style="text-align: left">
	　　四衢(惧虞反尔雅四达谓之衢也郭璞云道四出也)</p>
<p style="text-align: left">
	　　摩诃斯那(此云大军将也)</p>
<p style="text-align: left">
	　　割其股(公五反有作[里*坒]音蒲米反亦通)</p>
<p style="text-align: left">
	　　切以为臛(呼各反王逸注楚辞云有菜曰羹无菜曰矐)</p>
<p style="text-align: left">
	　　憍萨罗国(亦云枸萨罗此云工巧国也)</p>
<p style="text-align: left">
	　　波斯匿王(此云胜军王或名和悦依仁王经云月光王也)</p>
<p style="text-align: left">
	　　刵耳劓鼻(刵而至反截耳也劓鱼器反截鼻也)</p>
<p style="text-align: left">
	　　断截手足(断徒管反有音短者非也)</p>
<p style="text-align: left">
	　　拾取土块(苦[(德-彳+王)-心+(衣-〦)]反又音苦内反今顺俗取前音也)</p>
<p style="text-align: left">
	　　恐为其患(恐丘拱反惧也)</p>
<p style="text-align: left">
	　　掷罥(古县反[(ㄇ@(企-止))/肙]索也)</p>
<p style="text-align: left">
	　　爪坏(上[病-丙+土]挍反下乖卖反)</p>
<p style="text-align: left">
	　　佉陀罗炭(此云坑树其木坚实炭灰造碱洗身必烂)</p>
<p style="text-align: left">
	　　蚉[此/朿](子累反又作[口*束]觜同广雅云口也字书云乌喙也经文有作[口*(隹/乃)]泉耎反与吮同非经义也)</p>
<p style="text-align: left">
	　　宪制(上轩建玉篇云法也制禁也法度也)</p>
<p style="text-align: left">
	　　熊罴(虚阜从衿?扑契股骄佣?輀舌*氐]其掌其掌似人掌亦名罴彼宜反而大头似马有髦猛憨多力能拔树木关西名猳罴憨音可蓝反猳音加)</p>
<p style="text-align: left">
	　　拘槃荼(此云冬苽面鬼也)</p>
<p style="text-align: left">
	　　迦罗富单那(此云极丑鬼也)</p>
<p style="text-align: left">
	　　萨遮尼干子(萨遮此云实尼干此云无继也)</p>
<p style="text-align: left">
	　　编椽(上卑绵反玉篇识也声类云以绳次物曰编谓取棘刺编椽而卧是苦行外道也)</p>
<p style="text-align: left">
	　　氀毼(力宇反毼寒割反玉篇云罽宾毛布也)</p>
<p style="text-align: left">
	　　唯仰(鱼两反韵集云持也谓取资于人曰仰亦望)</p>
<p style="text-align: left">
	　　茹菜啖果(上如翥反广雅云茹食也)</p>
<p style="text-align: left">
	　　第十七卷</p>
<p style="text-align: left">
	　　无所畏省(思井反说文视也又察也)</p>
<p style="text-align: left">
	　　摩诃拘絺罗(此云大膝也)</p>
<p style="text-align: left">
	　　讵有(渠据反玉篇讵何也谓未知之辞也)</p>
<p style="text-align: left">
	　　二瓶俱破(一憙者是将破瓶已获酪价也一愁者是破酪瓶未得酪直故也)</p>
<p style="text-align: left">
	　　掉戏(徒吊反心动也)</p>
<p style="text-align: left">
	　　轻躁(祖告反心动也)</p>
<p style="text-align: left">
	　　八法(一利二衰三毁四誉五称六讥七苦八乐)</p>
<p style="text-align: left">
	　　三念处(谓忧喜舍心三法平等故也)</p>
<p style="text-align: left">
	　　第十八卷</p>
<p style="text-align: left">
	　　良祐(子救反古文作[門@右]佑二体助也天之所助者也)</p>
<p style="text-align: left">
	　　挠浊(乃巧反又乃挍反说文挠扰也乱也)</p>
<p style="text-align: left">
	　　水不能漂(匹遥反激也经有作溺义通用有作濡非此义也)</p>
<p style="text-align: left">
	　　系悬须弥(糸音觅谓蚕口之丝也言藕茎之丝细同于丝也)</p>
<p style="text-align: left">
	　　酤酒(酤音故谓卖酒与他人也若作姑音即卖他酒也)</p>
<p style="text-align: left">
	　　洛沙(此云染作家也谓牜草多虫损伤物命故制不许)</p>
<p style="text-align: left">
	　　拘剡弥(此云不静亦云藏有也)</p>
<p style="text-align: left">
	　　其性嫳恶(弊音篇灭反性急疾姤也有作憋亦同也)</p>
<p style="text-align: left">
	　　第十九卷</p>
<p style="text-align: left">
	　　无辜(音姑尔雅云辜罪也字从辛古声古作辜辛音乞言反)</p>
<p style="text-align: left">
	　　韦提希(此云胜妙身夫人也)</p>
<p style="text-align: left">
	　　流恻(初力反玉篇云悲痛也谓恻然悲痛也)</p>
<p style="text-align: left">
	　　富兰那(此云满也迦叶是姓此云龟氏也此计无因外道也)</p>
<p style="text-align: left">
	　　迦迦罗虫(此云黑虫生必害母)</p>
<p style="text-align: left">
	　　末伽梨(是姓也拘舍梨是母名也此计苦乐不由因是自然外道也)</p>
<p style="text-align: left">
	　　珊阇耶(此云等胜毗罗胘母名此是不须修外道也经八万劫自尽<a>生死</a>故如转缕丸也)</p>
<p style="text-align: left">
	　　伊师迦草(此云[虎-儿+巾]医河西法师云此草外耎内[革*卬]也)</p>
<p style="text-align: left">
	　　如秋髡树(苦昆反谓截树头也)</p>
<p style="text-align: left">
	　　阿耆陀(此云无胜翅舍云发钦婆罗云衣此以人发为衣五热炙身也)</p>
<p style="text-align: left">
	　　迦罗鸠驮(名也此云黑领迦旃姓也此外道应物而起人若问有答有问无答无也)</p>
<p style="text-align: left">
	　　尼乾陀(此云无继是外道总名也若提云亲友是母名此计苦未有定因要必须受非道能断也)</p>
<p style="text-align: left">
	　　罗摩王(此云虚也)</p>
<p style="text-align: left">
	　　拔提王(此云贤也)</p>
<p style="text-align: left">
	　　毗娄真王(此云爱乐也)</p>
<p style="text-align: left">
	　　那睺沙(此云不事状)</p>
<p style="text-align: left">
	　　迦帝迦王(此云夷也)</p>
<p style="text-align: left">
	　　毗舍佉王(以星为名)</p>
<p style="text-align: left">
	　　毗琉璃王(此云增长)</p>
<p style="text-align: left">
	　　深阱(慈井反谓穿坑取狩)</p>
<p style="text-align: left">
	　　大医耆婆(此云能活是阇王家兄奈女之子初王手执药印及其长大乃是医王也)</p>
<p style="text-align: left">
	　　润渍(兹赐反水浸润物也)</p>
<p style="text-align: left">
	　　惌仇(视周反玉篇云对也匹也又憎恶也)</p>
<p style="text-align: left">
	　　在弶(渠向反字书云施罥在道谓之弶其形似弓有作[強-弓+木]俗字也)</p>
<p style="text-align: left">
	　　迦摩罗病(此云大风病)</p>
<p style="text-align: left">
	　　迦毗罗城(此云黄色古有黄头仙人于此修学得成仙道故以为名)</p>
<p style="text-align: left">
	　　般遮尸(此云五髻)</p>
<p style="text-align: left">
	　　敦浮娄(此云天乐亦云弹弦)</p>
<p style="text-align: left">
	　　须拔陀(此云好贤)</p>
<p style="text-align: left">
	　　毗摩质多(此云净心)</p>
<p style="text-align: left">
	　　舍支(严云月之别名阿修罗王女帝释夫人古云净量)</p>
<p style="text-align: left">
	　　而弑(尸至反左传曰臣虐其君曰弑释名云下杀上曰弑)</p>
<p style="text-align: left">
	　　须毗罗(此云奸勇)</p>
<p style="text-align: left">
	　　郁昙钵林(此云起空亦云瑞应)</p>
<p style="text-align: left">
	　　舍婆提国(此云仙人住处也)</p>
<p style="text-align: left">
	　　旃陀罗(此云治狗人亦名为狱卒)</p>
<p style="text-align: left">
	　　气嘘(此是魁脍屠师名气嘘也)</p>
<p style="text-align: left">
	　　阿逸多(此云无能胜)</p>
<p style="text-align: left">
	　　媱慝(上以心反说文私逸也玉篇云不以礼交曰淫下他则反礼记世乱则礼慝傅曰慝邪也)</p>
<p style="text-align: left">
	　　优波离(此云近护)</p>
<p style="text-align: left">
	　　阿那邠坻(此云孤给)</p>
<p style="text-align: left">
	　　周利槃特(亦云周利槃陀迦问利此云小槃陀此云路也)</p>
<p style="text-align: left">
	　　优楼频螺(此云木苽<a>自在</a>木苽林中证得无学故以名之)</p>
<p style="text-align: left">
	　　修陀耶(此云共起也亦名须陀耶也)</p>
<p style="text-align: left">
	　　[沙/糸]草(此是人名)</p>
<p style="text-align: left">
	　　判合(普旦反又作胖牉二形郑玄曰胖半也得偶而合曰胖经作泮冰解也非此义也)</p>
<p style="text-align: left">
	　　郁伽长者(此云功德亦云威德)</p>
<p style="text-align: left">
	　　离婆多(此星名)</p>
<p style="text-align: left">
	　　尸利毱多(此云吉护亦云德护也)</p>
<p style="text-align: left">
	　　鄙悼(悲美反耻也陋也下徒到反复也哀)</p>
<p style="text-align: left">
	　　阿鼻(此云无间亦云无释此有三义一苦二身三处)</p>
<p style="text-align: left">
	　　频婆娑罗(亦云瓶沙王此云端正亦云好颜色也)</p>
<p style="text-align: left">
	　　甲胄(直救反说文兜鍪也字从月由声)</p>
<p style="text-align: left">
	　　间间(上居苋反玉篇云隔也代也乱也下古闲反处也中也)</p>
<p style="text-align: left">
	　　如鱼在[金*敖](五到反有作鏊字同)</p>
<p style="text-align: left">
	　　第二十卷</p>
<p style="text-align: left">
	　　阿阇世(此云未生惌亦云法逆此儿生法尔作逆)</p>
<p style="text-align: left">
	　　疑为劫尽者(三月并照是水灾起王意谓尔火灾起者七日俱燃也)</p>
<p style="text-align: left">
	　　七子喻者(普耀经云昔有老母人而有七子六证圣一犹在凡忽染王罪皆应从戮母念小子是凡恐终失念故爱偏重)</p>
<p style="text-align: left">
	　　鸠翅罗鸟(亦云俱枳罗从声为名)</p>
<p style="text-align: left">
	　　枕狗(枕针禁反倚也)</p>
<p style="text-align: left">
	　　被发(皮义反散发也)</p>
<p style="text-align: left">
	　　驴车(西域讳乘驴据五分律犯王法者乘驴就戮也)</p>
<p style="text-align: left">
	　　奎星(口携反尔雅降娄次也李巡曰降娄白[虎-儿+巾]宿也经文有作金星即太白星也宜从奎读也)</p>
<p style="text-align: left">
	　　毕力迦香(亦云毕力迦此云触香也)</p>
<p style="text-align: left">
	　　多伽罗香(此云根香)</p>
<p style="text-align: left">
	　　多摩罗跋香(此云藿叶香也)</p>
<p style="text-align: left">
	　　劫贝娑花(花同柳絮可以为绵询问梵僧白毡是也)</p>
<p style="text-align: left">
	　　圊厕(上七情反广雅圊溷庰厕皆厕之别名也溷魂问反浊也)</p>
<p style="text-align: left">
	　　瞿伽离(亦云瞿波离亦云瞿和离此云牛守)</p>
<p style="text-align: left">
	　　须那刹多(须此云好也那刹多此云星也)</p>
<p style="text-align: left">
	　　以八种声(亦云八音一极好声二柔耎声三和适声四尊惠声五不女声六不悟声七深远声八不竭声)</p>
<p style="text-align: left">
	　　止观(止定也观惠也有本作正观非也)</p>
<p style="text-align: left">
	　　色十种(谓外五尘内五根是也)</p>
<p style="text-align: left">
	　　罪戾(力计反孔注<a>尚书</a>云罪过也谥法曰不悔前过曰戾)</p>
<p style="text-align: left">
	　　五逆津(进人反论语云使子路问津焉郑玄曰津济渡之处也)</p>
<p style="text-align: left">
	　　毗婆尸佛(此云种种观亦云胜观)</p>
<p style="text-align: left">
	　　第二十一卷</p>
<p style="text-align: left">
	　　四毗陀论(正云四吠陀此云四明论有十万颂西方所重明四种法一寿二祠三平四术)</p>
<p style="text-align: left">
	　　毗伽罗论(古音云无颈无尾也)</p>
<p style="text-align: left">
	　　卫世师论(此云无胜外道论也)</p>
<p style="text-align: left">
	　　迦毗罗论(古音云黄头仙人论也)</p>
<p style="text-align: left">
	　　谶记(初禁反说文谶验也)</p>
<p style="text-align: left">
	　　断疑心者(都暖反次有疑名疑义二心并同都暖反)</p>
<p style="text-align: left">
	　　则得永断(徒暖反)</p>
<p style="text-align: left">
	　　有见断见(断徒暖反)</p>
<p style="text-align: left">
	　　摩尼跋陀(摩尼此云满或云如意跋陀此云贤也)</p>
<p style="text-align: left">
	　　阿私陀仙(古音不白玄奘云无比仙亦名端严也)</p>
<p style="text-align: left">
	　　郁陀伽(古音云胜也亦名盛也)</p>
<p style="text-align: left">
	　　陀罗罗仙(有作阿罗逻古音云无医仙也)</p>
<p style="text-align: left">
	　　阿提目多伽花(古音云乐脱乐音雅孝反)</p>
<p style="text-align: left">
	　　占婆花(亦云瞻卜此云色花也甚香絜)</p>
<p style="text-align: left">
	　　波吒罗花(古音重叶花重音直龙反也)</p>
<p style="text-align: left">
	　　婆师罗花(亦云婆师迦此云夏生花也)</p>
<p style="text-align: left">
	　　摩利迦花(古音云此名次第花也)</p>
<p style="text-align: left">
	　　新摩利迦花(古云如次第花也)</p>
<p style="text-align: left">
	　　须摩那花(亦名稣曼那玄奘云善称意)</p>
<p style="text-align: left">
	　　由提迦花(古音云此名行花行音户郎反)</p>
<p style="text-align: left">
	　　檀[少/兔]利迦花(古音云此名作也)</p>
<p style="text-align: left">
	　　招提僧坊(古音云供给客僧之处也即以招引提携之义故也亲曾问净<a>三藏</a>云招提是梵语此云四方僧房也)</p>
<p style="text-align: left">
	　　阿那波那(此云数息观也阿那云人息波那云出息是也)</p>
<p style="text-align: left">
	　　破[擴-黃+(朔-月)]六大(谓地水火风空识也亦云六种也)</p>
<p style="text-align: left">
	　　第二十二卷</p>
<p style="text-align: left">
	　　恃怗(何古反尔雅怙恃也韩诗云无父何怙怙赖也无母何恃恃负也)</p>
<p style="text-align: left">
	　　儭身(且信反又丈觐反儭至也近也)</p>
<p style="text-align: left">
	　　佷戾(上侯艮反下礼帝反谓难调伏也)</p>
<p style="text-align: left">
	　　洄澓(洄音回下音复三苍云水转也宣帝纪云洄澓水漩深也)</p>
<p style="text-align: left">
	　　为苏麨涂(涂古音云宜作堵字为正)</p>
<p style="text-align: left">
	　　以药坌之(坌蒲闷反通俗文[土*孛]土曰坌说文云坌尘也)</p>
<p style="text-align: left">
	　　第二十三卷</p>
<p style="text-align: left">
	　　连缀(追卫反玉篇云继也连也合著也)</p>
<p style="text-align: left">
	　　我远三乘(远于愿反远离也)</p>
<p style="text-align: left">
	　　难冀(居致反玉篇云望也又作觊说文觊幸也)</p>
<p style="text-align: left">
	　　餧飤(词恣反石经今作食玉篇云哺也经文有作饲俗字也)</p>
<p style="text-align: left">
	　　瓨器(学江反说文似罂长头受十升者也)</p>
<p style="text-align: left">
	　　船[舟*發](扶月反有本作筏[舟*我]并同俗字也)</p>
<p style="text-align: left">
	　　手抱脚蹋(说文正作桴或作抱同鲍交反玉篇云引取也蹋徒盍反践弃也此喻渡烦恼河勤修二善是抱取义也勤断二恶是践弃义南经谢公改为运手动足言虽是巧于义有阙疎也)</p>
<p style="text-align: left">
	　　观身如箧(四大如火大喻见毒也地大喻触毒风大喻气毒也水大喻啮毒)</p>
<p style="text-align: left">
	　　旃陀罗(亦名旃荼罗此云严帜谓以恶业自严行持标帜也其人若行必摇铃自标若不尔者必获重罪时人谓杀人脍子屠也猎担粪人也)</p>
<p style="text-align: left">
	　　駃河(史吏反苍颉篇云駃疾也字从史经文作駃古穴反谓駃騠骏马也)</p>
<p style="text-align: left">
	　　摩偷罗国(花严音云孔雀城也古音云美蜜城也)</p>
<p style="text-align: left">
	　　迦迦罗(居佉反此云乌也因声立名也)</p>
<p style="text-align: left">
	　　究究罗(九求反此鸡声也鸠鸠吒此云鸡也)</p>
<p style="text-align: left">
	　　呾呾罗(多达反雉声也已上三鸟并因声得名也)</p>
<p style="text-align: left">
	　　第二十四卷</p>
<p style="text-align: left">
	　　怡怿(下音亦尔雅云怡怿乐也郭璞云怡心之乐也怿意解之乐也)</p>
<p style="text-align: left">
	　　庭燎(力召反周礼供坟烛庭燎郑玄曰坟大也树于门外曰大烛在于门内曰庭燎)</p>
<p style="text-align: left">
	　　阿摩勒果(此云无垢也)</p>
<p style="text-align: left">
	　　百福(修正十善初有五品心一下品心二中品心三上品心四上中品心五上上品心各具十善为五十名初发心也至于后心具足决定复成五十为百福)</p>
<p style="text-align: left">
	　　婆罗堕跋阇天(此云重语天也)</p>
<p style="text-align: left">
	　　楼陀天(此云可畏也)</p>
<p style="text-align: left">
	　　因提黎天(<a>帝释天</a>也)</p>
<p style="text-align: left">
	　　拘摩罗天(此云童子天)</p>
<p style="text-align: left">
	　　八臂天(此云那罗延天)</p>
<p style="text-align: left">
	　　摩醯首罗天(此云大自在天)</p>
<p style="text-align: left">
	　　半阇罗天(此云龙天)</p>
<p style="text-align: left">
	　　造书天(梵云婆罗贺摩天即造悉昙章十二音字母者是也如前第八卷中所明也)</p>
<p style="text-align: left">
	　　婆薮天(古音此名实亦名地亦名物也)</p>
<p style="text-align: left">
	　　由乾陀山(此云持双山也)</p>
<p style="text-align: left">
	　　第二十五卷</p>
<p style="text-align: left">
	　　药名娑呵(此云驶流)</p>
<p style="text-align: left">
	　　百谷(古木反说文谷绩也华严音义云按杨泉物理论梁者黍稷之总名稻者粳糯之总名菽者众豆之总名此三谷各二十共为六十蔬果之实各二十助谷共为百谷故诗曰播厥百谷<a>周易</a>云百谷草木丽于地也)</p>
<p style="text-align: left">
	　　斪斸(上苟侯反说文斪斫也从斤句声经文从金作钩名非此用也下竹录反考声云斸斪斸也拙也说文斫也从斤属声经文从登作[登*斤]不成字非也)</p>
<p style="text-align: left">
	　　耶奢富那(古文云耶奢此云名闻也富那此云满也)</p>
<p style="text-align: left">
	　　毗摩罗阇(此云无垢王也)</p>
<p style="text-align: left">
	　　憍梵波提(此云牛王亦名牛主亦名呞也)</p>
<p style="text-align: left">
	　　须婆睺(此云好有)</p>
<p style="text-align: left">
	　　优楼佉(此云鸺鹠仙人也鸺音休鹠音留)</p>
<p style="text-align: left">
	　　迦毗罗(此云黄头仙人也)</p>
<p style="text-align: left">
	　　第二十六卷</p>
<p style="text-align: left">
	　　[禾*离]黏(上丑支反树胶也黏女沾反黏着也谓取禽兽也)</p>
<p style="text-align: left">
	　　温故(上乌昆反论语云温故而知新何晏曰温寻也又习也经作愠故字音威运反怒也恨也非经义也)</p>
<p style="text-align: left">
	　　安橛于空(橛权月反木[木*戈]也有作栓俗字后世滥行非正体也)</p>
<p style="text-align: left">
	　　逐块(苦对反结土也古文作由字同)</p>
<p style="text-align: left">
	　　五翳(乌计反一烟二云三尘四雾五罗睺罗言罗睺者是阿修罗别言此云障也六月一度以手障月谓之月蚀也)</p>
<p style="text-align: left">
	　　强耐不吐(上渠亮反耐奴代反耐忍也)</p>
<p style="text-align: left">
	　　优陀延山(此云日出处也)</p>
<p style="text-align: left">
	　　尼拘陀(此云无节树亦名纵广华严音云其叶如柿其子如枇杷耐老树中最高大也)</p>
<p style="text-align: left">
	　　过差(上古卧反下初加反)</p>
<p style="text-align: left">
	　　颇富伽罗(古音云亡人也)</p>
<p style="text-align: left">
	　　婆熙长者(古音云郭外长者熙喜依反)</p>
<p style="text-align: left">
	　　气嘘旃陀罗旃陀罗(此云执恶生杀气嘘是名以气嘘人即死国人有罪合死即付之)</p>
<p style="text-align: left">
	　　瘦瞿昙弥(此云好姓上古仙种也)</p>
<p style="text-align: left">
	　　阇提比丘(此云随意作也)</p>
<p style="text-align: left">
	　　第二十七卷</p>
<p style="text-align: left">
	　　沙门(梵语也此云勤劳内道外道之总名也皆据<a>出家</a>为言耳古经为桑门或为娑门罗什法师以言非便[弓*ㄆ]为沙门也)</p>
<p style="text-align: left">
	　　<a>婆罗门</a>(此俗人也谓净行高贵舍恶法之人博学多闻者也)</p>
<p style="text-align: left">
	　　我适欲问(适音尸亦反广雅云近也始也)</p>
<p style="text-align: left">
	　　鎽芒(上芳恭反兵刃也下罔方反草端也)</p>
<p style="text-align: left">
	　　哮吼(上呼交反下呼狗反玉篇云大唤也)</p>
<p style="text-align: left">
	　　十住(此中十住即十地也一极喜二离垢三发光四焰慧五难胜六现前七远行八不动九善慧十法云地余经十住乃说地前)</p>
<p style="text-align: left">
	　　如三禅乐者(下之三地乐在五识第三禅乐唯在意地故乐最胜)</p>
<p style="text-align: left">
	　　阿耨多罗三藐三菩提(耨音奴笃反藐字依梵音应作弥略反阿此云无也耨多罗此云上也三云正也藐等也又三正也菩提觉也总云无上正等正觉也耨字经中多作耨字此音奴构反正与梵音扶同然僧徒皆用入声字宜作耨奴沃反亦得名健行定名经中自释云一切事毕竟坚固也)</p>
<p style="text-align: left">
	　　毳衣(昌芮反说文云鸟兽细毛也)</p>
<p style="text-align: left">
	　　第二十八卷</p>
<p style="text-align: left">
	　　富那跋陀(此云满贤同前神将也)</p>
<p style="text-align: left">
	　　其相炳着(炳音丙着音竹虑反炳着谓明白显示也异于轮王之相也)</p>
<p style="text-align: left">
	　　赡婆城(赡婆花名其花黄色奇异香洁此城多有因花得名也)</p>
<p style="text-align: left">
	　　波罗柰(此云丘绕城也)</p>
<p style="text-align: left">
	　　庵罗果(此果形如梨味极甘美)</p>
<p style="text-align: left">
	　　立拒举瓶(柜其吕反旧音云外道瓶圆如瓠无足以三杖交之举瓶离地诸经中或言奇或言三叉立柜并是也)</p>
<p style="text-align: left">
	　　酵煗(上古考反谓起面酒酵也经多作[酉*(((巨-匚)@一)/(企-止+水))]音洛高反说文云浊酒也醪非经意云也)</p>
<p style="text-align: left">
	　　云表星(表音悲夭反三苍云表外也言此星在于云外也)</p>
<p style="text-align: left">
	　　炉冶(下以者反说文销也三苍云销铄也遭热则流遇冷则令与水同意故字从冰也)</p>
<p style="text-align: left">
	　　第二十九卷</p>
<p style="text-align: left">
	　　粗自供足(上才故反玉篇云粗略也又粗也)</p>
<p style="text-align: left">
	　　赋给(方务反说文赋敛也税也方言赋种也郭璞曰赋所以平量也)</p>
<p style="text-align: left">
	　　三十二相(其一一相皆百福所成谓以五品心行行十善合成五十此是初心至于后心亦具五十合百共成一相故法华云百福庄严相是也前二十四卷前文已释)</p>
<p style="text-align: left">
	　　奁底(上力占反底丁礼反谓[筐-王+僉]器也如此香奁底平方正阔狭形状以譬佛足经云由持戒实语感得此相也今作[(竺-二+(匚@僉))*殳]字非经义)</p>
<p style="text-align: left">
	　　千辐轮相(梵云斫讫罗此云轮在如来足下经云以<a>如法</a>财施众生故得此相也)</p>
<p style="text-align: left">
	　　网鞔指(次莫安反谓佛指间肉上如细罗文如彼鹅雁之足也因中以四摄取众生故得此相鞔字从革免声经作缦音莫晏反非也)</p>
<p style="text-align: left">
	　　节踝[月*庸]满([月*庸]音宠龙反尔雅均也齐等也经云因持戒惠施故得此相也)</p>
<p style="text-align: left">
	　　如尼拘陀树(古音云无节树也经云尼枸陀树五文之质树既[月*庸]直<a>圆满</a>以譬佛身经云常乐惠施瞻病给药得此身相也)</p>
<p style="text-align: left">
	　　中阴有三种食(言思食者是业不死也二触食者藉洽煗触而命得存三意食者即识食如卵生类心常念母故身不烂坏)</p>
<p style="text-align: left">
	　　三种烦恼因缘者(一父二母三不净因此三事受生也又有释云三烦恼云三烦恼者一于父生嗔二于母生贪三起于身于此三缘中阴得受生也)</p>
<p style="text-align: left">
	　　生[此/朿](兹随反鸟吻也字体宜作喍嘴二体也)</p>
<p style="text-align: left">
	　　开剖(普目反析也开)</p>
<p style="text-align: left">
	　　得陀罗尼(此云总持按诸经中有多种有旋陀罗尼是定也有闻持陀罗尼是法也有咒陀罗尼秘密语也唯此经中合是定也)</p>
<p style="text-align: left">
	　　憩驾(上去厉反尔雅憩止也注云止乏息也说文作愒字苍颉篇作[尸@既]古字今不用也)</p>
<p style="text-align: left">
	　　药名楞伽利(古音云此名称地也)</p>
<p style="text-align: left">
	　　苟能(上公厚反广雅苟诚也旦也韩诗云苟得也)</p>
<p style="text-align: left">
	　　<a>婚姻</a>(今作昏说文妇家也礼记取妇以昏时入故曰昏尔雅妇之父曰昏姻古文作[棩-木+女]说文[(工*几)/耳]家也女之所因故曰姻尔雅[(工*几)/耳]之父为姻[(工*几)/耳]音细)</p>
<p style="text-align: left">
	　　舍婆提城(应云尸罗[跳-兆+(乏-之+(犮-、))]提亦云舍卫此云仙人住处亦云闻物国也)</p>
<p style="text-align: left">
	　　婆枳多城(亦云婆翅多此云语憧城)</p>
<p style="text-align: left">
	　　毗舍离城(亦名毗耶离此云广严城也)</p>
<p style="text-align: left">
	　　伊罗跋提河(或云[跳-兆+(乏-之+(犮-、))]提此云贤也)</p>
<p style="text-align: left">
	　　伊[按-女+(火/又)]末堆河(伊[按-女+(火/又)]此云甘[卄/遮]末堆此云醉也)</p>
<p style="text-align: left">
	　　毗婆舍那河(此云无竭河也)</p>
<p style="text-align: left">
	　　拘舍拔提城(古音云是水名)</p>
<p style="text-align: left">
	　　此城尔时名迦毗罗卫(瑞应经云迦毗罗卫者三千日月万二千天地之中央也师子<a>菩萨</a>疑拘尸那是边地今言此城昔名迦毗罗卫云何言是边)</p>
<p style="text-align: left">
	　　须达多(此给孤独长者买园造寺侧布黄金好施行檀轻财重福也)</p>
<p style="text-align: left">
	　　珊檀那舍(应云珊檀梨舍那珊云正也檀梨云施也舍那云见谓<a>正见</a>行檀也)</p>
<p style="text-align: left">
	　　迦兰陀竹林(古音云迦兰陀此名好鸟是鸟名亦是山鼠名亦是国名)</p>
<p style="text-align: left">
	　　只陀(古音云胜也前者须达买园此只陀舍树经云祇树是也)</p>
<p style="text-align: left">
	　　第三十卷</p>
<p style="text-align: left">
	　　庵罗女(亦云庵树女此依传云依树花中而生)</p>
<p style="text-align: left">
	　　婆罗河边(亦云波罗河古音此云胜)</p>
<p style="text-align: left">
	　　骏马(尊迅反说文云骏为马之才良者也有音思闰反非)</p>
<p style="text-align: left">
	　　殡敛棺盖(敛音力焰反玄应释云衣尸也释名云殓敛也藏不复见也小敛户内大敛阼阶也)</p>
<p style="text-align: left">
	　　和液(盈益反说文津润也谓二月仲春暄和滋液也)</p>
<p style="text-align: left">
	　　百兽(按<a>孔子</a>家语云畜有四灵一毛虫有三百六十种麒麟为长羽虫三百六十种凤为长也鳞虫三百六十龙为长也甲虫三百六十龟为长也)</p>
<p style="text-align: left">
	　　孚乳(上抚夫反通俗文云卵化曰孚又孚字从爪从子此会意字也下而主反又卵生者为孚胎生者为乳故说文从孚从乙乙者像乳流出也乙音殷讫反)</p>
<p style="text-align: left">
	　　郁蒸(上惮律反下章仍反热病也月是清凉故能除之也)</p>
<p style="text-align: left">
	　　阿[少/兔]楼驮(亦名阿那律陀亦云阿泥娄豆并由梵音轻重有异此云无灭<a>佛弟子</a>中得天眼者此人最第一也)</p>
<p style="text-align: left">
	　　<a>舍利弗</a>(具云奢唎补怛罗奢唎此云鹙鹭鸟补怛罗此云子也由此尊者母眼黑白分明转动流利似鹙鹭眼故号奢利也尊者因母得名云鹙子也旧翻为身子者谬也梵本呼身为设利罗故知悬别)</p>
<p style="text-align: left">
	　　奢摩他(亦云三摩地亦云三昧此云定也止也定有多名此总称也或名三摩钵底也)</p>
<p style="text-align: left">
	　　毗婆舍那(亦云阇那亦云若那此云惠也观也或云见也)</p>
<p style="text-align: left">
	　　忧毕叉(此云舍也止观舍三名其义如上也)</p>
<p style="text-align: left">
	　　第三十一卷</p>
<p style="text-align: left">
	　　得衷(竹隆反左传楚僻我衷杜预曰衷正也中当也苍颉篇别名内外之辞经文作中中平也两字并通也)</p>
<p style="text-align: left">
	　　遗烬(秦进反说文火之余木正体宜作[盡-皿+火])</p>
<p style="text-align: left">
	　　菅草(古颜反尔雅菅茅属也经文作葌与简同葌兰也说文葌香草名也葌非此义也)</p>
<p style="text-align: left">
	　　甘[舛-夕+鬲]盛金([舛-夕+鬲]音古和反方言秦言土釜也说文从鬲[工*├]声[工*├]音口瓦反鬲音历经文作锅是车铅非此用)</p>
<p style="text-align: left">
	　　挠搅(上呼高反下交咬反说文挠搅即搅乱也诗云秖搅我心是也)</p>
<p style="text-align: left">
	　　融销(小雕反说文铄也从金肖声经从水作消是消息之消非此用也)</p>
<p style="text-align: left">
	　　觉观(玉篇云觉警也察也观见也视也成实论云觉观在初禅也经云内有觉观外感火灾唐三藏译为寻伺也)</p>
<p style="text-align: left">
	　　嘲调(上竹交反或作啁同苍颉篇云啁亦调也谓相调戏也经文有作呓字相承音艺未详何出或作譺<a>五戒</a>反字林欺调也亦大调曰譺也)</p>
<p style="text-align: left">
	　　贾客(贾公户反又古雅反郑玄曰行曰商处曰贾白虎通曰贾之言固谓固其物待民来以求其利也)</p>
<p style="text-align: left">
	　　鸯崛摩罗(此云指以为鬘花外道也杀人取指以为花鬘为欠一指路中见佛拔刀走趁口云住住大沙门白净王太子我是鸯崛摩应当税一指<a>世尊</a>徐步引至伽蓝闻法出家便令<a>受戒</a>此出鸯崛摩经)</p>
<p style="text-align: left">
	　　非现生后(现者现报谓今身造业交获报也生者来世受生方获报也后者谓第三身已后方获报也)</p>
<p style="text-align: left">
	　　王名迦多富(古音云此名是)</p>
<p style="text-align: left">
	　　盲瞽(公户反释名云瞽目眠然谓目平合如鼓皮状也)</p>
<p style="text-align: left">
	　　即劓其鼻(劓鱼器反谓截其鼻也)</p>
<p style="text-align: left">
	　　刖其手足(鱼厥反)</p>
<p style="text-align: left">
	　　副轴(上芳富反谓贮备也)</p>
<p style="text-align: left">
	　　第三十二卷</p>
<p style="text-align: left">
	　　打掷垖押(垖都回反坠也落也字正体作磓押正体作压乌狎反镇也押字古押反篱辟也非此义)</p>
<p style="text-align: left">
	　　种子精血究竟不净(依智度论凡夫之身有五种不净一种子不净精血也二住处不净熟藏之上也三自相不净血肉汁垢也四自性不净九孔常流也五究竟不净终归粪土也)</p>
<p style="text-align: left">
	　　摩罗耶山(亦云摩罗延摩罗此云垢也耶云除也山在南天竺境因国为名其山多白旃<a>檀香</a>入者香洁故云除垢也)</p>
<p style="text-align: left">
	　　如驼食蜜(驼徒多反馲驼也蜜者草夕刺蜜也味聒如蜜驼得食之不顾蒭草也)</p>
<p style="text-align: left">
	　　兜罗[毯-炎+耳](仁志反通俗文云毛饰也矟上垂毛为[毯-炎+耳]又作毦同用)</p>
<p style="text-align: left">
	　　纴婆虫(上女林反梵语也纴婆是树名叶苦可煮为饮治头痛如此间苦楝树其虫甘之因以为名栋音莲见反)</p>
<p style="text-align: left">
	　　火虫乐火(传曰南中有火鼠其毛作布为服故则火烧名火浣布也)</p>
<p style="text-align: left">
	　　瑕疵(上户加反下自移反)</p>
<p style="text-align: left">
	　　罐绠(上古乱反汲水器也经作灌字是浇灌非此汲器也绠古杏反说文汲井绳也方言韩魏之间谓之绠也)</p>
<p style="text-align: left">
	　　憍尸迦(此谓帝释往古因地之姓也)</p>
<p style="text-align: left">
	　　磁石(有本作慈非字体也)</p>
<p style="text-align: left">
	　　葵藿(呼郭反豆叶也葵藿二物凡俗每见倾身逐日而转言有心议此谓因缘相待非是别有敬心也)</p>
<p style="text-align: left">
	　　阿叔迦树(此云无忧树)</p>
<p style="text-align: left">
	　　<a>萝卜</a>(上罗音下蒲北反似菘根味辛紫花者也作芦菔同)</p>
<p style="text-align: left">
	　　车兵象马步兵(按西域记凡有四兵步马车象象则被以坚甲牙施利距一将安乘授其节度两卒左右为之驾驭车则以驷马兵师居乘列卒周卫扶轮挟毂马军散御逐北奔驰步军轻捍敢勇充选负大橹执长戟或持刀剑前锋行阵四兵和合名之曰军)</p>
<p style="text-align: left">
	　　第三十三卷</p>
<p style="text-align: left">
	　　粟[序-予+禾](美悲反其字正体应作靡糜二形谓禾穄也方言云关西谓之糜冀州谓之穄音祭)</p>
<p style="text-align: left">
	　　如断生瓠(断徒暖反谓割割截也瓠音胡故反)</p>
<p style="text-align: left">
	　　重线塼(线私箭反綖字非也塼止缘反此谓织帘之家皆斫众多破塼形如鼓子缠线于上以为帘经随其多少织帘之时行行在椽上累然状如脊骨以喻如来六年苦行形体枯瘦故脊骨连现如重线塼也重取去声也)</p>
<p style="text-align: left">
	　　剜身(乌官反[利-禾+肙]也[利-禾+肙]音恚缘反)</p>
<p style="text-align: left">
	　　闭气不喘(闭音筚谜反考声云掩也藏也因也谓菩萨施身示为死想令无杀罪)</p>
<p style="text-align: left">
	　　迦宾阇罗鸟(古音云是鵽鸟也引释论云似[此*鳥]鵄与象猴为亲友故知是也鵽音卓刮反刮音关八反)</p>
<p style="text-align: left">
	　　瞿陀身(古音云此名鲮鱼鲮力承反玉篇云鲮鱼鲤也有四足出于南方谓菩萨潜形利物作异色鱼身正定形貌也)</p>
<p style="text-align: left">
	　　而常施恩(施始宜反玉篇云施设也谓此菩萨利润无私施恩及物)</p>
<p style="text-align: left">
	　　兜率天(此云知足欲界之中第四天也)</p>
<p style="text-align: left">
	　　施婆罗比丘(施婆罗山名近山生故故以立名)</p>
<p style="text-align: left">
	　　优波尸婆罗(优婆此云小即是弟也)</p>
<p style="text-align: left">
	　　弥迦罗长者母(弥迦罗此云金带金宝严身因以为名)</p>
<p style="text-align: left">
	　　拘陀长者母(未详)</p>
<p style="text-align: left">
	　　半阇罗长者母(半阇罗此云笼亦名狱此等诸人并是卵生也)</p>
<p style="text-align: left">
	　　庵罗树女(庵罗净三藏云果名其形似柰其味如梨温室经云柰女者即其人也依花以孕质故号湿生即频婆娑罗王之贵妃良医耆婆之母也)</p>
<p style="text-align: left">
	　　迦不多树女(此名臭树依之而生)</p>
<p style="text-align: left">
	　　放逸行(行平声呼之也)</p>
<p style="text-align: left">
	　　稾草(古老反禾干之草也)</p>
<p style="text-align: left">
	　　齿壮者(谓人即数年牛即数岁马即数齿故言齿壮也)</p>
<p style="text-align: left">
	　　卷脊(巨员反屈也曲也)</p>
<p style="text-align: left">
	　　蹲地(音存)</p>
<p style="text-align: left">
	　　当举其尸(举音与除反正应作举字)</p>
<p style="text-align: left">
	　　厮下之人(厮息支反玉篇云马屋也贱人居之故)</p>
<p style="text-align: left">
	　　圊厕(正应作圊圊溷也)</p>
<p style="text-align: left">
	　　记莂(悲别反分简也经文作别非也)</p>
<p style="text-align: left">
	　　卵壳(口角反壳字同吴会之间音口木反今详凡物皮皆是壳也)</p>
<p style="text-align: left">
	　　淫佚(今作妷同与一反苍颉篇淫妷荡也荡音徒浪反)</p>
<p style="text-align: left">
	　　第三十四卷</p>
<p style="text-align: left">
	　　婆蹉婆(此云执金刚宝亦名严饰也)</p>
<p style="text-align: left">
	　　富兰陀罗(古音云富兰云城陀罗云破也)</p>
<p style="text-align: left">
	　　因陀罗(此云帝主也)</p>
<p style="text-align: left">
	　　舍脂夫人(舍脂此云净量是阿修罗王女为天帝所重也)</p>
<p style="text-align: left">
	　　优波摩那(此云譬喻是佛庶子也)</p>
<p style="text-align: left">
	　　须跋陀罗(此云善好贤)</p>
<p style="text-align: left">
	　　罗阅只(王舍城是也)</p>
<p style="text-align: left">
	　　愁愦(古对反愦心乱也)</p>
<p style="text-align: left">
	　　婆罗留支(古音云此名胜乐乐音五孝反亦名折指)</p>
<p style="text-align: left">
	　　婆伽婆(此云世尊)</p>
<p style="text-align: left">
	　　阿罗呵(此云应供与阿<a>罗汉</a>义亦相似)</p>
<p style="text-align: left">
	　　三[卄/狠]三<a>佛陀</a>(此云正遍知也)</p>
<p style="text-align: left">
	　　粗涩[毯-炎+婁]褐(涩所立反从四止二正二倒书经三止作涩非也[毯-炎+婁]力主反织毛为布也)</p>
<p style="text-align: left">
	　　瞿低比丘(此云守牛也)</p>
<p style="text-align: left">
	　　第三十五卷</p>
<p style="text-align: left">
	　　波斯匿王(此云月光王亦云胜军王亦云和悦也)</p>
<p style="text-align: left">
	　　即便有娠(尸仁反怀胎也经作身如如盖是一赭舌是多者应赭字乃是盖四面垂彩彩舌也喻涅盘是一解既是多)</p>
<p style="text-align: left">
	　　如来十力(瑜伽论第五十卷云一者处非处智力二自业智力三静虑<a>解脱</a>等持等至智力四根胜劣智力五种种胜解智力六种种界智力七遍趣行智力八宿住<a>随念</a>智力九生死智力十漏尽智力)</p>
<p style="text-align: left">
	　　四无所畏(一正等觉<a>无畏</a>二障道无畏三漏尽无畏四出苦道无畏也)</p>
<p style="text-align: left">
	　　首楞严三昧(此云勇健定也此经中自释云首楞严者于一切事究竟坚固也)</p>
<p style="text-align: left">
	　　第三十六卷</p>
<p style="text-align: left">
	　　尸利<a>沙果</a>(古译尸利者头也沙云似故名似头果也)</p>
<p style="text-align: left">
	　　杷吒罗长者(梵语城名此城长者也)</p>
<p style="text-align: left">
	　　瞿伽离(此云牛守也)</p>
<p style="text-align: left">
	　　坻舍比丘(此云光亦云大)</p>
<p style="text-align: left">
	　　波吒罗花(此名重叶花)</p>
<p style="text-align: left">
	　　坻弥鱼(上音低迷罗谓大身鱼其类有四此最小者法炬经中低迷宜罗即第三鱼皆次[牙-(必-心)+?]相吞啖)</p>
<p style="text-align: left">
	　　[魚*昔]鱼(上且各反异物志云鱕[魚*昔]鱼鼻上有一横骨利如刀斧江东呼阔刃斧为鐇故谓之鐇[魚*昔]此类鱼有二十种各异自有别名齿利如错鼻骨如鐇今并从鱼作鱕[魚*昔]鱕音烦)</p>
<p style="text-align: left">
	　　外道唯观六行(谓欣上厌下各有三厌离下界苦[夕/鹿]障欣求上界净妙利也苦[夕/鹿]障为三净妙利为三合为六行邪见行非正观也)</p>
<p style="text-align: left">
	　　我<a>弟子</a>具十六行(谓<a>四谛</a>下各为十六正行也)</p>
<p style="text-align: left">
	　　腕手比丘(乌灌反或作椀)</p>
<p style="text-align: left">
	　　刁长者(上音雕人姓也)</p>
<p style="text-align: left">
	　　行般那含(幸庚反此人利根无待勤行自能得灭成实论中不行灭人是也)</p>
<p style="text-align: left">
	　　马师满宿(此二比丘六群比丘之二也智度论云难陀是二瞿伽梨三阐陀四马师五满宿六是也)</p>
<p style="text-align: left">
	　　童子迦叶(即有部律中却取错末迦叶是舍卫国多罗聚落人即此会中对扬论议之主前文云年在幼稚是此人也)</p>
<p style="text-align: left">
	　　耶舍比丘(或云耶世此云明也)</p>
<p style="text-align: left">
	　　沙门那(梵语也此义译云乏道沙门名乏那名道僧称云贫道者即谦退自卑之辞也亦更有多义也)</p>
<p style="text-align: left">
	　　第三十七卷</p>
<p style="text-align: left">
	　　[菟-(色-巴)+(〦-一)]角<a>虚空</a>([菟-(色-巴)+(〦-一)]角本无故今亦无虚空常故本有今有<a>佛性</a>不尔本有今无本无今有是故亦有亦无是中道义经云烦恼诸结善无记尽名佛性言本有今无者烦恼也本无今有者菩提也若云三世俱无烦恼如虚空三世俱无菩提如[菟-(色-巴)+(〦-一)]角者即名谤<a>佛法</a>僧故云三世有法无有是处)</p>
<p style="text-align: left">
	　　去树去舍(去音丘与反玉篇曰去除也却也又音丘虑反往也离也非此义也)</p>
<p style="text-align: left">
	　　沾污(知廉反玉篇云濡也三苍云渍也)</p>
<p style="text-align: left">
	　　[(魅-ㄙ)-未+(网-ㄨ)][虫*(网-ㄨ)](亡往反力掌反说文作[虫*(网-ㄨ)]蜽同通俗文云木石之精怪也淮南说状如三岁小儿赤黑色赤目赤爪长耳美发溺死鬼也)</p>
<p style="text-align: left">
	　　地狱一百三十六所(初有八热地狱一等活二黑绳三众合四号叫五大号叫六烧燃七极烧燃八阿鼻大地狱也一一地狱各有四门一一门外复有四狱一煻煨二尸粪三锋刃四烈河此八地狱是根本各有十六以为眷属合成一百三十六也)</p>
<p style="text-align: left">
	　　第三十八卷</p>
<p style="text-align: left">
	　　安阇那药(古音亦云安陀此云根药经云能治眼痛应是<a>黄连</a>也)</p>
<p style="text-align: left">
	　　暐晔(上于鬼反下炎猎反方言盛貌也三苍光华也)</p>
<p style="text-align: left">
	　　虎兕(徐里反郭璞曰兕似牛青色一角重千斤也)</p>
<p style="text-align: left">
	　　抟食(徒官反说文抟团也三苍饭也经作揣俗字非也)</p>
<p style="text-align: left">
	　　法厉(力制反磨石也古作砺同)</p>
<p style="text-align: left">
	　　粗犷(古猛反犷强也说文恶不可附也经文作穬[愨-心+未]也非此义也)</p>
<p style="text-align: left">
	　　[山/一/虫]笑(赤之反苍颉篇轻侮也笑私妙反字林笑喜也字从竹犬声竹为乐器君子乐而后笑也)</p>
<p style="text-align: left">
	　　抱须弥(上步交反经文从金作刨非也按刨字文字中并无宜作掊抱二体也)</p>
<p style="text-align: left">
	　　齚啮(又作齰咋齰并同柴责反通俗文咬啖曰齚也下研结反也)</p>
<p style="text-align: left">
	　　郁头蓝弗(此云獭戏子坐得非想定获五<a>神通</a>飞入王宫遂失通定途步归山)</p>
<p style="text-align: left">
	　　阿罗罗(此云<a>懈怠</a>亦获通定者也)</p>
<p style="text-align: left">
	　　那睺沙王(此云不事火)</p>
<p style="text-align: left">
	　　耶耶帝王(古音翻为数行王也)</p>
<p style="text-align: left">
	　　尸毗王(古音云亦名湿鞞此云安隐也)</p>
<p style="text-align: left">
	　　一叉鸠王(古音翻为甘[卄/遮]鼠也)</p>
<p style="text-align: left">
	　　摩罗延山(亦云摩罗耶除)</p>
<p style="text-align: left">
	　　耆[少/兔]仙人(亦云时[少/兔]奴侯反此云胜仙也)</p>
<p style="text-align: left">
	　　婆薮仙人(古音翻为珍宝仙人)</p>
<p style="text-align: left">
	　　迦罗富城(此翻为臭地)</p>
<p style="text-align: left">
	　　第三十九卷</p>
<p style="text-align: left">
	　　阇提首那(此翻为愿勇远法师云邪见外道以执涅盘是无常也)</p>
<p style="text-align: left">
	　　婆私吒(此云最胜或云最上亦同阇提邪见宗也)</p>
<p style="text-align: left">
	　　先尼及迦叶(远云是我见外道也)</p>
<p style="text-align: left">
	　　富那及净(是边见外道也)</p>
<p style="text-align: left">
	　　犊子梵志(是疑心外道谓疑道有无并疑得者)</p>
<p style="text-align: left">
	　　纳衣梵志(是自然外道说一切法自然有亦边见摄)</p>
<p style="text-align: left">
	　　弘广及须跋(是戒取外道弘广执乞食为道须[跳-兆+(乏-之+(犮-、))]执苦行为道也)</p>
<p style="text-align: left">
	　　[示*(乞-乙+小)]瞿昙姓(上奴礼反谓称佛姓是误颜故请忏悔又作[侮-母+小]字奴履反谓[乞-乙+小]汝等语并是此同也)</p>
<p style="text-align: left">
	　　须曼那花(亦云苏摩那此云好意花也)</p>
<p style="text-align: left">
	　　树持刺刺(上去声下入声)</p>
<p style="text-align: left">
	　　<a>石榴</a>[木*委]子([木*委]汝吹反玉篇云桵木果树小藂生有刺子亦可食)</p>
<p style="text-align: left">
	　　迦叶(此云姓龟氏也)</p>
<p style="text-align: left">
	　　富那(此云满也反)</p>
<p style="text-align: left">
	　　榛木(土巾反广雅云木藂生曰榛草藂生谓之薄也)</p>
<p style="text-align: left">
	　　第四十卷</p>
<p style="text-align: left">
	　　车舆(余虑反又平声亦通说文车舆也应音云车无轮曰舆)</p>
<p style="text-align: left">
	　　钩饵(正体宜作[虫*耳]字如志反服[虔-文+ㄆ]云钩鱼曰饵也)</p>
<p style="text-align: left">
	　　欶乳(又作嗽同所角反三苍云敕吮也通俗文含吸曰嗽经文作[口*數]俗字也)</p>
<p style="text-align: left">
	　　户[門@龠](古文钥字同用余酌反方言关东谓之键关西谓之[門@龠]经文作籥字林云书僮笘也纂文云关西以书篇为书籥非此户[門@龠]之义笘音赤占反)</p>
<p style="text-align: left">
	　　大般涅盘经憍陈如品阇维分</p>
<p style="text-align: left">
	　　上卷</p>
<p style="text-align: left">
	　　慧琳撰</p>
<p style="text-align: left">
	　　上颔(下含感反方言颔颐也说文从负合声或作颔经作颔俗字)</p>
<p style="text-align: left">
	　　混浊(上浑稳反顾野王云混亦秽浊说文从水昆声或作溷)</p>
<p style="text-align: left">
	　　涛波(前法界经音记)</p>
<p style="text-align: left">
	　　下卷</p>
<p style="text-align: left">
	　　喑咽(上邑吟反方言云啼无声曰喑集训云喑哑也古今正字从口音声也)</p>
<p style="text-align: left">
	　　芬馥(下冯目反韩诗馥亦芬也毛诗传馥香白也古今正字从香夏声夏音同上也)</p>
<p style="text-align: left">
	　　金钢(下各郎反考声钢坚也文字集略金之精者也)</p>
<p style="text-align: left">
	　　儵尔(上升肉反王注楚辞儵忽电光貌也说文儵忽亦疾貌也从黑攸声)</p>
<p style="text-align: left">
	　　矛矟(上莫候反吕氏春秋蚩尤作矛考声首矛戈之类也说文矛长二丈建于兵车也象形字也经作鉾俗字也下双卓反博雅矟亦矛也古今正字云矟长丈八也文字典说今之戟矟也从矛肖声经作[木*朔][木*朔]犹棚也非经义)</p>
<p style="text-align: left">
	　　罥索(上涓兖反桂苑珠藂云以绳绕系取物谓之罥说文冈也从冈绢声或作罥下桑各反集训云索绳也文字典说从糸市声经作[糸*索]误也)</p>
<p style="text-align: left">
	　　金坛(下徒南反考声云坛瓦器也集训云亦甒属甒音无甫反经作坛俗字也)</p>
<p style="text-align: left">
	　　毛纛(同仆反集训云形如竿用羽饰之军中为表也蔡邕独断云纛者以[氂-未+牙]牛尾为之大如斗在最左騑头上也古今正字从緜毒声毒字从[艸-屮]经从县作纛俗字[艸-屮]音丑列反)</p>
<p style="text-align: left">
	　　慨悼(上开爱反淮南云慷慨不得志也考声云伤叹也说文从心既声也)</p>
<p style="text-align: left">
	　　大般泥洹经</p>
<p style="text-align: left">
	　　第一卷</p>
<p style="text-align: left">
	　　玄应撰</p>
<p style="text-align: left">
	　　哀恸(同贡反论语云颜回死子哭之恸马融注云恸哀过也)</p>
<p style="text-align: left">
	　　澡漱(上遭老反下所溜反说文澡洗手也漱荡口也经文作嗽误也)</p>
<p style="text-align: left">
	　　寮孔(了雕反苍颉篇小空也经文作辽远之辽也非经义也)</p>
<p style="text-align: left">
	　　豪[卄/(└@人)](古文作[禾*(└@人)]同无方反谓纤利如禾[卄/(└@人)]也经文作[金*(└@人)]非也)</p>
<p style="text-align: left">
	　　第二卷</p>
<p style="text-align: left">
	　　罗寇(口候反尚书寇贼奸宄范宁集声曰寇谓群行攻剽者也说文[宋-木+祋]暴也广雅[宋-木+祋]钞也剽疋妙反)</p>
<p style="text-align: left">
	　　祖送(宗古反尔雅祖始也诗云仲山自出祖者将行犯軷之祭也軷音蒲达反)</p>
<p style="text-align: left">
	　　长诀(古穴反诀绝也通俗文与死者辞曰诀韵略决亦别也)</p>
<p style="text-align: left">
	　　第三卷</p>
<p style="text-align: left">
	　　狖鼠(余绣反似猕猴而大苍黑能捕鼠为物捷健也)</p>
<p style="text-align: left">
	　　墋浊(楚锦反通俗文云沙土入食中曰墋也)</p>
<p style="text-align: left">
	　　第四卷</p>
<p style="text-align: left">
	　　瞿师罗(局俱反梵语也按中本起经云瞿师罗者此译云美音)</p>
<p style="text-align: left">
	　　攘臂(而羊反毛诗传曰攘除也谓除衣袂出臂也臂音必寐反袂音弥世反)</p>
<p style="text-align: left">
	　　宴默(石经为古文燕字同一见反说文宴安也谓安息貌也经文作焦音虚基反痛声也焦非此用)</p>
<p style="text-align: left">
	　　第五卷</p>
<p style="text-align: left">
	　　坚块(今作块同苦对反说文[凵@士]坚土也三苍土块也)</p>
<p style="text-align: left">
	　　[(口*〡*人)/兀]来(又作[(口*口)/凵/(豕-一)][(口*口)/凵/儿]二形同音似又徐姊反尔雅[(口*〡*人)/兀]似牛一角青色重千斤)</p>
<p style="text-align: left">
	　　[嘌-示+土]者(鸟奚反)</p>
<p style="text-align: left">
	　　炮者(乌高反)</p>
<p style="text-align: left">
	　　第六卷</p>
<p style="text-align: left">
	　　猛烈(力折反说文烈火猛也广雅烈热也)</p>
<p style="text-align: left">
	　　[卄/(网-ㄨ)]药(无往反正言莽草有毒出幽州人人城或捣和食置水中鱼食皆死浮出取食之无妨也)</p>
<p style="text-align: left">
	　　方等般泥洹经</p>
<p style="text-align: left">
	　　上卷</p>
<p style="text-align: left">
	　　玄应音</p>
<p style="text-align: left">
	　　指膑(又作[骨*(實-毌+(眉-目))]同必刃反说文膝骨曰髌三苍膝盖文)</p>
<p style="text-align: left">
	　　面皱(侧救反韵略云皱面皮聚也谓不摄皱也经文作绉借字也)</p>
<p style="text-align: left">
	　　量迹(又作迹迹二形同子亦反谓足迹也经文作迹非也)</p>
<p style="text-align: left">
	　　潺横(仕山仕环二反字书潺湲水流貌也)</p>
<p style="text-align: left">
	　　辅弼(扶禹反韩诗云辅助也下又作[弓*(美-(王/大)+田)][弓*弓*ㄆ][弓*丙*丙]三形同皮笔反弼正也)</p>
<p style="text-align: left">
	　　下卷</p>
<p style="text-align: left">
	　　卑[褫-虎+((虍-(厂-一))/巾)](宜作厮悉移反字书厮役也何注公羊谓贱役人者也厮亦微下也或作[仁-二+斯]经文作[袖-由+(虍-七+巿)]音斯福也[袖-由+(戶@(一/巾))]非此义也)</p>
<p style="text-align: left">
	　　嵩[狂-王+(媲-女)](思隆反下作[豸*昆]同婢尸反国名也)</p>
<p style="text-align: left">
	　　阿[狂-王+(臿-臼+(凵@(人*人)))](初甲反佛名也经文从禾作[狂-王+(臿-臼+(凵@(人*人)))]应误也)</p>
<p style="text-align: left">
	　　鹖鸭(按诸经皆作鹖鸭上胡割反下又作鹌同于甲反鹖似雉而大青色有毛角若斗死乃止故武人戴鹖冠以象之也故经文作羯音居谒反羊也非经义乖依目此后合有四童子大悲大庄严等经移向涅盘音前附入第二十四卷末安检字者知之)</p>
				</div></div><hr><script charset='utf-8' src='../../js/footer.js'></script></body></html>