<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第七卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第七卷</strong></p>
<p style="text-align: left">
	　　翻经<a>沙门</a>慧琳撰</p>
<p style="text-align: left">
	　　音大般若经从五百二十尽五百六十五凡四十六卷</p>
<p style="text-align: left">
	　　大般若波罗蜜多经卷第五百二十卷</p>
<p style="text-align: left">
	　　战栗(上旃善反顾野王云战惧也毛诗云战战兢兢案战战兢兢恐惧皃也尔雅云战动也郭璞云恐动趍步也或作[怡-台+戰]古文作[止/幵]下邻一反集训曰战栗惧也字书云忧戚也考声云谨敬也从忄栗声也忄音心)</p>
<p style="text-align: left">
	　　源底(上愚袁反<a>礼记</a>云达于礼乐之源郑玄曰源本也广雅万物之本曰源说文作厡或作原古字也)</p>
<p style="text-align: left">
	　　伴侣(上傍漫反王逸注楚辞云伴旅也韵英云伴俦侣也说文云大皃从人半声也半字从八从牛作半也俗作半谬也俦音长流反下力举反广雅侣伴也或作旅古今正字云侣俪也从人吕声也吕字象脊骨之形也俪音丽)</p>
<p style="text-align: left">
	　　勃恶(上蒲没反前经第四百二十九卷已具释讫)</p>
<p style="text-align: left">
	　　履践(上梨旨反下钱演反前第四百五十五卷已释)</p>
<p style="text-align: left">
	　　挑目(体遥反韵诠云挑拨也考声云挑抉萦悦反字书云从扌音手兆声也经中或有从木作桃徒刀反非也或从刀亦作[利-禾+兆]亦通用)</p>
<p style="text-align: left">
	　　[利-禾+臬]鼻(上鱼器反前经第四百五十五卷已释讫也)</p>
<p style="text-align: left">
	　　锯解(上居御反国语云中刑用刀锯贾逵曰以刀有所锯断谓大辟宫[利-禾+臬]音义刖音月等刑是也苍颉篇云截物锯也说文云抢戚阳反搪也音唐从金居声也考声云抢搪者锯也方言云锯之异名也下隹买反考声云解释也判也分也)</p>
<p style="text-align: left">
	　　交涉(常业反苍颉篇云水中行为涉历也说文徒行厉水曰涉从步沝之蕊反声也古作[水*(止/少)*水]也)</p>
<p style="text-align: left">
	　　琰魔王(梵语冥司鬼王名也旧云阎罗王经文作剡尸染反魔皆讹略不正也正<a>梵音</a>云琰阎奄反摩古人译为平等)</p>
<p style="text-align: left">
	　　黧黑(上力知反通俗文云斑黑曰黧考声云面[皴-皮+頁]七遵反黑也而黄色也又音礼[前-刖+ㄅ]反文字音义云黧老黑色也从黑从[黍*刃]省声也)</p>
<p style="text-align: left">
	　　谬误(上眉救反韵英云谬误也韵诠云诈[(└@人)/女]也广雅云谬欺也谥法曰名与实爽曰谬说文云狂者之[(└@人)/女]言也从言翏六幼反声也或作嘐下五故反字书云诖公卖反误也<a>汉书</a>云所为诖误皆赦除之是也左氏传曰为人得罪曰误也说文误谬也从言吴声)</p>
<p style="text-align: left">
	　　欲扣(苦厚反前经第四百五十六卷已具释讫)</p>
<p style="text-align: left">
	　　第五百二十一卷</p>
<p style="text-align: left">
	　　析为(星积反前经第四百五十六卷已具释讫)</p>
<p style="text-align: left">
	　　沾彼(辄廉反韩诗云沾溺也考声云小湿也尸执反礼记<a>孔子</a>曰雨沾服失容顾野王云沾濡耳珠反也文字集略作沾略也说文沾[霑-占+(九/木)]也音染从雨沾声也)</p>
<p style="text-align: left">
	　　滴数(丁历反考声云水落也或作[泳-永+適]说文云水灓注也力桓反灓漏流也字书云水滴也经文从水作渧俗字也下霜句反)</p>
<p style="text-align: left">
	　　不齅(休救反前经第四百五十六卷已具释讫)</p>
<p style="text-align: left">
	　　第五百二十二卷(无字可音训)</p>
<p style="text-align: left">
	　　第五百二十三卷</p>
<p style="text-align: left">
	　　嫌害(上刑阎反考声云心恶也乌固反说文云不平于心也又云嫌疑也从女兼声也下何赖反苍颉篇云害贼也广雅害割也考声云害妨也或作夆音害相遮要平声夆亭名也说文云害伤也从宀音绵从口从夆省声也)</p>
<p style="text-align: left">
	　　逊谢(孙寸反韵英云逊恭也考声云逊避也集训云避位而去也说文云逊遁也从辵丑略反孙声也或从心作逊亦同下夕夜反考声云拜恩也裁也告也从言射声也)</p>
<p style="text-align: left">
	　　危脆(清岁反广雅脆弱也顾野王云脆愞也奴乱反或作膬考声云肉肥也耎也而兖反说文云肉耎易断也从肉从绝省声也经从危作脆非也)</p>
<p style="text-align: left">
	　　块等(恢碓反仪礼云[寢-(宋-木)+穴]苫枕块是也韵英云土块也说文云土[嘆-口+木]也匹剥反从土从鬼省声愧五猥反或作[凵@士]象形字也一云土堛被逼反堛块之异名也)</p>
<p style="text-align: left">
	　　第五百二十四卷</p>
<p style="text-align: left">
	　　沮坏(上墙吕反广雅沮涂也毛诗传云沮亦坏也又云沮止也从水且七胥反声也下怀[身*貴]反聩五坏反集训云坏败也韵诠云自破曰坏从土从褱省声)</p>
<p style="text-align: left">
	　　庵没罗果(梵语果名也亦名庵波罗即庵罗果也)</p>
<p style="text-align: left">
	　　牟娜娑果(亦梵语果名也此果形如冬苽此国无)</p>
<p style="text-align: left">
	　　溉灌(上基懿反於戏反韵英云浇灌也说文云溉亦灌也顾野王云溉犹灌注也从水既声也)</p>
<p style="text-align: left">
	　　第五百二十五卷　第五百二十六卷第五百二十七卷　第五百二十八卷</p>
<p style="text-align: left">
	　　已上四卷多与前文同无可音训</p>
<p style="text-align: left">
	　　第五百二十九卷</p>
<p style="text-align: left">
	　　苏扇多(梵语佛名也唐名妙息灾)</p>
<p style="text-align: left">
	　　撞击(上浊江反顾野王云撞犹击也广雅撞刺妻亦反也说文云撞捣也从扌音手童声也)</p>
<p style="text-align: left">
	　　诃责(虎珂反考声云诃[諻-王+土]也音毁怒也集训云诃责也韵英云叱怒也经作阿亦通下庄革反说文责求也从贝从朿音刺省声也说文作[朿/貝]古字也)</p>
<p style="text-align: left">
	　　第五百三十卷</p>
<p style="text-align: left">
	　　惭愧(上藏含反下归畏反二字互相训也)</p>
<p style="text-align: left">
	　　耽着(都甘反韵英云耽好也好呼奥反考声云耽玩也着也从身从耽都甘反省声也)</p>
<p style="text-align: left">
	　　<a>芭蕉</a>(上补葩反下即消反宿根草树名也所在皆有本出交阯字指云子可食叶如席可以为布也)</p>
<p style="text-align: left">
	　　第五百三十一卷　第五百三十二卷</p>
<p style="text-align: left">
	　　已上两卷中又说三十二大人相[止/(利-禾+舟)]经第一卷及第四百一卷并第四百七十九等已重音释更不繁述</p>
<p style="text-align: left">
	　　第五百三十三卷　第五百三十四卷第五百三十五卷　(已上三卷并无难字音训者)</p>
<p style="text-align: left">
	　　第五百三十六卷</p>
<p style="text-align: left">
	　　猎者(力叶反贾逵注国语云猎取也尔雅猎虐也郭璞曰陵猎暴虐也案[敲-高+田]音田狩为猎从犬[臘-月]声也[敲-高+田]音田[臘-月]音同上也)</p>
<p style="text-align: left">
	　　剧苦(奇逆反苍颉篇云剧病笃也集训曰病笃增甚之辞也方言云病之少愈谓之剧古今正字云从刀豦声也经文作剧俗字也非正体也豦音渠也)</p>
<p style="text-align: left">
	　　懒憜(上勒干反考声云不勤也说文云<a>懈怠</a>也从心赖声也或从女作懒一云卧食曰懒下徒卧反广雅云憜懒也说文云憜不敬也从心隋声也韵英云憜懈也或作堕误也或作[惰-月+左]古字也)</p>
<p style="text-align: left">
	　　无翼(羊軄反孔注<a>尚书</a>云翼辅也说文云翼翅也从羽异声也)</p>
<p style="text-align: left">
	　　资粮(力强反或作粮集训云粮储食也说文云粮谷也从米量声也经文云菩提资粮菩提者无上道资粮者<a>六度</a>万行也)</p>
<p style="text-align: left">
	　　第五百三十七卷</p>
<p style="text-align: left">
	　　赡部洲(常焰反南洲也旧名阎浮提讹也义如前第一卷中已具释下三洲准此)</p>
<p style="text-align: left">
	　　[勝-月+舟]身洲(东洲也)</p>
<p style="text-align: left">
	　　牛货洲(西洲也)</p>
<p style="text-align: left">
	　　俱卢洲(北洲也具如前说)</p>
<p style="text-align: left">
	　　毗柰邪(梵语戒律藏也亦名调伏藏)</p>
<p style="text-align: left">
	　　诸响(虚两反空谷应声也)</p>
<p style="text-align: left">
	　　阳焰(热时遥望地上屋上阳气也似焰非焰故名阳焰如幻如化)</p>
<p style="text-align: left">
	　　寻香城(旧云乾闼婆城梵语也音义第一卷中已具释讫也)</p>
<p style="text-align: left">
	　　憺怕(上唐滥反下普百反淮南子云憺满也怕静也桂苑珠藂云憺怕者心志满足也字书云无戏论也韵英云安静也经文作淡泊或作澹泊皆非也古今正字云憺字从忄詹声也怕字亦从心白声也)</p>
<p style="text-align: left">
	　　第五百三十八卷(无字可音训)</p>
<p style="text-align: left">
	　　第五百三十九卷</p>
<p style="text-align: left">
	　　问诘(轻逸反郑玄注礼记云诘为问其罪也广雅云诘责也说文云诘问也从言吉声也)</p>
<p style="text-align: left">
	　　酬答(上时流反毛诗传曰酬报也郑玄云酬厚也说文酬劝也从酉州声也下当纳反韵英云答对也考声云答然也古今正字云答字从廾草合声也正体作[合/日]从合从日千月反古字也今通作答讹失本体也)</p>
<p style="text-align: left">
	　　滞碍(上直例反王逸注楚辞云滞留也贾逵注国语云滞久也说文云滞碍也从水带声也下我盖反广雅碍距也说文云碍止也从石疑声也)</p>
<p style="text-align: left">
	　　四衢(具于反尔雅云一达谓之路四达谓之衢郭璞云交道四出也说文亦同从行瞿其于反声也)</p>
<p style="text-align: left">
	　　掩泥(或作揜同淹捡反集训云掩藏也韵英云掩覆也说文云掩敛也从扌音手奄声也亦作弇也)</p>
<p style="text-align: left">
	　　窣堵波(梵语也此即是佛碎身灵骨<a>舍利</a>塼塔也旧曰浮图)</p>
<p style="text-align: left">
	　　殄灭(上田现反孔安国注尚书云殄绝也尔雅殄尽也说文亦同从歹[珍-王]声也下绵结反考声云灭亡也韵英云灭没也集训云灭绝也韵诠云灭消也说文灭尽也从水从戌从火戌是火墓戌中有相水灭火故从水从戌或作灭亦通也)</p>
<p style="text-align: left">
	　　莫耆(梵语解毒药名也此药多出大雪山能解一切诸毒此国无也)</p>
<p style="text-align: left">
	　　螫啖(上舒只反又诃各反二音并通说文虫行毒也虿也从虫赦声也下澹敢反考声云吃也尔雅啖吞也古今正字云啖食也从口敢声也说文啖谯也或作啖或作啖并同)</p>
<p style="text-align: left">
	　　第五百四十卷</p>
<p style="text-align: left">
	　　蛊道(上公五反字书云虫蠹神也音姑春秋传曰皿虫为蛊晦淫之所生易曰干父之蛊王弼注云蛊犹事也又音为野亦云野道也皆厌祷之类也)</p>
<p style="text-align: left">
	　　魍魉(上亡昉反下力享反考声云魍魉水神也亦是邪鬼也淮南子云魍魉状如三岁小儿赤黑色赤目赤爪长耳美发国语云水怪妖鬼也或作[虫*(网-ㄨ)]蜽或作[(网-ㄨ)*鬼][兩*鬼]并皆通用)</p>
<p style="text-align: left">
	　　香囊(乃唐反考声云斜口香袋也案香囊者<a>烧香</a>器物也以铜[金*截]金银昤昽圆作内有香囊机关巧智虽外纵撗圆转而内常平能使不倾妃后贵人之所用之也)</p>
<p style="text-align: left">
	　　盛贮(上音成平声字也下张吕反考声云积财也说文贮积也从贝宁声也或作[(巢-果+缶)*宁]盛米器也)</p>
<p style="text-align: left">
	　　宝函(霞岩反古文作[木*函]或作椷考声云木匧也说文作函函箧也桂苑珠藂云盛经书盛珍宝器物也经文作函亦通用)</p>
<p style="text-align: left">
	　　竭诚(渠彻反集训云竭水尽也尔雅竭尽也孔安国注<a>论语</a>云尽忠节不爱其身也说文从立曷声也下音诚尔雅诚信也博雅诚敬也案诚犹实也)</p>
<p style="text-align: left">
	　　夭殁(上妖娇反考声云少死曰夭杜预注左传云短折曰夭古今正字从歹夭声也下摸骨反孔安国注尚书云殁死也郑玄注礼记云殁殄也毛诗传曰没尽也说文云从歹殳声)</p>
<p style="text-align: left">
	　　谴罚(上企见反广雅谴责也苍颉篇云谴呵也桂苑珠丛云谴谪竹革反问也从言遣声也下烦袜反尚书云墨罚之属千剕罚之属五百考声云加罪于人曰罚说文云小罪也从刀从詈音利詈字从[网-(ㄨ*ㄨ)+又]从言为正经从四误也蔡邕石经从寸作罸误也)</p>
<p style="text-align: left">
	　　勃恶(上蒲没反广雅勃盛也玉篇勃暴盛也韵英云勃起也说文云勃排也从力孛声)</p>
<p style="text-align: left">
	　　奋威(上分问反广雅奋起也进也从大从隹隹鸟也从田字书云大鸟在田张毛羽欲飞曰奋)</p>
<p style="text-align: left">
	　　勇锐(营慧反博雅锐鉆利也考声云锥音隹刀锋也说文云锋芒也从金兑省声也)</p>
<p style="text-align: left">
	　　第五百四十一卷</p>
<p style="text-align: left">
	　　[卸-ㄗ+夬]减(上犬悦反声类从垂作[垂*夬]说文云[卸-ㄗ]瓦器也小口罂说文[垂*夬]字正从缶作鈌郭璞注尔雅云[卸-ㄗ]盆也苍颉篇云缺亏也顾野王曰缺犹玷也说文器破也从[卸-ㄗ]从决省声也下减字有两音并是上声从水从咸点画一种音训所用意义即别本音耕斩反考声云损之令少曰减说文减损也今不取又音咸黯反字典曰自耗欠下曰减集训亦云减耗也字书云欠少也今取此后音咸黯反于文稳便也)</p>
<p style="text-align: left">
	　　[病-丙+((宋-木)/火/又)]极(色甃反尔雅瘦瘠也音藉文字集略云肌肉减耗也说文瘦臞也正体作[病-丙+((宋-木)/火/又)]今通作瘦俗字也尔雅臞瘠也说文云瘠少肉也从疒叟声也)</p>
<p style="text-align: left">
	　　氛郁(上芳文反说文云祥气也或作零零气也或作雰下于六反考声云香气郁郁也)</p>
<p style="text-align: left">
	　　鲜净(星笺反考声云鲜好也字书云鲜新也说文鲜善也又作鱻说文鱻精也)</p>
<p style="text-align: left">
	　　幰盖(上乡偃反释名云车幰纲也所以御热也声类云车上幰盖也玉篇云布张车上为幰说文阙也)</p>
<p style="text-align: left">
	　　[巾*(冗-几+番)]铎(上妨蕃反说文云旌旗总名也今幢旛旌旗之类也以五彩间错悬于幢竿之上名曰旛旗下唐落反说文云大铃也从金睾声也军法五人为伍五伍为两两司马执铎金铃也)</p>
<p style="text-align: left">
	　　肿疱(上烛勇反考声云肿病也说文云肿痈也从肉重声也下白儿反桂苑珠藂云人面上热气所生疮名疱说文云面上风气疮也从疒包声也或从面作靤或作[包*頁]并同一云面上细疮也)</p>
<p style="text-align: left">
	　　枯涸(上康姑反贾逵注国语云枯槀也说文云木槀槀木枯也从木古声也下何铎反贾逵注国语云涸涸竭也广雅涸尽也说文云涸竭也案涸水干竭也从水固声也)</p>
<p style="text-align: left">
	　　衣裹(戈火反考声云裹苞也)</p>
<p style="text-align: left">
	　　箱箧(上息将反字林云箱竹器也韵英云盛书盛衣器物名也考声云箧属也案浅曰箱深曰箧下谦颊反考声云箧椷也音咸字书云箱属也说文云箧笥也从匧声也匧或从木作[柩-久+夾][柩-久+夾]皆通也)</p>
<p style="text-align: left">
	　　拔济(上办八反考声云拔抽也救也桂苑珠藂云引出也说文云拔擢也从扌犮声也下精曳反孔注尚书云济渡也杜注左传云济益也贾注国语云济成也古今正字云从水齐声也)</p>
<p style="text-align: left">
	　　迷谬(縻右反郑玄云谬误也广雅谬欺也方言谬诈也谥法名与实乖曰谬刘熙曰谬差也说文云谬从言翏声也经文从尔作[謵-白+尒]俗字也非正体也)</p>
<p style="text-align: left">
	　　狭劣(上咸甲反礼记曰广则容奸狭则思欲考声云狭隘也玉篇云迫隘不广大也经文从犬作狭或从阝从夹作陜皆非也说文正体从阝从匕夹声也隘撄介也下力辍反广雅劣少力也说文劣弱也会意字也或从忄作[怡-台+孚]古字时不用也)</p>
<p style="text-align: left">
	　　第五百四十二卷</p>
<p style="text-align: left">
	　　第五百四十三卷</p>
<p style="text-align: left">
	　　秉法炬(上彼皿反考声云手执禾也集训云把禾束也文字释要云手持一禾也从又又手也从禾下渠语反说文云束竹[竺-二+韋]以烧之曰炬古作[竺-二+巨]也)</p>
<p style="text-align: left">
	　　法蠃(鲁和反尔雅云蚹蠃螔蝓也郭璞注云螔蝓蜗牛也案蠃色白太常乐器也吹作美音声闻数里颜氏字样正体作蠃从[嬴-女]声也经文多作螺俗字也此螺字有平上去三音又非今故不取也)</p>
<p style="text-align: left">
	　　双足(朔[片*(公/心)]反顾野王曰双两只也说文云双二枚也方言云二飞鸟曰双群书字要云双字从隹隹鸟也从又又手也手持二鸟曰双经文从久作双者非也谬已久矣)</p>
<p style="text-align: left">
	　　第五百四十四卷</p>
<p style="text-align: left">
	　　<a>地狱</a>(愚[金*((疆-(彊-弓))-土+口)]反玉篇云囚系之所总名为狱郑注周礼云争财曰讼争罪曰狱说文云狱确（苦角反）从犾（音银）犾者二犬相啮也从言言讼也地狱者冥司幽系之所也)</p>
<p style="text-align: left">
	　　昏翳(上呼昆反孔安国注尚书云昏暗也考声云昏乱也说文云昏旦冥也从日从氐丁礼反字书云日居氐下日昏下婴计反韵英云翳蔽也广雅翳障也说文云华盖也从羽殹也殹一计反)</p>
<p style="text-align: left">
	　　涉暗(常叶反韵英云涉历也考声云涉渡水也说文云涂行水也从水从步会意字也下乌绀反贾逵注国语云日无光日暗)</p>
<p style="text-align: left">
	　　萨婆若(梵语讹也正梵音萨嚩吉娘二合唐言一切智智即般若波罗蜜之异名也)</p>
<p style="text-align: left">
	　　轻诮(情曜反考声云责让也笑也苍颉篇云诃也说文云娆也或作谯从言肖省声也)</p>
<p style="text-align: left">
	　　拒逆(上渠圄反韵英云拒格也广雅拒捍音旱也说文云抗也口浪反韵诠云拒违也)</p>
<p style="text-align: left">
	　　他[溺-羽+((司-一)*(司-一))](宁的反字书云没水也不浮曰溺考声云沉也或作愵愵忧也说文作[仁-二+水])</p>
<p style="text-align: left">
	　　形貌(眉疱反籀文古字也说文作皃容仪也从人白象人面字书云貌形也或从页作[(采-木+(豕-一))*頁]页者头也从豹省声也页音颉)</p>
<p style="text-align: left">
	　　枯顇(上苦胡反贾逵注国语云枯槀也（苦道反）考声云木干死也说文云木槀也正体作[歹*古]骨肉干也下情燧反说文云憔顇也韵英云憔顇[病-丙+((宋-木)/火/又)]恶皃也或作悴古今正字云从页卒省声也)</p>
<p style="text-align: left">
	　　第五百四十五卷</p>
<p style="text-align: left">
	　　暗钝(徒混反苍颉篇云钝顽也案暗钝者识暗浊不明了也说文云钝錭大牢反也錭顽钝也从金屯声屯音豚)</p>
<p style="text-align: left">
	　　怯畏(上羗刧反或作[狂-王+去]说文云多畏也礼记云勇者苦怯怯者畏劣也下威谓反考声云心所伏也广雅畏惧也畏敬也论语曰君子有三畏畏天命畏大人畏<a>圣人</a>之言郑注礼记云伏曰畏字书云畏难也说文云畏恶也从爪而虎爪可畏也从人从鬼省声也)</p>
<p style="text-align: left">
	　　怀孕(上横乖反孔注论语云怀安也又云怀归也郑注周礼云怀来也古文正体从女作[女*褱][女*褱]妊字也下以证反郑玄礼记云妊音壬妊子曰孕广雅孕怀[仁-二+身]音身也说文云怀子也从乃子声也[仁-二+身]音身)</p>
<p style="text-align: left">
	　　第五百四十六卷</p>
<p style="text-align: left">
	　　欠[去*欠](丘据反埤苍云张口欠[去*欠]出气也经文从口作呿者非也乃是睡声也)</p>
<p style="text-align: left">
	　　嗤笑(赤之反韩诗云志意和悦皃也考声云嗤笑也字书云嗤戏笑也说文作[出*欠]又云[ㄓ*欠][ㄓ*欠]戏笑皃也从欠[屮/一]声也[屮/一]音之也)</p>
<p style="text-align: left">
	　　躁[打-丁+夒](上早到反贾逵注国语云躁亦扰也郑注礼记不安静也顾野王曰躁动也字书云急性也说文从足槀声也喿音桑到反下而少反考声云扰乱也说文云扰烦也从扌音手扰奴刀反声也经中从忧作扰者非也)</p>
<p style="text-align: left">
	　　迦遮末尼(梵语宝名也此宝石类非<a>殊胜</a>之宝此国无亦如玉石之类也)</p>
<p style="text-align: left">
	　　朋侣(蒲弘反太公<a>六韬</a>云犮之朋谓之朋朋之[用*用]谓之党考声云同师门也字书云朋类也古人数法名也古者用贝货易五贝为一朋此亦假借古凤字也借凤为朋者凤飞则群鸟万数从之故借古凤字为朋党字也说文作倗倗辅也从人朋声也下力举反苍颉篇云侣俪也广雅玉篇侣伴也古今正字从人吕声也俪音历弟反)</p>
<p style="text-align: left">
	　　深奥(下乌告反又音于六反训义并同广雅奥藏也郭注方言室中隐奥处也说文云究也室之西南隅也从穴[山/兀/廾]声[山/兀/廾]音弓六反下从廾音拱上从古六字也宀音绵从米作奥非也)</p>
<p style="text-align: left">
	　　第五百四十七卷</p>
<p style="text-align: left">
	　　慊恨(叶甜反韵英云嫌疑也王弼注易云心不平也考声云心恶也说文从心兼声也经或从女作嫌亦同恶音乌固反)</p>
<p style="text-align: left">
	　　空缺(上苦贡反下倾悦反玉篇云[卸-ㄗ+夬]玷也毛诗云鹿鸣废则和乐[卸-ㄗ+夬]也说文云器破也苍颉篇云[卸-ㄗ+夬]亏也从[卸-ㄗ]夬声也或从垂作[垂*夬]通用玷音丁琰反[卸-ㄗ]音方苟反夬音决)</p>
<p style="text-align: left">
	　　除愈(以主反集训云愈疾差也益也胜也从心俞声也俞字从舟)</p>
<p style="text-align: left">
	　　第五百四十八卷</p>
<p style="text-align: left">
	　　端拱(上睹官反考声云端正也周礼斋服有玄端素端郑众曰端本也方言云端绪也说文云端直也从立专都官反声也下姜拥反杜预注左传云合手曰拱礼记曰正立拱手是也尚书曰垂拱仰成毛诗传曰拱法也说文云敛手也从手共声也)</p>
<p style="text-align: left">
	　　善轭(于革反考工记云作车人为车轨长六尺郑众曰谓辕端压牛领车轭也说文云辕前也从车戹也戹音厄经文作轭略也俗字也)</p>
<p style="text-align: left">
	　　卵[穀-禾+卵](上郎管反说文云凡物无乳者卵生<a>行者</a>胎生有问者曰鱼岂飞物何得卵生答曰鸟浮于云鱼浮于水亦类也古文作[丱-(〡*┘)+(巳-口+?)]篆书作[兆-?+?]象形字下苦[角-土+(人/人)]反集训云鸟卵皮曰[穀-禾+卵]考声云卵空皮也从卵壳声壳苦[角-土+(人/人)]反)</p>
<p style="text-align: left">
	　　[敵-ㄆ+殳]对(上徒历反杜预注左传云敌对也又云敌当也尔雅敌匹也说文云敌仇也从支普卜反从滴省声也下当内反考声云对答也匹也说文云辩对无方也从[業-木+十]雏学反从口从寸作对经文从廾音草从至作对误也)</p>
<p style="text-align: left">
	　　蹊径(上形鸡反杜预注左传云蹊径也郑玄注礼记云蹊径者禽兽之道也从足奚声亦作徯下经定反<a>周易</a>艮为径路顾野王曰径小路广雅径邪路也从彳巠声也彳音丑尺反巠音经)</p>
<p style="text-align: left">
	　　欻作(晖律反薛琮注西京赋云欻忽也苍颉篇云欻猝音[夕/鹿]骨反起也说文云有所吹起也从欠炎声)</p>
<p style="text-align: left">
	　　第五百四十九卷</p>
<p style="text-align: left">
	　　柔耎(而剸反郑众注周礼云耎厚脂韦皮也说文云前稍韦也耎弱也从大而声也或作偄亦通也)</p>
<p style="text-align: left">
	　　迷谬(縻右反郑玄注礼记云谬误也方言云谬诈也广雅谬欺也谥法曰名与实乖曰谬刘熙曰谬差也说文云谬字从言翏声也经文从尔作[謵-白+尒]俗字也非正体也翏六幼反)</p>
<p style="text-align: left">
	　　猝[日/出/大/((犀-尸)-牛+十)](上村讷反正从犬作猝声类云仓猝[日/出/八/((犀-尸)-牛+十)]疾也考声云仓忙也遽也或作碎亦同经文作卒略也亦与兵卒相滥宜改从犬正也下蒲冒反考声云[日/出/八/((犀-尸)-牛+十)]猛也速也无善也说文云[日/出/八/((犀-尸)-牛+十)]字从日从出从廾从[(犀-尸)-牛+十]会意字也廾音拱[(犀-尸)-牛+十]音滔经本作暴俗字也)</p>
<p style="text-align: left">
	　　挢诳(上居夭反集训云桥诈也字书云挢妄也经文相传从矢作矫非此用也下俱况反贾逵注国语云诳惑也杜预注春秋云诳欺也考声云相欺以言也说文从言狂声也或作[狂/心]又作[目*狂]并是古字今已废也)</p>
<p style="text-align: left">
	　　[億-音+幵]失(竭焉反考声云[億-音+幵]过也字书云[億-音+幵]字正从人从心幵声也幵音牵经中多从人二天作[億-音+(天*天)]俗字也或作諐愆皆古字也朅音羌[薜/女]反)</p>
<p style="text-align: left">
	　　惶惧(上胡光反集训云惶悚也考声云惶恐也博雅云惶遽也字书从忄皇声也遽音渠御反忄音心也下劬遇反字书云畏也方言惧惊也说文惧恐也从心瞿声也瞿音具于反古文作愳)</p>
<p style="text-align: left">
	　　亲昵(尼栗反俗字也正体作匿毛诗传曰昵近也杜预云昵亲也说文从曰匿省声也)</p>
<p style="text-align: left">
	　　淳质(上垂伦反俗字也正合作[涼-小+(畢-田+曰)]考声云[涼-小+(畢-田+曰)]清也说文云[涼-小+(畢-田+曰)]从水[〦/口/(畢-田+曰)]声也下真日反郑注仪礼云质正也杜预注左传云质信也顾野王曰质醇朴也广雅曰质谨躯也质定也谥法曰名实不爽曰质中正无丧曰质说文云以物相赘也从贝从所赘音之汭反斦音鱼斤反)</p>
<p style="text-align: left">
	　　技艺(上渠拟反考声云工巧也集训云技犹艺也说文技巧也从扌支声也扌音手下霓计反周礼六艺礼乐射驭书数顾野王云艺犹材也杜预曰艺法制也贾注国语云艺极也字书云艺能也从云蓺声也音同上)</p>
<p style="text-align: left">
	　　罗刹娑(梵语也古云罗刹讹也罗字上声呼兼弹舌引声即正此乃暴恶鬼名也男即极丑女即甚姝美并皆食啖于人别有罗刹女国居海岛之中如佛本行经中具说也)</p>
<p style="text-align: left">
	　　[商/貝]贾(上始章反下姑苦反周礼九职六曰[商/貝]贾郑玄云行卖曰[商/貝]坐贩曰贾考工记云通四方之珍异以资之名为[商/貝]旅郑玄曰贩卖之客也说文云行卖也从贝从商省声也经中通作商误也宜加贝为正郑玄曰通方物曰[商/貝]居卖曰贾杜预曰贾卖也考声云坐贩也贾价也说文云贾市也有音加雅反者非也)</p>
<p style="text-align: left">
	　　戏谑(上虚寄反下香[虎-儿+匕]反毛诗云无敢戏豫传曰戏豫逸豫也说文三军之偏也从戈虚声也经从虚作戏非也毛诗传曰谑谑喜乐也又云善戏谑兮是也说文云谑亦戏也从言虐声)</p>
<p style="text-align: left">
	　　船拨(上述专反世本共鼓货狄作舟船宋忠曰黄帝二臣名也方言曰自关西谓舟为船说文云船舟也从舟从公省声也下烦袜反考声云缚竹木浮于水上谓之拨音伐集训云木拨也说文云海中大船也从木发声或作筏俗字也广雅作[舟*發]亦同经文作栰谬作也)</p>
<p style="text-align: left">
	　　萨栰若心(梵语讹略不正也正梵音萨嚩吉娘二合唐云一切智心即般若之异名)</p>
<p style="text-align: left">
	　　第五百五十卷</p>
<p style="text-align: left">
	　　顾吝(上古库反郑玄笺毛诗云迥首曰顾又云顾犹视也又云顾念也从页雇声页音颉雇音固下力阵反孔安国注尚书云[希-巾+ㄙ]惜也方言曰贪而不施谓之[希-巾+ㄙ]说文正体作吝吝恨也从口文声也或作恡俗字也或作[彰-章+吝]吝并古字也)</p>
<p style="text-align: left">
	　　缤纷(上匹宾反下芳分反考声云缤纷乱也字书云缤纷众多皃也集训云缤纷盛皃并从糸昔觅宾分皆声也经中宾字从尸作宾者非也)</p>
<p style="text-align: left">
	　　勇捍(上庸肿反顾野王曰雄毅果决也谥法曰悬命为仁曰勇投身为义曰勇持义不掩曰勇知死不避曰勇说文校者曰此间原本脱四叶子情迩而畅于远察一而关于多说文云以木横持门[(茲-卄)/廾]声也豩呼关反[(茲-卄)/廾]音同上字书或作官经中作关非也音皮免反)</p>
<p style="text-align: left">
	　　第五百五十四卷(无可音者)</p>
<p style="text-align: left">
	　　第五百五十五卷</p>
<p style="text-align: left">
	　　宜澍(之树反淮南子云春雨之灌万物无地而不澍无物而不生说文云时雨所以澍生万物也从水从尌省声正体作澍籀文作澍)</p>
<p style="text-align: left">
	　　第五百五十六卷(无字可音训)</p>
<p style="text-align: left">
	　　第五百五十七卷</p>
<p style="text-align: left">
	　　殄灭(田践反前五百三十九卷已具训释)</p>
<p style="text-align: left">
	　　谴罚(上轻见反下烦袜反前第五百四十卷已具训释也)</p>
<p style="text-align: left">
	　　疲极(上音皮贾逵注国语云劳也病也广雅疲倦也下其嶷反考声云极穷也竟也从木亟声也亟音居力反)</p>
<p style="text-align: left">
	　　怯怖(欺业反顾野王曰怯畏劣也说文从犬作[狂-王+去]从犬去声也)</p>
<p style="text-align: left">
	　　第五百五十八卷(无可音训)</p>
<p style="text-align: left">
	　　第五百五十九卷</p>
<p style="text-align: left">
	　　稍[敲-高+(林/肉)](上所狡反玉篇云稍稍侵渐也广雅云稍稍小也考声云稍尽也说文云出物有渐也下桑赞反说文云分离也或从佳作[敲-高+(林/肉)]佳鸟也说文云飞[敲-高+(林/肉)]也广雅[敲-高+(林/肉)]坏也又云[敲-高+(林/肉)]布也说文[敲-高+(林/肉)]字从肉[敲-高+林]声也[敲-高+林]音亦[敲-高+(林/肉)]字也)</p>
<p style="text-align: left">
	　　拒逆(上[操-品+巨]伫反广雅拒捍也说文云拒抗也韵英云拒违也从手巨声也捍音旱抗音口浪反下鱼戟反尔雅迎也方言云自关而东谓迎为逆苍颉篇云逆不从也孔安国曰逆咈戾也左传有六逆贱妨贵少[處-(虍/几)+((土/儿)*力)]长远间亲新间旧小加大淫破义谓之六逆也郑注考工记云逆犹却也考声云逆者反常道也不顺也关东曰逆关西曰迎说文逆迎并从辵[朔-月]声也经作逆俗字也咈音扶勿反辵音丑略反[朔-月]音逆也)</p>
<p style="text-align: left">
	　　欧热血(上讴口反左传曰伏[敲-高+弓]欧血是也[敲-高+弓]弓袋也说文云欧吐也从次讴省声也下如设反考声云热暑也桂苑珠藂云温暑曰热说文热温也从火执声也讴音乌钩反[敲-高+弓]音他劳反执音热)</p>
<p style="text-align: left">
	　　第五百六十卷</p>
<p style="text-align: left">
	　　规模(癸惟反顾野云[矢*見]圆而矩方也孟子曰不规矩不能方圆是也考声云规圆也正也度也郑玄云规正圆器也说文规有灋度也从夫见有从矢或从失皆误也度音徒洛反下母蒲反郑玄笺毛诗云模法也又云模范也考声云模形也模样也古文作[矢*無]音同上)</p>
<p style="text-align: left">
	　　第五百六十一卷</p>
<p style="text-align: left">
	　　称量(上赤蒸反韵英云称程也考声云定其轻重也平也广雅称度也说文称诠也从禾爯声也爯同上也下力姜反考声云量度也称也从曰童声古文作[(凵@口)/田/(夙-歹+(舉-與))]经文作量略也)</p>
<p style="text-align: left">
	　　数量(上霜娄反下力仗反训解同上量字俗用作量略也)</p>
<p style="text-align: left">
	　　堵罗绵(梵语轻耎絮也沙门道宣注戒云柳花絮蒲台花绵白杨花絮白叠花絮等是也取轻细柔耎为喻也)</p>
<p style="text-align: left">
	　　飘转(上匹遥反郭璞注尔雅云飘者[廷-壬+(同-(一/口)+巳)]风也毛诗传曰暴起之风也经典释文陆德明音毗遥反老子曰飘风不终朝或作[口*栗]字林作[鹿*風]古字也)</p>
<p style="text-align: left">
	　　游泛(芳陷反贾注国语泛浮也诗传泛流皃也)</p>
<p style="text-align: left">
	　　卒破(匆讷反俗用字略也玉篇云此字与兵卒[示*(一/日)]乱而用别说文正体从犬作猝经文单用从衣从一一象表记考声云猝苍忙也遽也遽音箕御反)</p>
<p style="text-align: left">
	　　浮囊(附无反玉篇音扶尤反陆法言音薄谋反下二皆吴楚之音也今并不取广雅浮漂也郑注礼记在上曰浮贾逵浮轻也说文浮泛也从水孚声也下乃郎反集训云有底曰囊无底曰橐皆盛物器也字书云大曰囊小曰橐此说非也小篆囊字从[橐-石+豕]省从[襄-〦]从衣[咒-几+(卄/井)]亦声也今经言浮囊者气囊也欲渡大水假此气囊轻浮之力故说为喻也橐音托[橐-石+豕]音混[咒-几+(卄/井)]音女耕反)</p>
<p style="text-align: left">
	　　善軶(樱革反前文第五百四十八卷已具训释)</p>
<p style="text-align: left">
	　　床座(状庄反广雅云人之栖息安身之具也说文云身所安也从木爿声也经文作床非也捡字书并无此床字也爿音情羊反)</p>
<p style="text-align: left">
	　　一腋(羊益反又章亦反二音并通埤苍云腋胳也在肘后肩下也古今正字从肉从液省声也胳音各液音亦)</p>
<p style="text-align: left">
	　　洲渚(上音州下章与反尔雅云水中可居曰洲毛诗传曰渚小洲也王逸注楚辞云水涯曰渚或从阜作陼一说云大曰洲小曰渚也)</p>
<p style="text-align: left">
	　　翅羽(施异反正体作[羽*支]韵英鸟羽也说文云[羽*支]翼也从羽支省声也)</p>
<p style="text-align: left">
	　　欻作(晖律反薛综曰欻忽也苍颉篇云欻卒起也说文有所吹起也从欠炎炎亦声也)</p>
<p style="text-align: left">
	　　第五百六十二卷</p>
<p style="text-align: left">
	　　侮傲(五告反俗字也尚书傲慢也说文傲倨也从人敖声也敖字正从出从方从支)</p>
<p style="text-align: left">
	　　亲匿(尼栗反经文从尼作昵俗字也)</p>
<p style="text-align: left">
	　　罗刹娑(梵语也食啖众生血肉恶鬼神名也古云罗刹略也)</p>
<p style="text-align: left">
	　　[商-口+貝]贾(上始羊反下姑户反已见前具释讫也)</p>
<p style="text-align: left">
	　　俳优(上蒲埋反下亿鸠反苍颉篇云俳优乐人也前文已解讫埋音麻怀反)</p>
<p style="text-align: left">
	　　戏谑(上虚气反下香虐反解释已见前文)</p>
<p style="text-align: left">
	　　邀[契-大+廾](上伊浇反考声云邀遮也杜预注左传云邀要也字书邀循也求也或从彳作徼训释亦同下轻计反韵英云契约也要也郑众曰契符书也郑玄曰契即今之券从力考声云大曰券小曰契杜预曰要契之辞也古者合两礼克其傍各执为信从[丰*刀]从廾此会意字转注字也券音匡愿反[丰*刀]音口八反廾音拱也)</p>
<p style="text-align: left">
	　　第五百六十三卷</p>
<p style="text-align: left">
	　　根栽(宰猜反郑注礼记云栽植也案栽种也种植草木曰栽从木从[(哉-十+(舉-與))-口]省声[(哉-十+(舉-與))-口]音灾)</p>
<p style="text-align: left">
	　　第五百六十四卷第五百六十五卷</p>
<p style="text-align: left">
	　　已上两卷并无字可训</p>
				</div></div><hr><script charset='utf-8' src='../../js/footer.js'></script></body></html>