<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第十八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第十八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第十八卷</strong></p>
<p style="text-align: left">
	　　大唐翻经<a>沙门</a>慧琳撰</p>
<p style="text-align: left">
	　　大乘大集地藏十轮经音并序</p>
<p style="text-align: left">
	　　从第一尽第十</p>
<p style="text-align: left">
	　　旭照(上许狱反毛诗云旭日始旦也说文云旭明也日旦出皃从日九声)</p>
<p style="text-align: left">
	　　原隰(上危袁反下寻立反杜注左传云高平曰原下湿曰隰公羊传云下平曰隰说文阪下湿也从阜[顯-頁]声[顯-頁]音他答反)</p>
<p style="text-align: left">
	　　发轸(上方[革*(卄/(ㄇ@人)/戌)]反考声云发动也起也举也去也说文[身*矢]发从弓癹箭发声也癹音普沫反下之忍反许叔重注淮南子云轸转也义取创转车轮即分辙也或从田作畛楚辞曰田邑千畛王逸注云畛陌土各趣一途详制序者文含两意故双举之备其文义也说文井田问陌也形声字亦会意字也)</p>
<p style="text-align: left">
	　　分逵(匮为反尔雅云交道九达谓之逵郭注云交道四出复有旁通曰逵左传云及大逵不及道也似龟背之文形也)</p>
<p style="text-align: left">
	　　普洽(咸甲反苍颉篇云洽彻也说文洽沾也形声字也)</p>
<p style="text-align: left">
	　　[醇-子+(日/辛)]化(顺伦反易曰万物化醇俗作淳三苍云淳浓也孔注<a>尚书</a>云[醇-子+(日/辛)]粹也说文淳粹不杂也文字典说云不浇酒也纯美也从酉[古/日/羊]声也[古/日/羊]音同上粹音虽醉反)</p>
<p style="text-align: left">
	　　浇风(皎尧反许叔重注淮南子云浇薄也)</p>
<p style="text-align: left">
	　　沉痼(音固或作[病-丙+古]<a>礼记</a>曰身有痼疾说文云久病曰痼从疒固声也)</p>
<p style="text-align: left">
	　　濅远(井禁反去声字也亦作[窪-圭+(帚/又)]顾野王云浸渐也易曰浸而长也王逸注楚辞曰犹稍稍也亦长时沉[仁-二+水]也文字典说云浸谓引之所灌者从水从[窪-圭+(帚/又)]省声)</p>
<p style="text-align: left">
	　　陶坏器(上唐劳反广雅陶化也或作陶又音姚亦通会意字也下普杯反说文瓦器未烧曰坏从土从杯省声)</p>
<p style="text-align: left">
	　　沃石田(乌谷反贾注国语云沃美也说文溉灌也从水夭声)</p>
<p style="text-align: left">
	　　谱第(或作[言*並]亦同晡古反释名云谱布也文字典说云稽诸谱牃布列见其事也从言普声)</p>
<p style="text-align: left">
	　　失魄(上失字说文从手从乙今[(上/天)*(企-止+米)]书变体急书作失下普伯反左传曰心神之精爽是谓之魂魄阳精为魂阴质为魄易曰精气为物游魂为变杜注左传云魄形也尚书云哉生魄孔注云魄生明死也又曰始生魄月十六日也文字典说云魄阴神也魄迫也着人也顾野王云魄者谓月之形无[火/几]处暗晦者也说文月始生魄然也承大月二日承小月三日古文作[栗-木+朔]古今正字魂魄二字并从鬼形声字也)</p>
<p style="text-align: left">
	　　沦滞(上律均反孔注尚书云沦没也毛诗云河水清且沦说文云水沦为沦从水仑声仑音同上)</p>
<p style="text-align: left">
	　　针石(上枕任反案针者医工之针炙也不可使分毫差失石者所服之乳石药也服者本求延年益寿若将息失度即暴败之忧立至矣)</p>
<p style="text-align: left">
	　　纤毫(上相阎反广雅纤微也方言云细小也毫即分毫)</p>
<p style="text-align: left">
	　　易[乎-丁+ㄎ](上夷地反下音乎正体字)</p>
<p style="text-align: left">
	　　属有(钟辱反杜注左传属会也又云托也说文属联也序经者自庆奉<a>三藏</a>法会预此译经可以托兹慧命联嗣法灯照明未悟)</p>
<p style="text-align: left">
	　　学架(瓨角反考声云放习也识也孔注尚书云学教也顾野王云受人之教也说文云上所施下所效也乃是古文敩字也<a>觉悟</a>也教之声也说文敩字从攴学声今学字从冖冖音觅冖曚也从孝省去攴从臼从冖子声转注字亦会意字下架字音加讶反)</p>
<p style="text-align: left">
	　　溟渤(上觅瓶反集训云溟昧也暗也溟渤者大海之别名也从水形声字也)</p>
<p style="text-align: left">
	　　以索亡珠(所革反俗字也正作[木/糸]方言索取也借音字也本音桑洛反今不取说文云草木有茎叶可为绳索故从[山/小]普末反从糸象形字也今隶书通作索变体书也)</p>
<p style="text-align: left">
	　　蹈龙宫(上堂到反说文蹈践也从足舀声)</p>
<p style="text-align: left">
	　　[丙/(敲-高)]馥(房福反韩诗馥香皃也)</p>
<p style="text-align: left">
	　　三[日/童](良仗反此义世亲已前所立三量<a>现量</a>比量至教量谓陈那已后至教量摄入比量中唯立二量)</p>
<p style="text-align: left">
	　　昉以(方[网-(ㄨ*ㄨ)+又]反撰经序人名也即大唐三藏玄奘法师下翻经大德僧昉法师也自说制序之由译经时也)</p>
<p style="text-align: left">
	　　反魂(十洲记云聚窟洲在西海中洲也此上有大树似此国枫香闻数百里名为反[云/鬼]树伐取其树于玉釜中煮取汁更以微火熟煎之如黑锡令可丸名火惊精香亦名震灵丸亦名反生香亦名人鸟精亦名却死香凡有五名烧之香气远闻死尸在地闻香仍活汉延和三年武帝行幸安定宫西国月支王遣使献反[云/鬼]香四两集弦[月*(羽/尒)]神猛兽黄色甚小威伏百邪之[(魅-ㄙ)-未+(网-(ㄨ*ㄨ)+又)]魉帝亲试之皆有验矣帝轻之于后不觉失其使者及兽等莫知所之潜归西国)</p>
<p style="text-align: left">
	　　染翰(寒岸反或从毛作[幹-干+毛]考声云兽毫毛也可以制笔故云[幹-干+毛]墨<a>周书</a>曰文[幹-干+毛]若彩鸡言文章绮焕也笔能桥奋故呼笔为摛[幹-干+毛])</p>
<p style="text-align: left">
	　　操纸(草刀反说文云操持也或作[敲-高+喿]古字也)</p>
<p style="text-align: left">
	　　畴咨(宙流反郑注礼记畴发也王注楚辞云二人为畴畴亦匹也下姊私反尔雅咨谋也说文谋事曰咨形声字也)</p>
<p style="text-align: left">
	　　伉谈(上康浪反杜注左传云伉敌也伉俪匹偶也桂苑珠丛云敌对论议曰伉谈)</p>
<p style="text-align: left">
	　　萤晖(上惠扄反尔雅萤火即昭也郭注云夜飞于空腹下有光者礼记月令云腐草化为萤古今正字从虫荧省声也)</p>
<p style="text-align: left">
	　　大乘大集地藏十轮经卷第一</p>
<p style="text-align: left">
	　　佉罗帝耶山(上羌伽反梵语山名也或译为骡林山十宝山之一山也亦是七金山之一数接近须弥高四万踰缮那光味仙人居住此山习驴[辰/肉]仙所传玄象列宿法)</p>
<p style="text-align: left">
	　　苾蒭(上毗力反下楚俱反今以字错响<a>梵音</a>不求字义梵云苾蒭唐云乞士亦名能破破犹毁也破有多义或破恶业或破烦恼此无正译故存梵语)</p>
<p style="text-align: left">
	　　雨大香雨(上雨字去声于句反下雨字上声于矩反说文雨字象形)</p>
<p style="text-align: left">
	　　<a>三界</a>(皆薤反或书[田*介]字训用一种梵云怛[口*束*頁]（二合转舌）路（引）枳（二合）唐云三界即欲界<a>色界</a>上下伦次摠有二十八重诸天或依山地或依虗空随业而住旁尽三千大千百亿须弥[金*截]围上穷有顶冥空下极风轮空界摠曰娑诃古译名<a>娑婆世界</a>是也)</p>
<p style="text-align: left">
	　　浮泡(普包反方言泡盛也江淮之间语也郭璞注云泡洪涨皃也水上浮沤也)</p>
<p style="text-align: left">
	　　欻然(熏郁反苍颉篇云欻猝起也猝音仓讷反西京赋曰欻从背见薛琮曰欻忽也)</p>
<p style="text-align: left">
	　　增强(巨良反尔雅强当也郭璞曰强者好与物相当也从弓畺声也)</p>
<p style="text-align: left">
	　　帝释(三藏云帝是唐言释是梵语略也正梵音云[飢-几+樂]羯啰唐语翻而译之义当勇决旧译文略但云帝释今循古译故双举之)</p>
<p style="text-align: left">
	　　以颂(徐用反郑略周礼云颂诵也容也考声颂者歌盛德之诗羙其形容告于神明故谓之颂)</p>
<p style="text-align: left">
	　　不测(楚侧反礼记曰无测未至郑玄曰测意度也或经误从心作恻非此用也)</p>
<p style="text-align: left">
	　　大刧(剑业反梵语唐曰长时不限年岁也)</p>
<p style="text-align: left">
	　　盛贮(上音成郑注周礼在器曰盛下张吕反说文贮积也从贝宁声)</p>
<p style="text-align: left">
	　　车乘(承证反广雅乘驾也郑注云四匹为乘谓二偶也古号为驷马车)</p>
<p style="text-align: left">
	　　所凭(被冰反周书曰凭玉几说文作凭方言云楚人名怒为凭或名为满郭璞注云凭凭恚怒皃也经取怒满义也)</p>
<p style="text-align: left">
	　　船橃(烦[革*(卄/(ㄇ@人)/戌)]反方言云[泳-永+符]谓之箄箄谓之筏筏者秦晋间通语王逸注楚词云编竹木浮于水曰栰楚人谓之[木*箄][木*箄]音败埋反[木*箄]即柎[泳-永+符]二字音用并同芳于反[木*箄]即筏也经文作筏俗字也正体从木发声也)</p>
<p style="text-align: left">
	　　如堑(妾焰反广雅堑坑也玉篇谓城池也周书曰无渠堑而守是也亦谓之城隍也)</p>
<p style="text-align: left">
	　　清泠(历丁反王逸注楚辞云冷清凉风皃顾野王曰冷然解寤之意也经从冰非也)</p>
<p style="text-align: left">
	　　贫匮(逵位反郑注礼记云匮乏也毛诗传匮竭也说文匣也从匚音方贵声)</p>
<p style="text-align: left">
	　　稼穑(上加讶反下疎力毛诗不稼不穑传曰种之曰稼[僉*殳]之曰穑说文从禾啬声也从来[稟-禾]也来者[稟-禾]而藏之故田夫谓之啬夫也)</p>
<p style="text-align: left">
	　　水激(经亦反王逸注楚词云激感也<a>庄子</a>注者激也司马彪曰流隐曰激说文水碍邪疾波也形声字也)</p>
<p style="text-align: left">
	　　销释(上音消顾野王云销散也楚辞减毁也说文铄金也形声字也)</p>
<p style="text-align: left">
	　　悚惧(上粟勇反下音具字书悚惧战栗也三藏云梵文意取心惊毛竖为惧也)</p>
<p style="text-align: left">
	　　俨然(上鱼捡反尔雅俨敬也曲礼曰俨若思郑玄曰矜庄皃也人之坐思容貌俨然是此义也)</p>
<p style="text-align: left">
	　　首楞伽摩(梵语唐云健行)</p>
<p style="text-align: left">
	　　三摩地(唐言等持亦名为定)</p>
<p style="text-align: left">
	　　溪涧(轻鸡反下间苋反尔雅曰水注川曰溪山狭水中曰[澗-日+月]并形声字也)</p>
<p style="text-align: left">
	　　沟壑(上古侯反郑注周礼云沟所以通水于川者也广四尺深四尺曰沟下诃各反郑注礼记壑坈也尔雅壑虗也郭注云谓坑堑丘墟耳说文壑沟也从睿从土)</p>
<p style="text-align: left">
	　　蛊毒(上音古又音野今取上音古字林云腹中虫也虫症病害人也从皿虫会意字也)</p>
<p style="text-align: left">
	　　灾横(上宰来反左传天反时为灾白虎通云灾之言伤也说文作[十-〡+(巢-果)][十-〡+(巢-果)]害也从一壅巛或从火作灾经作灾俗字也)</p>
<p style="text-align: left">
	　　杻械(上勑柳反或作抙下谐戒反在手曰杻在足曰械械桎梏也桎者足械也所以质于地也梏者手械也所以告于天也以此而言则杻不必唯在于手械不必偏在于足杻械桎梏枷锁之通语也桎音质梏音谷从告也)</p>
<p style="text-align: left">
	　　枷锁(上音加下音桑果反文字集略云穿木枷颈令不得<a>自在</a>字林云[瑙-囟+貝]联环也文字集略云连[金*截]环以拘身也古今正字从金[肖-月+貝]声)</p>
<p style="text-align: left">
	　　捡系(上锦俨反释名云捡禁也下经曳反郑注周礼云系连缀也从糸形声字也)</p>
<p style="text-align: left">
	　　鞭挞(上必绵反说文鞭击也从革便声古文作[企-止+(敲-高)]下炭割反广雅挞击也周礼达其怠慢者古今正字从手达声也古文作[敲-高+(土/羊)][據-豕+達][描-田+(口/(白-日+(罩-卓+(鼠-臼))))]说文达字从辵[((嘹-口)-小)-日+(工/十)]声[((嘹-口)-小)-日+(工/十)]音同上也)</p>
<p style="text-align: left">
	　　羸惙(转劣反声类惙惙短气之皃也)</p>
<p style="text-align: left">
	　　畅适(勑亮反广雅畅达也悟也考声云仲冬万物咸藏故谓之畅畅亦通也古今正字畅其善意也从申阳声阳音羊也)</p>
<p style="text-align: left">
	　　癫狂(典年反广雅癫亦狂也声类风病也或作癫亦同也)</p>
<p style="text-align: left">
	　　崖岸(上五皆反说苑云山边高险谓之崖说文山高边也从屵音五割反圭声也下我干反崖峻水深曰岸尔雅重崖岸郭注云两崖累者为岸也)</p>
<p style="text-align: left">
	　　颠坠(丁坚反杜注左传云颠亦坠也或从人作傎下长类反说文云从高坠下也)</p>
<p style="text-align: left">
	　　毕舍遮鬼(唐言食血肉鬼罗刹之类也)</p>
<p style="text-align: left">
	　　布单那(唐云作灾恠鬼或与人畜为崇也)</p>
<p style="text-align: left">
	　　鸠盘吒(经中或作畔荼声转也唐云<a>冬瓜</a>鬼言面似冬瓜或云腹似冬瓜也)</p>
<p style="text-align: left">
	　　羯吒布但那鬼(吒音讁加反唐言[叫-〡+(厂-一)]噪作灾恠鬼噪音桑到反)</p>
<p style="text-align: left">
	　　吸精气(经文或有噏虚急反说文吸内入息也)</p>
<p style="text-align: left">
	　　厌祷(刀老反字林云祷者告事求福也广雅祷谢也从示示音只)</p>
<p style="text-align: left">
	　　根[髟/頁](相臾反或作须)</p>
<p style="text-align: left">
	　　奥阇诃洛鬼(唐言吸精气鬼)</p>
<p style="text-align: left">
	　　剡魔王(上焰染反唐云探恶胜业或名可怖畏亦名深能静息或云平等次后<a>地藏菩萨</a>陀罗尼经中本为是古译或有音旨不切用字乖僻今有自受持梵本因修音义依文再译识梵文者请挍勘前后二译方知疎密<a>真言</a>曰)</p>
<p style="text-align: left">
	　　曩谟(引)啰(罗字取上声兼转舌即是)怛曩(二合)怛啰(二合)夜(引)野(一)娜莫阿(去引)哩野(二合上哩字转舌二)乞史(二合)底(丁以反)糵婆(去引)野(三)冒(引)地萨怛嚩(三合引)野(四)摩贺(引)萨怛嚩(三合引)野(五)摩贺(引)迦(引)噜抳(匿[(來*力)/正]反下文同)迦(引)野(六)怛儞也(二合)他(去引七)乞墋(二合下楚锦反正体从彡)谋(八)乞墋(二合)谋(九)阿(去引)迦(引)舍乞墋(二合)谋(十)嚩迦啰乞墋(二合)谋(十一)暗么(莫可反)啰乞墋(二合)谋(十二)吠(肥废反引)罗乞墋(二合)谋(十三)嚩日啰(二合)乞墋(二合)谋(十四)路(引)迦乞墋(二合)谋(十五)淡么(鼻)乞墋(二合)谋(十六)萨底野(二合)么(鼻)乞墋(二合)谋(十七)萨底野(二合)儞逸(二合)贺(引)啰乞墋(二合)谋(十八)阿(上)[寧*頁](宁逸反下同)底野(二合十九)儞逸(二合)贺(引)啰(转舌上声)乞墋(二合)谋(二十)弭野(二合)缚路(引)迦乞墋(二合)谋(二十一)乞洒(二合)么(鼻)乞墋(二合)谋(二十二)坞跛舍么乞墋(二合)谋(二十三)曩野曩乞墋(二合)谋(二十四)钵啰(二合)枳娘(二合引)三(去声)亩底(丁以反引)啰(转舌)拏(鼻音)乞墋(二合)谋(二十五)乞洒(二合)拏(鼻)乞墋(二合)谋(二十六)尾室(引)哩野(二合)乞墋(二合)谋(二十七)舍(引)娑跢(二合)嚩乞墋(二合)谋(二十八)弭野(二合)阿(去引)素[齒*來](擿皆反二十九)摩呬(馨异反下文同)黎(引三十)娜迷舍迷(三十一)作讫啰(二合)[糸*囟](三十二)作讫啰(二合)么(鼻)枲(星以反下同)[口*(肄-聿+(企-止+米))](转舌三十三)乞史(二合)[口*(肄-聿+(企-止+米))]呬[口*(肄-聿+(企-止+米))](三十四)伽啰(二合)娑么罗钵啰(二合)陛(三十五)呬[口*(肄-聿+(企-止+米))](引)钵啰(二合)陛(三十六)钵啰(二合)拶(赞辣反)啰[革*(卄/(ㄇ@人)/戊)](转舌)多(上)宁(三十七)跛啰左左左左(三十八)呬黎弭黎(三十九)瑿羯他托契(四十)托龋(驱宇反)卢闼[口*(肄-聿+(企-止+米))](转舌四十一)弭[口*(肄-聿+(企-止+米))]么(鼻引)廌(宅薤反)[亭*單](多个反引)廌(四十二)矩黎弭黎(四十三)盎矩紫跢(引)微(四十四)阿(上)哩儗(霓以反)哩(四十五)跛啰(引)儗哩(四十六)矩吒苫么黎(四十七)檂(搦讲反下文同)霓擃霓(四十八)擃(引)麌(愚矩反)黎(四十九)户鲁户鲁户鲁(五十)矩噜窣睹(二合)弭[口*(肄-聿+(企-止+米))](五十一)弭哩第(五十二)弭哩廌(宅[出/買]反五十三)叛拏(上)驮(五十四)贺啰呬梨(五十五)户鲁户鲁(转舌)卢(五十六)萨嚩(引)啰他(二合)尾戍(引)驮[寧*頁]娑嚩(二合引)贺(引五十七)迦里庾(引)誐尾戍(引)驮[寧*頁]娑嚩(二合引)贺(引五十八)</p>
<p style="text-align: left">
	　　鲁洒么(鼻)诺尾戍(引)驮[寧*頁]娑嚩(二合引)贺(引五十九)迦鲁沙摩贺(引)纳步(二合引)多(六十)尾戍(引)驮[寧*頁](六十一)迦鲁沙奥惹(残逻反)尾戍(引六十二)驮[寧*頁]娑嚩(二合引)贺(六十三)萨嚩(引)啰他(二合)跛哩布(引)啰抳娑嚩(二合引)贺(引六十四)萨嚩萨写(六十五)三(去引)播(引)娜宁沙嚩(二合引)贺(引六十六)萨嚩怛他(去引)誐多(六十七)地瑟耻(二合)帝娑嚩(二合引)贺(引六十八)萨嚩冒(引)地萨怛嚩(二合六十九)地瑟耻(二合)多(七十)阿(上)弩(鼻)慕(引)儞(泥以反)帝娑嚩(二合引)贺(引七十一句)</p>
<p style="text-align: left">
	　　驰骋(下勑郢反左传曰驰而左右杜预云驰走也广雅骋奔也)</p>
<p style="text-align: left">
	　　惊跃(羊灼反尔雅跃迅也郭璞曰盛疾之皃广雅跃跳也)</p>
<p style="text-align: left">
	　　第二卷</p>
<p style="text-align: left">
	　　劬劳(上具愚反考声云勤也郑注礼记劬亦劳也从力句声下老刀反周礼事功曰劳字书劳倦也说文云用力者劳从力从荧省声也)</p>
<p style="text-align: left">
	　　唯然(上惟癸反礼记曰父召无诺先生召无诺唯而起郑注云唯恭于诺说文从口隹声也)</p>
<p style="text-align: left">
	　　乘驭(鱼据反尚书云若朽索之驭六马顾野王云谓指撝使马也周礼以八柄诏王驭群臣一曰爵二曰禄三曰予四曰置五曰生六曰夺七曰废八曰诛六艺四曰驭说文作御使马也驭古文御字也从彳从卸古今正字从马又声会意字也卸音星夜反彳音丑尺反)</p>
<p style="text-align: left">
	　　欺[(土/儿/夕)*力](力澄反玉篇云侵侮也说文作[山/兀/ㄆ][山/兀/ㄆ]越也从[各-口][山/六]声[山/六]古文六字也)</p>
<p style="text-align: left">
	　　诬网(上武夫反杜注左传云诬欺也贾注国语云非先王之法曰挢加诛其罪曰诬又曰以恶取善曰诬郑注礼记诬妄也又云于事不信曰诬说文加也从言巫声下武莽反<a>论语</a>云君子可欺不可网马融注云不可诬网也尔雅网无也说文象网交文从冖冖音觅也)</p>
<p style="text-align: left">
	　　矫乱(姜夭反亦从手作挢挢诈也妄也下古文乱字也)</p>
<p style="text-align: left">
	　　筹策(上长流反郑注仪礼筹算也郑注礼记云筹矢也<a>史记</a>云借前箸为大王筹之运筹策于帷帐之中也说文从竹寿声下楚革反或作筴声类筴筹也郑玄云箸也筴亦算也方言燕北朝鲜烈水之间谓木细枝为策贾注国语云策计也字书筴谋算也<a>孔子</a>曰戒事先其[打-丁+策]或为拺字从手说文从竹从朿朿音此恣反夹音甲亦从竹也)</p>
<p style="text-align: left">
	　　禀性(上彼锦反杜注左传云禀受也广雅禀与也说文赐谷也从禾[稟-禾]声[稟-禾]音力锦反)</p>
<p style="text-align: left">
	　　嫡子(上丁历反字书嫡正也尔雅长也公羊传嫡夫人之子尊无与敌也)</p>
<p style="text-align: left">
	　　珥珰(上音耳下音当释名曰穿耳施珠曰珰形声字也)</p>
<p style="text-align: left">
	　　[糸*(林/肉)*(敲-高)]盖(上桑旦反或作伞古字也用同[糸*(林/肉)*(敲-高)]即盖也从觅从肉[木*枚]声也)</p>
<p style="text-align: left">
	　　扣击(上康苟反广雅扣持也下经亦反王逸注楚词云扣击也)</p>
<p style="text-align: left">
	　　珊瑚(上桑安反下音胡宝名也出外国生大海中赤色蓥彻形如鹿角有枝距大者高尺余小者高数寸名曰珊瑚树或裁以为珠也)</p>
<p style="text-align: left">
	　　琉璃(上音留下音离青色宝也有假有真真者难得出外国假者即此国炼石作之染为五色也)</p>
<p style="text-align: left">
	　　羯洛迦孙驮(唐言成就美妙是贤劫中最初佛也)</p>
<p style="text-align: left">
	　　羯诺迦牟尼(唐言金寂静是贤劫中第二佛名曰拘那含)</p>
<p style="text-align: left">
	　　迦叶波(唐云大饮[火/几]是贤劫中第三佛或但云迦摄也)</p>
<p style="text-align: left">
	　　奢摩他(唐云止)</p>
<p style="text-align: left">
	　　毗钵舍那(唐言观)</p>
<p style="text-align: left">
	　　弥荔多(上边结反次音丽此字或转舌梵语鬼名也饿鬼之惣名也)</p>
<p style="text-align: left">
	　　僚佐(上历雕反百官同官曰僚也)</p>
<p style="text-align: left">
	　　阿笈摩(笈音黔业反梵语唐云传教也)</p>
<p style="text-align: left">
	　　阿毗达磨(梵语论之惣名也唐云广说亦名胜说或名异说也)</p>
<p style="text-align: left">
	　　轨范(上音归[竺-二+韋]反轨辙也范法也并前文已具释也)</p>
<p style="text-align: left">
	　　鲜薄(上相演反或作鲜杜注左传勘少也)</p>
<p style="text-align: left">
	　　赈恤(之胤反左传分贫赈穷杜预曰分与也赈救也下询聿反郑注周礼振恤忧贫也)</p>
<p style="text-align: left">
	　　谪罚(上吒格反三苍云谴责也方言怒也郭璞云谓责怒也下烦[革*(卄/(ㄇ@人)/戌)]反从刀詈会意字也)</p>
<p style="text-align: left">
	　　佷戾(上音恨下音丽说文云佷谓不听从也谥法曰不悔前过曰戾从户从犬会意字也)</p>
<p style="text-align: left">
	　　驱摈(卑印反司马彪注庄子摈弃也史记曰相与排摈是也从手宾声也)</p>
<p style="text-align: left">
	　　折伏(上章热反下音服从犬从人会意字也)</p>
<p style="text-align: left">
	　　嘉肴(音爻俗字也正体作[希-巾+肉]贾注国语云[希-巾+肉]葅也顾野王云凡非谷而食之者皆曰[希-巾+肉]谓豆实葅醢果蓏牲肉之数是也考声云脯羞木果之属也肉也设豆也说文啖也从肉[又/又]声也)</p>
<p style="text-align: left">
	　　猜贰(上仓来反广雅猜惧也杜注左传云猜疑也方言恨也从犬形声字下音二左传曰臣不敢贰杜注云贰违令也考声亦疑也二也从贝贰声贰古文二字也)</p>
<p style="text-align: left">
	　　畴咨(上直流反训义如前序音中释也)</p>
<p style="text-align: left">
	　　瑜伽(上庾朱反梵语也唐言相应此即一义也更有多义故存梵语)</p>
<p style="text-align: left">
	　　耽染(上答含反说文正合作媅尚书云媅乐之徒孔注云过乐谓之媅诗曰吁嗟女兮无与士媅俗用从身作耽说文从女甚声也)</p>
<p style="text-align: left">
	　　戍逻(输注反尔雅戍遏也郭注云戍字所以遏止[冗-几+祋]贼也说文守边也从人从戈下勒贺反考声逻遮也游兵[厥-欠]候也)</p>
<p style="text-align: left">
	　　舍罗(梵语也唐云反舌鸟)</p>
<p style="text-align: left">
	　　珤馔(上音珤正体字也下音撰孔注论语云馔饮食也)</p>
<p style="text-align: left">
	　　大[土*(冗/几)](苦庚反尔雅[土*(冗/几)]墟也苍颉篇壑也陷也从土[午-〡+几]声)</p>
<p style="text-align: left">
	　　或推(他雷反说文推排也)</p>
<p style="text-align: left">
	　　[敲-高+(林/肉)]坌(上桑赞反下盆闷反通俗文云[土*孛]土曰坌或作坋用同说文坋尘也从土分声)</p>
<p style="text-align: left">
	　　淫欲(上与针反字统云私逸也广雅淫戏也王注楚词云游也说文同字统从女[婬-女]声[婬-女]音同上从爪从壬经从水作淫非也下容足反考声云情所好也从心)</p>
<p style="text-align: left">
	　　陂河(上彼皮反郑玄曰畜水曰陂从[阜-(口/十)+(耜-耒)]皮声[阜-(口/十)+(耜-耒)]音负)</p>
<p style="text-align: left">
	　　池沼(之绕反说文云沼即池之异名也)</p>
<p style="text-align: left">
	　　险阻(上扻捡反下庄所反)</p>
<p style="text-align: left">
	　　投窜(仓乱反广雅窜藏也贾注国语云窜隐也文字典说隐蔽也从穴从鼠会意字也)</p>
<p style="text-align: left">
	　　乳哺(蒲暮反淮南子含哺而游许叔重注云口中嚼食啖与孩子也说文咀也从口甫声)</p>
<p style="text-align: left">
	　　按摩(上安旦反摩字取去声凡人自摩自揑申缩手足除劳去烦名为导引若使别人握搦身体或摩或揑即名按摩也)</p>
<p style="text-align: left">
	　　栖泊(上先[前-刖+ㄅ]反尔雅栖息也广雅栖息谓之林正从妻从木作栖经从西作栖俗字也说文云鸟在巢上象形作[(疆-(彊-弓))-土+(鹵-├)]古文西字也日在西方而鸟栖故因为东西之西字下傍莫反楚词曰陵阳乌之泛滥忽翱翔之栖泊王逸注云泊犹止也水流停止曰泊也)</p>
<p style="text-align: left">
	　　递相(上提礼反考声递代也尔雅递迭也说文递[丙/(敲-高)]易也或作递俗字也)</p>
<p style="text-align: left">
	　　捶楚(上佳蕊反国语曰鞭捶使之是也说文捶以杖击也从手垂声或从木亦通或曰摘也下初所反毛诗传楚木名也郑注礼记云楚荆也说文丛木也从林疋声疋音疎又音所)</p>
<p style="text-align: left">
	　　囹圄(上历丁反下鱼举反狱名周礼三王始有狱释名云囹者领也圄者御也谓领录囚徒禁御之也说文囹狱也圄守之也外形内声字也)</p>
<p style="text-align: left">
	　　幽絷(上幼由反郑注礼记云幽闇也不明也尔雅幽微也深也说文隐也从山中[茲-卄][茲-卄]音同上从二幺幺音伊遥反下砧立反毛诗传曰絷绊也谷梁传云两足不相过谓之絷古今正字从糸执声也)</p>
<p style="text-align: left">
	　　驱击(上讴口反史记愕然欲驱<a>汉书</a>酷吏驱伤郎吏是也说文驱捶[擊-手]也从支区声下经亦反顾野王云击犹打捶也庄子目击而道存司马彪曰击动也说文攴也从手[擊-手]声[擊-手]音同上也)</p>
<p style="text-align: left">
	　　耽湎(绵编反考声云耽酒也尚书曰[羲-ㄎ+乃]和湎淫孔注云沉湎于酒过差失度也)</p>
<p style="text-align: left">
	　　结愤(分问反王逸注楚词云愤满也从心贲声贲音汾也)</p>
<p style="text-align: left">
	　　顿弊(上敦钝反考声云困极也说文下首至地也从页屯声经作顿俗字也或作[敲-高+屯]下毗袂反考声坏也劣也说文[巾*(乏-之+(犮-乂+又))]也一曰败衣也从攴从[敝-ㄆ][敝-ㄆ]音四袂反经文作弊俗字也)</p>
<p style="text-align: left">
	　　名誉(音预考声云称美也说文称也从言与声也)</p>
<p style="text-align: left">
	　　[踦-可+(舛-夕)]王(夸化反贾注国语云[疏-(梳-木)+(大/(舛-夕))]犹般也考声却坐也说文渡也从足[大/(舛-夕)]声也[大/(舛-夕)]音口寡反从大从[(巨-匚)*(十/十)][(巨-匚)*(十/十)]音同上从于作跨非也音枯护反跨踞也非经义下王字去声呼说文云天下所归往也)</p>
<p style="text-align: left">
	　　亘穷(上刚邓反考声亘远也毛诗传遍也方言竟也或从木作[木*桓]说文从二从日作亘今时所不用[匚@日]古字也[(匕/示)*(入/米)]书从日从二也)</p>
<p style="text-align: left">
	　　爰及(违元反尔雅爰曰也考声于也发语[台*辛]之端也说文引也从[受-(冗-几)]于声[受-(冗-几)]音披表反下及字说文逮也从人从了部古文作[乃/兄])</p>
<p style="text-align: left">
	　　阿若多(若音而者反梵语也唐言解也)</p>
<p style="text-align: left">
	　　憍陈那(亦梵语也是其姓也解则彰其美德姓则[厂@千]其氏族德姓合目曰以名之是佛最初得度圣<a>弟子</a>也)</p>
<p style="text-align: left">
	　　苏跋陁罗(梵语阿<a>罗汉</a>名也唐云善贤是佛在世时最后得度圣弟子也即<a>涅槃</a>经中须[跳-兆+(乏-之+(犮-、))]陁罗是也)</p>
<p style="text-align: left">
	　　苏剌多(亦阿罗汉名唐云善乐亦是<a>佛法</a>中遗法圣弟子也即大集月藏经中涑罗多是也)</p>
<p style="text-align: left">
	　　溟海(觅瓶反十洲记云蓬莱山对大海之东北岸山周回五千里山外别有圆海绕山圆海水色正黑谓之溟海冲虚真经及南华真经皆说终北之北有溟海者天池也有鸟名鹏翼若垂天之云背若大山抟扶摇而上九万里然后图南也)</p>
<p style="text-align: left">
	　　十轮经第三卷</p>
<p style="text-align: left">
	　　疑滞(直例反王注楚词云疑惑也滞留也考声沉也止也贾注国语云滞久也说文凝也形声字也)</p>
<p style="text-align: left">
	　　轻躁(遭告贾注国语云躁扰也郑注论语云不安静也易曰躁人之[台*辛]多吉人之[台*辛]寡说文作趮从走古今正字从足喿声也)</p>
<p style="text-align: left">
	　　艳色(上音焰方言[豊*(太/皿)]美也秦晋之间谓美色为[豊*(太/皿)]说文好而长也经文从去作[豊*(太/皿)]俗字)</p>
<p style="text-align: left">
	　　嗢达洛迦(梵语也唐言雄杰即经中郁头蓝弗是也)</p>
<p style="text-align: left">
	　　阿罗茶(唐言自诞旧经阿兰迦兰是也)</p>
<p style="text-align: left">
	　　底沙(丁以反或云补沙唐云鬼宿即其人是此宿直日生西方以二十八宿记日但以月所临宿因以为名旧经云蛭数者是也)</p>
<p style="text-align: left">
	　　瞿波理迦(唐言牛主旧译俱迦梨讹也)</p>
<p style="text-align: left">
	　　提婆达多(唐言天授)</p>
<p style="text-align: left">
	　　披片(帔悲反王逸注楚词云在背曰披读与不同帔音去声也)</p>
<p style="text-align: left">
	　　腐败(扶甫反考声云肉败也广雅腐臭也说文烂也从肉府声或从木作[腐-肉+米])</p>
<p style="text-align: left">
	　　牛麝(虵夜反山海经云翠山多麝郭璞注云似獐而齐有香牛经自云有黄妙药也)</p>
<p style="text-align: left">
	　　贾客(上公午反行卖曰商坐贩曰贾或作[臾-臼+?])</p>
<p style="text-align: left">
	　　挑取(上体雕反声类挑抉也音渊决反从手兆声)</p>
<p style="text-align: left">
	　　末达那果(梵语西国果名也此国无其果大如<a>槟榔</a>食之令人醉闷亦名醉人果堪入药用也)</p>
<p style="text-align: left">
	　　捣簁(上当老反广雅捣舂也说文捣筑也下筛同字书簁罗也竹器罗药也从竹徙也)</p>
<p style="text-align: left">
	　　瞻博迦花(旧云瞻卜其花赤色香气郁然久久犹香也)</p>
<p style="text-align: left">
	　　铁抟(叚栾反或作团考声抟握也说文圜也圜音[袁-口+(ㄠ-ㄙ)]从手专声也)</p>
<p style="text-align: left">
	　　铅锡(上悦专反下先历反周礼识方氏杨州之利金锡郑注云锡镴也尔雅锡谓之鈏郭璞注云今之白镴也案铅锡与白镴三物各别其实不一锡色青黑镴色最白铅色黄白所用不等故说文云铅青金也锡银铅之间足明别异也)</p>
<p style="text-align: left">
	　　成办(彭慢反考工记曰以饰五材以办民器郑注曰办具也说文判也从力辡声)</p>
<p style="text-align: left">
	　　卉木(上晖贵反郭注尔雅云百草之惣也方言吴杨海岱之间谓草为卉说文从三中也)</p>
<p style="text-align: left">
	　　宰官(灾在反周礼天官谓之太宰郑注礼记云宰者冢宰也主治百官也郑注礼仪云宰有司主正教者也考声大也理也制断也古文作[宋-木+(一/(┤*十*├)/┬)])</p>
<p style="text-align: left">
	　　粗犷(古猛反广雅犷强也说文犷犬不可附近也译经者意取言[台*辛][夕/鹿]强如犷犬之难近也)</p>
<p style="text-align: left">
	　　捡问(上剑俨反广雅捡验也苍颉篇捡法度也意取依教问罪使合法度也尔雅捡同也郭注云摸范同等说文从手佥声)</p>
<p style="text-align: left">
	　　摩怛理迦(梵语也唐云本母亦云论也)</p>
<p style="text-align: left">
	　　容纵(足用反考声纵缓也乱也王注楚词云放也说文从糸声)</p>
<p style="text-align: left">
	　　[燕*鳥]麦(上燕见反案<a>燕麦</a>者草名也似麦而非麦也苗瘦而无实如禾有莠如稻有稗之类也说文从鸟燕声也)</p>
<p style="text-align: left">
	　　其穗(随醉反即前燕麦穗也形声字也)</p>
<p style="text-align: left">
	　　剪拔(上煎衍反郑注礼记云剪割截也杜注左传云尽也说文从刀前声下辨八反广雅拔出说文拔擢也从手犮声也)</p>
<p style="text-align: left">
	　　十轮经卷第四</p>
<p style="text-align: left">
	　　颇有(破么反字书云颇犹可也或云不可也亦作叵也)</p>
<p style="text-align: left">
	　　沙门(梵语讹也正梵音云室啰末拏唐云勤恳也)</p>
<p style="text-align: left">
	　　[商/貝]贾(上式羊反郑注周礼云行卖曰[商/貝]考工记云通四方之珍异谓之[商/貝]郑玄曰贩卖之客谓之[商/貝]旅说文从贝从商省声贩音蕃方反下公五反经作估俗字也郑注周礼云居卖曰贾尔雅贾市也郑玄云坐卖也贾物之贵贱汉书音义云贾贵则卖之贱则买之坐贩求利也有音加雅反者非也)</p>
<p style="text-align: left">
	　　吠琉璃(梵语青色宝名也经中作茷琉璃茷音伐不正也)</p>
<p style="text-align: left">
	　　迦遮(下色假伪恶宝名也玉名之类也)</p>
<p style="text-align: left">
	　　憍傲(上矫乔反考声憍[仁-二+易]也矝也广雅傲慢也王注楚词倨傲曰憍形声字也下我告反考声云憍倨也慢也荡也或从女作嫯王注楚[台*辛]云侮慢曰慠从人敖声)</p>
<p style="text-align: left">
	　　灰烬(夕胤反字林烬火余也或作[盡-皿+火])</p>
<p style="text-align: left">
	　　凡猥(乌贿反考声云犬众吠也不正而滥也多也广雅猥众也苍颉篇猥烦说文从犬畏省声也贿音灰每反)</p>
<p style="text-align: left">
	　　摈黜(上宾牝反韵英云摈摈[厥-欠]也考声弃也落也从手宾声也下椿律反广雅黜去也古今字诂贬也杜注左传云故也范寗集解云黜退也说文贬下也从黑出声或作绌椿音勑伦反)</p>
<p style="text-align: left">
	　　窣堵波(梵语也唐云高胜坟方言云幽燕之间凡上方而高大者谓之方坟也)</p>
<p style="text-align: left">
	　　迦奢国(梵语也唐言芦苇也)</p>
<p style="text-align: left">
	　　捻箭(念牒反考声捻揑也说文作掫音乃涉又训云掫拈也从手取声取音辄古字也)</p>
<p style="text-align: left">
	　　视觇(謟焰反杜注左传觇伺也郑注礼记云窥视也古今正字从见占声)</p>
<p style="text-align: left">
	　　弯弓(绾关反考声持弓也苍颉篇云引弓也说文云持弓阅矢也从弓[戀-心]省声也)</p>
<p style="text-align: left">
	　　射中(上虵夜反又音石下中字去声呼)</p>
<p style="text-align: left">
	　　号訽(上号高反尔雅号鸣也考声大哭也痛声也说文大呼也从虎号声经作号谬也下吼遘反杜注左传云訽骂也或误为吼呴吽拘四字亦通皆上声字音呼苟反案诸字书并训为号鸣也经意亦苞二义訽骂亦不妨宜从訽字义正也)</p>
<p style="text-align: left">
	　　哽噎(上更杏反集训云哽亦噎也说文语塞为舌所介碍也从口更声或从骨作骾食骨嗌喉中盖取气愤喉中如骨嗌耳下烟结反毛诗云中心如噎传曰噎忧不能息也说文饭窒也从口壹声经文有从因作咽非也)</p>
<p style="text-align: left">
	　　应速蹋(昙答反说文蹋践也从足[日/羽]声[日/羽]音塔也)</p>
<p style="text-align: left">
	　　无暇(霞驾反贾注国语云暇闲也安也旧译经或云八不闲或名八难其义一也从日叚声)</p>
<p style="text-align: left">
	　　般遮罗(上半安反梵云般遮唐云五数名也罗名为执此乃国名王之美称也言彼国王性多慈爱纵有犯死刑者不忍杀之但缚五体送于圹野山林时人嘉之因为国号也)</p>
<p style="text-align: left">
	　　丘圹(苦晃反毛诗传曰圹空也集训云大也说文堑穴也大空之皃也从土广声)</p>
<p style="text-align: left">
	　　朅蓝婆(上骞谒反梵语也唐云伏刚强处不求字义地名也)</p>
<p style="text-align: left">
	　　鬇鬡发(上音争下搦茎反古今正字及文字典说皆云鬇鬡发乱皃也二字并从髟形声字也说文并从草)</p>
<p style="text-align: left">
	　　所赉(来代反尔雅赉赐也尚书曰予其大赉汝孔安国曰赉与也从贝来声也)</p>
<p style="text-align: left">
	　　魁脍(上块回反下古外反孔注尚书云魁帅也壮大也集训云脍割也屠肆人也)</p>
<p style="text-align: left">
	　　欲扑(庞驳反考声云搏取投于地也说文挨也从手菐声也挨音一亥反)</p>
<p style="text-align: left">
	　　跪伏(逵位反拜跪也跪亦拜也屈双足于地曰跪也)</p>
<p style="text-align: left">
	　　抆足(上文粉反广雅抆拭也或有误书扪字其训义亦通扪摸也)</p>
<p style="text-align: left">
	　　喜愕(五各反俗字也考声愕惊也韵诠惧也说文正体从[前-刖+(┴*├)]作[愣-方+(前-刖+(┴*├))]从心从吅从[前-刖+(┴*├)][咒-几+(前-刖+(┴*├))]亦声也经从丐非也)</p>
<p style="text-align: left">
	　　压油(鵶甲反广雅压镇也杜注左传压笮也说文坏也从土厌声)</p>
<p style="text-align: left">
	　　十轮经卷第五</p>
<p style="text-align: left">
	　　沉轮(上长林反毛诗传曰沉没也字书没水曰沉说文浊也梵文具含两义沉取没义轮取转义故下经文云轮转五趣没<a>生死</a>河是其义也故轮字从车也)</p>
<p style="text-align: left">
	　　寇敌(上口遘反广雅寇抄孔注尚书云群行攻劫曰寇左传兵作于内为乱于外曰寇说文寇[日/出/大/手]也从支从完当其完聚而亦寇之完亦声也)</p>
<p style="text-align: left">
	　　[(彳*幵)/心]阳(上羗焉反亦作[仁-二+(品/言)]左传曰冬无[彳*(幵/心)]阳杜预曰[彳*(幵/心)]过也谓冬温也古文[(彳*言*亍)/心][塞-土+(念-(企-止))][羊*(巟-亡+口)][這-言+侃]并出卫宏官书从心[彳*(幵/心)]声也[彳*幵]字从于或从并也)</p>
<p style="text-align: left">
	　　炕旱(康浪反说文炕干也考声云土榻安火曰炕从火亢声或作亢)</p>
<p style="text-align: left">
	　　霜雹(庞[邈-儿+八]反集训云两冰曰雹也)</p>
<p style="text-align: left">
	　　皆漂(匹遥反毛诗传曰漂犹吹也广雅漂敝也泛也说文浮也从水票声也票音同上敝音篇[篾-戍+伐]反)</p>
<p style="text-align: left">
	　　护国不退轮心大陀罗尼(释经沙门慧琳再译)</p>
<p style="text-align: left">
	　　怛你也(二合)他(去引一)母抳冒(引)[口*(肄-聿+(企-止+米))](转舌二)母娜揭腊闭(二合三)母抳讫哩(二合)驮曳(四)母抳噜贺批(毗逸反)拶(赞辣反)[口*(肄-聿+(企-止+米))](五)母那曷栗祭(二合六)母抳业谜(七)束讫啰(二合)博乞晒(二合八)钵啰舍博乞晒(二合九)吠啰博乞晒(二合十)啰(转舌)乞晒(二合)讫哩(二合)帝(十一)都啰拏讫哩(二合)左[口*(肄-聿+(企-止+米))](二合)钵怛啰(二合)洛乞洒(二合)讫哩(二合)帝(十三)麌麌拏(鼻)弭黎(十四)暗嚩乞叉(二合)萨[口*(肄-聿+(企-止+米))](十五)阿努(鼻)贺儗哩吠(十六引)母抳钵纳铭(二合)娑嚩(二合引)贺(引十七)</p>
<p style="text-align: left">
	　　痖羊(鵶贾反埤苍云痖喑也案痖者虽有声而无言语舌不转也亦舌转也)</p>
<p style="text-align: left">
	　　戆愚(卓降反郑注周礼云生而痴騃童昏者也说文愚也从心[竷-ㄆ+貝]声也经从舂作憃误也音丑降反训释虽义同是愚于文义间语似不稳令故不取改从戆转读讲说者知之也)</p>
<p style="text-align: left">
	　　驶流(上师事反韵英云急速也考声云竹疾也速也古今正字从马史声有从夬作駃音决非也乖经义)</p>
<p style="text-align: left">
	　　[月*逄]胀(上普邦反下张亮反杜注左传云膖胀腹满字苑云烂坏也并从肉形声字也)</p>
<p style="text-align: left">
	　　烂臭(上阑且反下昌咒反说文云禽兽走而知其迹者犬也从犬从自自即古文[白/田/(十-一+└)]字也会意字也)</p>
<p style="text-align: left">
	　　交玩(五灌反说文玩习也)</p>
<p style="text-align: left">
	　　十轮经卷第六</p>
<p style="text-align: left">
	　　髓恼(上虽[此/束]反下奴倒反前音义第十七卷<a>弥勒</a>所问经中已释)</p>
<p style="text-align: left">
	　　凶悖(上音凶考声云凶恶也恐也说文扰也从人在凶下象形字也下盆没反考声云悖壮大也或从人作侼侼佷也强也亦恶也说文从言作誖誖犹乱也古文作[(夾-大+(孛-子))/子]论语曰色孛如也从子从市市音肥未反)</p>
<p style="text-align: left">
	　　惨厉(上仓敢反考声云惨感也尔雅惨忧也毛诗忧惨惨传曰惨惨犹戚戚尔雅郭璞注云贤人愁恨皃说文毒也从心参声也)</p>
<p style="text-align: left">
	　　或滥(蓝澹反杜注左传滥失也)</p>
<p style="text-align: left">
	　　恳切(上肯很反礼记曰稽颡而后拜恳乎其志也广雅恳诚也文字典说恳切也或作恳从心貇声貇音坤稳反从豕艮声)</p>
<p style="text-align: left">
	　　讵能(渠御反字统云未知而疑语辞也言讵能者与岂能之言意同形声字也)</p>
<p style="text-align: left">
	　　陷断(上咸监反广雅陷隤也顾野王云坠入也王注楚辞云陷没也说文[阿-可+(函-?+?)]堕也从阜臽声臽字上从人下从臼象形下团乱反孔注尚书云断绝也<a>周易</a>断木为杵说文断截也从斤[(斷-斤)-└+┘]声古文绝字也今隶书取便稳回作[斷-斤]也)</p>
<p style="text-align: left">
	　　婴缠(上益盈反汉书云婴城固守音义云以城自绕也据义合作萦缠毛诗传曰萦缠绕也旋也今经文从女作婴女孩子也非此义)</p>
<p style="text-align: left">
	　　矬丑(上藏螺反广雅矬短也考声矬矮也说文阙古今正字正体作[矢*堊]集训云[矢*此]短从矢坐声经文作矬虽俗用古字也下犨帚反毛诗传曰丑恶也案丑不端严也皃恶不妍也说文可恶也从鬼酉声矮音樱解反[矢*此]音[病-丙+土]解反犨音齿周反古文坐字从从从音从一云从留省也)</p>
<p style="text-align: left">
	　　拙讷(上专悦反下奴骨反包咸注论语云讷迟钝也)</p>
<p style="text-align: left">
	　　渗漏(上参禁反广雅渗尽也司马相如封禅颂曰滋液渗漉说文水下漉也形声字下楼豆反许叔重注淮南子云漏穿也顾野王云漏犹泄也失也说文云以铜器盛水漏下分时昼夜共为百刻周礼挈壶氏之所掌形声字或为[尸@雨]字象形屋[尸@雨]字也)</p>
<p style="text-align: left">
	　　隤穴(队雷反韵英隤坠也考声云物下坠也邪也广雅坏也或从土作墤经文从页作颓非也是无发曰颓非经义也)</p>
<p style="text-align: left">
	　　泛于(上芳梵反贾注国语云泛浮也说文从水乏声也经文或有作泛俗字亦通)</p>
<p style="text-align: left">
	　　[(└@人)/目]瞽(下音古释名云目冥合如鼓皮因以为名也)</p>
<p style="text-align: left">
	　　石田(左传曰得于齐犹获石田无所用也杜预注云石田不可耕也)</p>
<p style="text-align: left">
	　　营耨(上帷扄反王逸生楚辞云营耕也下奴豆反杜注左传云耨锄也或从金作鎒俗字非正)</p>
<p style="text-align: left">
	　　瓮器(上乌贡反字书云瓮瓦器之大者也)</p>
<p style="text-align: left">
	　　悲恻(楚力反考声云恻怆悲痛也孟子曰若无侧隐之心者非人也郑注周礼云痛之至也说文从心则声或作[則/心]古字也)</p>
<p style="text-align: left">
	　　十轮经卷第七</p>
<p style="text-align: left">
	　　惨毒(楚锦反借音字也尔推惨悟憎也考声惨甚也说文惨亦毒也从心参声经文从石作惨是砂惨字非此义也)</p>
<p style="text-align: left">
	　　才得(在来反考声才[軗/足]也或作裁字诸文史书亦或作财借用也古今正字从糸从[奐-大+比][奐-大+比]音丑略反从兔兔音土故反)</p>
<p style="text-align: left">
	　　诃叱(上壑哥反考声云诃[諲-西+日]也怒也问也责也古文从止从可作苛经文作呵俗字也下齿栗反礼记曰尊客之前不叱狗文字典说云从口七声也)</p>
<p style="text-align: left">
	　　崖揆(上雅加反考声云水岸也又音雅皆反集训云山险岸也或作厓古今正字云山边也从厂圭声厂音罕下葵季反毛诗专曰揆度也度音唐洛反度亦量也说文揆葵也从手癸声癸字下从天)</p>
<p style="text-align: left">
	　　舌噤(琴禁反韵英云口闭也韵诠云口急不开也或从金作唫古字也经文从舌作[舌*今]或从牛作[牛*今]并是牛舌下病非经义也)</p>
<p style="text-align: left">
	　　毗钵尸(或云毗婆尸梵语前劫中佛名也唐云胜观也或云微钵尸)</p>
<p style="text-align: left">
	　　毗摄浮(此亦梵语亦是庄严劫中佛名唐云能变现古译云毗舍浮)</p>
<p style="text-align: left">
	　　羯洛迦孙驮如来(古云俱留孙皆梵语讹转也正梵音云羯句忖那也)</p>
<p style="text-align: left">
	　　轻诮(或作谯训义同齐曜反苍颉篇云诮诃也讥也说文娆也从言肖声)</p>
<p style="text-align: left">
	　　迫胁(锨业反尚书云歼厥渠魁胁从罔治顾野王云以威力相恐胁也刘兆注公羊传云畏迫也贾注国语云胁劫也广雅怯也声类附也韵诠近也韵英急也古今正字从心胁声经文多单作胁肚两旁也非此义又从三刀从月并非也不成字正从三力从肉也)</p>
<p style="text-align: left">
	　　打棓(白项反经从奉作棒俗字非也)</p>
<p style="text-align: left">
	　　卢至如来(梵语佛名古译楼至唐云爱乐即此贤劫中第一千佛劫末后成佛即今之执金刚神是也亦名密迹金刚)</p>
<p style="text-align: left">
	　　十轮经卷第八</p>
<p style="text-align: left">
	　　车辂(上举鱼反象形字也下音路周礼天子有五辂玉辂金辂象辂革辂木辂杜注左传云大辂玉辂皆祀天之车也说文云车軨前横木也从车从路省声也)</p>
<p style="text-align: left">
	　　土块(古文作[凵@士]象形苦外反尔雅块堛也堛音丕力反土丸也)</p>
<p style="text-align: left">
	　　所[服-月+車](尼展反韵诠云[服-月+車]轹也轹音历车所践轹也诸史书多音[服-月+車]为耎作柔[服-月+車]用人兖反今不用此音说文亦云[服-月+車]轹也从车[服-月]声[服-月]音[服-月]经文多从展作辗非也辗音展玉篇中自有八训皆非经义训云辗转也[整-束+牙]陈也信也舒也申也重也难也诚也并非经意今故不取宜改为欠也)</p>
<p style="text-align: left">
	　　投掣(上豆楼反杜注左传云投掷也弃也说文擿也从手殳声殳音殊下阐热反韵英云掣挽也字镜[兌*皮]也曳也周易见舆曳其牛掣古今正字或作[病-丙+挈]亦作掣音充世反引纵曰[病-丙+挈]从手掣声或作挚从热[兌*皮]音丑劣反)</p>
<p style="text-align: left">
	　　吼声(呼狗反俗字也正从牛作[牛*句]古文作呴考声云吼鸣之声大者牛虎等噑也狗曰吠马曰嘶鸟曰鸣兽曰噑各从其类广雅大鸣也案吼叫呼也古今正字作吽熊罴叫声也从口并形声字也)</p>
<p style="text-align: left">
	　　酬抗(上寿刘反或作仇训义多通同郭璞曰此酬通谓相报答不唯主于饮酒也杜注左传酬对也尔雅云匹也从酉州声仇会意字也下苦浪反杜注左传抗敌也当也子夏曰抗极也集训云御也贾注国语云救也说文杆也从手亢声经从人作伉亦通也)</p>
<p style="text-align: left">
	　　十轮经卷第九</p>
<p style="text-align: left">
	　　郁蒸(上氲律反埤苍云郁烟出皃也尔雅郁气也郁然气出皃也毛诗传曰郁积也郑注考工记云郁郁不舒散杜注左传云郁滞也广雅幽也说文芳草也郁金香也煮之合酿郁[必/(冗-几+(匚@一))]酒以降神也从臼音弓六反从冖音觅从[卸-ㄗ]音不狗反从[必/(冗-几+(匚@一))]音畅从彡音衫彡其饰也经文多从林从艮从寸作郁非也无说处讹失久矣下织绫反考声云蒸进也薰也尘也说文火气上行也从草烝声或作蒸亦同)</p>
<p style="text-align: left">
	　　梯橙(上体羝反贾注国语云梯阶也说文木阶也从木从弟声下登邓反或作蹬考声蹬履也登陟阶级道也)</p>
<p style="text-align: left">
	　　十轮经卷第十</p>
<p style="text-align: left">
	　　躁扰(上遭奥反韵英云躁动也贾注国语云躁亦扰也郑注论语云不安静也说文为趮字从走喿声也经从足形声字下而沼反前音义宝积经第一百一十二卷中已释讫)</p>
<p style="text-align: left">
	　　依怙(胡古反尔雅怙恃也韩诗云无父何怙怙恃赖也形声字上声)</p>
<p style="text-align: left">
	　　吝惜(邻阵反下音昔)</p>
<p style="text-align: left">
	　　濯以(上幢[角-土+(人/人)]反广雅濯洗也说文濯浣也从水翟声音宅)</p>
<p style="text-align: left">
	　　阿赖耶(梵语第<a>八识</a>名也唐云藏识能含藏执持诸<a>善恶</a>种子故名藏识亦名染净识或曰阿陀那识密严经云阿陀那识甚微细一切种子如暴流我于凡夫不开演恐彼分别执为我也)</p>
<p style="text-align: left">
	　　浸烂(上精任反去声字韵英云浸渍也没于水也说文阙古今正字从水[唚-口]声[唚-口]音七淫反或从宀作寖下阑且反集训云火烧过熟曰烂说文从火)</p>
<p style="text-align: left">
	　　宴然(烟见反考声云宴安也韵诠云偃息或借音于谏反顺俗语也安息义也)</p>
<p style="text-align: left">
	　　霜液(盈益反说文云液津液也)</p>
<p style="text-align: left">
	　　昴星(茅饱反郭注尔雅云西方宿名也广雅昴谓之旄头案昴星者西方白虎星也正当于酉故六壬式中有虎视之卦阴阳仰伏之异占传课亦别今讹俗谓之攒昴梵云羯底迦九月十五日月临此宿故从八月十六日已后至九月十五日此一月名加提月加提者古梵语讹略也今四分五分诸部律文以此国七月十六日已后为加提错挍一月太早译律者误传习者错以安居太疾故也)</p>
				</div></div><hr><script charset='utf-8' src='../../js/footer.js'></script></body></html>