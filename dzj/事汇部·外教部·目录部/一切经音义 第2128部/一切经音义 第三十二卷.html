<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第三十二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第三十二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第三十二卷</strong></p>
<p style="text-align: left">
	　　翻经<a>沙门</a>慧琳撰</p>
<p style="text-align: left">
	　　药师如来本愿经一卷　无</p>
<p style="text-align: left">
	　　药师琉璃功德经一卷　慧琳</p>
<p style="text-align: left">
	　　药师七<a>佛经</a>二卷　慧琳</p>
<p style="text-align: left">
	　　阿阇世王经二卷　玄应</p>
<p style="text-align: left">
	　　普超三昧经三卷　玄应</p>
<p style="text-align: left">
	　　放钵经一卷　玄应</p>
<p style="text-align: left">
	　　月灯三昧经十一卷　玄应</p>
<p style="text-align: left">
	　　大净法门经一卷　慧琳</p>
<p style="text-align: left">
	　　大庄严法门经二卷　玄应</p>
<p style="text-align: left">
	　　月灯三昧经一卷　无</p>
<p style="text-align: left">
	　　<a>菩萨</a><a>修行</a>经一卷　慧琳</p>
<p style="text-align: left">
	　　无所希望经一卷　慧琳</p>
<p style="text-align: left">
	　　象腋经一卷　玄应</p>
<p style="text-align: left">
	　　如来庄严境界经二卷　慧琳</p>
<p style="text-align: left">
	　　度一切佛智严经一卷　慧琳</p>
<p style="text-align: left">
	　　新译文殊赞<a>佛法</a>身四十礼一卷　慧琳</p>
<p style="text-align: left">
	　　观药王药上经一卷　慧琳</p>
<p style="text-align: left">
	　　观无量寿佛经一卷　玄应</p>
<p style="text-align: left">
	　　阿弥陀经一卷　慧琳</p>
<p style="text-align: left">
	　　后出阿弥陀偈一卷　慧琳</p>
<p style="text-align: left">
	　　称赞<a>净土</a>经一卷　慧琳</p>
<p style="text-align: left">
	　　拔陂菩萨经一卷　玄应</p>
<p style="text-align: left">
	　　诸佛要集经三卷　玄应</p>
<p style="text-align: left">
	　　未曾有因缘经二卷　玄应</p>
<p style="text-align: left">
	　　须赖经一卷　玄应</p>
<p style="text-align: left">
	　　宝网经一卷　玄应</p>
<p style="text-align: left">
	　　<a>弥勒</a>成佛经一卷　玄应</p>
<p style="text-align: left">
	　　观弥勒上生经一卷　慧琳</p>
<p style="text-align: left">
	　　弥勒来时经一卷　玄应</p>
<p style="text-align: left">
	　　弥勒下生经一卷　慧琳</p>
<p style="text-align: left">
	　　弥勒下生成佛经一卷　慧琳</p>
<p style="text-align: left">
	　　诸法勇王经一卷　慧琳</p>
<p style="text-align: left">
	　　一切法高王经一卷</p>
<p style="text-align: left">
	　　第一义法胜经一卷</p>
<p style="text-align: left">
	　　大威灯光仙人问疑经一卷</p>
<p style="text-align: left">
	　　顺权方便经二卷</p>
<p style="text-align: left">
	　　乐璎珞庄严经一卷</p>
<p style="text-align: left">
	　　右三十七经五十七卷同此卷音</p>
<p style="text-align: left">
	　　佛说药师如来本愿经(<a>三藏</a>笈多译所有难字并在后卷音释)药师琉璃光如来本愿功德经</p>
<p style="text-align: left">
	　　慧琳音</p>
<p style="text-align: left">
	　　曼殊室利(上末盘反梵语唐云妙吉祥)</p>
<p style="text-align: left">
	　　偏袒(上匹绵反下坛烂反前诸法无行经下卷已释讫)</p>
<p style="text-align: left">
	　　销除(上焦反<a>礼记</a>云销犹散也楚辞云销铄而咸毁也说文铄金也从金肖声也或作焇)</p>
<p style="text-align: left">
	　　瑕薉(上暇加反礼记云瑕玉之病也广雅裂也薉也说文玉之小赤色者也从玉叚声下音秽顾野王云薉谓不清洁也王注楚辞云恶也广雅芜也说文从草岁声也经作秽亦通也)</p>
<p style="text-align: left">
	　　缺戒(上犬悦反或作[垂*夬]前密严经序已训释讫)</p>
<p style="text-align: left">
	　　丑陋(上充帚反毛诗传云恶也又众也郑注礼记云类也说文从鬼酉声也下楼豆反考声云陋贱也又丑也鄙也恶也顾野王云陋猥也尔雅隐也说文从[阜-(口/十)+(耜-耒)][匚@丙]声也)</p>
<p style="text-align: left">
	　　顽愚(上五关反考声云顽愚也广雅云钝也说文从页元声)</p>
<p style="text-align: left">
	　　攀躄(上劣传反声类云[病-丙+(戀-心)]病也又顾野王云谓病身体拘曲也考声云手足病也亦作脔古今正字从疒[戀-心]声经作挛亦通下并癖反考声云[辟/止]足枯不行也说文不能行也从止辟声经从足亦通也)</p>
<p style="text-align: left">
	　　[北/肉]偻(上抔妹反说文[北/肉]脊也从肉从比下力主反考声云伛偻俯身曲也杜注左传云偻上伛也广雅云曲也何注公羊传云疾也说文尪也从人娄声也)</p>
<p style="text-align: left">
	　　白癞(下来带反文字集略云癞病也说文作厉恶疫也文字典说从疒赖声也)</p>
<p style="text-align: left">
	　　癫狂(上典年反考声云瘨病也广雅狂也声类风病也说文从疒真声经作癫俗字也)</p>
<p style="text-align: left">
	　　黠慧(上闲轧反考声云黠利也方言云亦慧也说文从黑吉声)</p>
<p style="text-align: left">
	　　完具(上活官反左传云完守备也说文云全也从宀元声宀音绵也)</p>
<p style="text-align: left">
	　　罥冈(上决兖反考声云[(ㄇ@(企-止))/肙]以绳捕取物也文字典说冈[口/肉]声经作罥亦同下亡昉反郑注礼记云鸟[(ㄇ@人)/古]曰冈顾野王云冈者罗[(ㄇ@人)/古]之总名也易曰古者伏[羲-ㄎ+乃]氏结绳为冈[(ㄇ@人)/古]教人以畋以渔也文字典说从冂下象冈交文也)</p>
<p style="text-align: left">
	　　稠林(上逐流反苍颉篇稠众也说文稠多也从禾周声也)</p>
<p style="text-align: left">
	　　鞭挞(上鳖绵反考声云鞭击也<a>尚书</a>鞭作官刑范寗云在官不恭其事之刑也顾野王云用草以朴罪人也从革便声下坦恒反考声云挞亦鞭也孔注尚书云挞笞挞也说文从手挞声)</p>
<p style="text-align: left">
	　　蚊虻(上勿分反字统云蚊啮人飞虫以昏时而出说文亦啮人飞虫也亦作蚊从[虫*虫]民声经作蚊俗字也下孟彭反声类云虻似蝇而大也说文亦啮人飞虫大者从[虫*虫]止声[虫*虫]音昆也)</p>
<p style="text-align: left">
	　　所玩(下吾贯反杜注左传云玩习也集训云习于事而慢之曰玩说文猒也又玩弄也从习元声)</p>
<p style="text-align: left">
	　　轩牕(上宪言反考声云轩檐前也楚辞云高堂[遽-虍+穴]宇槛层轩轩犹楼板也说文从车干声也下龊双反龊音牕捉反说文云在墙曰牖在屋曰牕古今正字从片[(囟-乂+夕)/心]声)</p>
<p style="text-align: left">
	　　覆蔽(上芳务反贾注国语云覆盖也荫也说文覂也从[栗-木]复覂覂音封奉反)</p>
<p style="text-align: left">
	　　嫉妒(上秦悉反俗字也下都故反正从户作妒王注楚辞云害贤曰嫉害色曰妒说文皆从女并形声字也)</p>
<p style="text-align: left">
	　　剧苦(上[(立*立)/見]逆反顾野王剧甚也谓更甚于前也苍颉篇云病笃也又云增甚也古今正字从刀豦声也)</p>
<p style="text-align: left">
	　　无明[愨-心+卵](下腔角反考声云[穀-禾+卵]卵空皮也字书云卵已孚[穀-禾+卵]也桂苑珠藂云孚[穀-禾+卵]鸟卵之外皮也文字典说从卵[穀-禾]声也)</p>
<p style="text-align: left">
	　　逻刹娑(上罗贺反梵语食人恶鬼都名也经作还书写错也)</p>
<p style="text-align: left">
	　　咒诅(上州符反俗字也正从言作詶说文詶亦诅也从言州声也下阻助反郑注周礼云盟诅于要誓大事曰盟小事曰诅尚书云诅祝骂也说文从言且声经从口作咀俗用字也传用已久故存之)</p>
<p style="text-align: left">
	　　蛊道(音古左传云皿虫为虫晦望之所生也说文亦腹中蛊也从虫皿亦声也)</p>
<p style="text-align: left">
	　　悬险(上穴涓反下希捡反顾野王云险难也又阻也贾注国语云危也方言高也广雅云邪也说文从[阜-(口/十)+(耜-耒)]佥声经作崄非也)</p>
<p style="text-align: left">
	　　熊罴(上虚穷反下彼皮反前密严经下卷已释也)</p>
<p style="text-align: left">
	　　蚰蜒(上酉州反下演仙反考声云蚰蜒虫名也方言云自关而东谓之螾蜒关西谓之蚰蜒北燕谓之祝蜒文字典说二字并从虫由延皆声也)</p>
<p style="text-align: left">
	　　[羸-亡+(└@人)]瘦(上累危反杜注左传[羸-亡+(└@人)]弱也贾注国语病也淮南子云劣也字书云疲也说文亦瘦也从羊[嬴-女]声[嬴-女]音力卧反)</p>
<p style="text-align: left">
	　　干燥(下索早反<a>周易</a>云水流湿火就燥是也又说文云亦干也从火喿声也喿音操躁反)</p>
<p style="text-align: left">
	　　磔手(上张革反广雅云磔张也开也说文从[桀-夕+(舛-夕)]石声[桀-夕+(舛-夕)]音干列反经从手作[打-丁+(桀-夕+(舛-夕))]错用字也)</p>
<p style="text-align: left">
	　　薄蚀(下绳軄反考声云侵也日月[餩-亥+虫]亦渐侵也春秋云日有[餩-亥+虫]之也说文从虫从飤飤音寺也)</p>
<p style="text-align: left">
	　　医药(上于其反广雅医巫也吕氏春秋云巫彭作医也周礼云医师掌医之政令又云医人掌养万人之疾病也考声云疗病人也意也夫疗病必以酒故字从酉也说文云<a>治病</a>工也从酉殹声殹音乌计反)</p>
<p style="text-align: left">
	　　妖蠥(上于骄反下彦列反前大灌顶经第十二卷已训释)</p>
<p style="text-align: left">
	　　畋猎(上音田周礼云畋亦猎也说文平田也从攴田声字或作[狂-王+田]攴音普卜反下廉輙反考声云猎犬逐兽也今谓畋兽为猎也郑笺毛诗云肃田曰猎又注仪礼射矢中之为射从旁为猎也方言云陵猎暴虐也说文从犬[(臘-月)-囗+ㄇ]声[(臘-月)-囗+ㄇ]音同上也)</p>
<p style="text-align: left">
	　　嬉戏(上喜其反苍颉篇亦戏笑也考声云游戏也说文乐也从女喜声也下羲义反毛诗传云戏逸豫也尔雅云谑浪笑[敖-士+出]是也<a>史记</a>云天子无戏言也说文从戈[戲-戈]声也[戲-戈]音希正体字也经从虚作戏俗字也)</p>
<p style="text-align: left">
	　　山崖(下五皆反考声云崖山间边险岸也说苑高山有崖也说文高边也从尸从佳省声尸音五割反也)</p>
<p style="text-align: left">
	　　药师琉璃光七佛本愿功德经上卷(义净三藏译慧琳音)</p>
<p style="text-align: left">
	　　弶伽河沙(上强等反梵语西国河名也)</p>
<p style="text-align: left">
	　　踰缮那(上庾珠反梵语经文作蹹误也)</p>
<p style="text-align: left">
	　　[商-口+貝]贾(上赏章反郑注周礼云行曰[(商-口)/貝]处曰贾郑又注考工记云[(商-口)/貝]贩买之客也考声云[(商-口)/貝]行贩者也说文云行贾也从贝商省声下姑户反郑注周礼云通物曰[(商-口)/貝]居卖曰贾左传云贾买也尔雅云市也说文云坐卖售也从贝西声经作估非也)</p>
<p style="text-align: left">
	　　布娠(下真刃反毛诗传云娠动也笺云动者怀孕也考声云妊[仁-二+身]也动也谓胎动方欲产耳说文云女任身动也从女辰声字或作[辰/女]也经作[女*身]俗通用也)</p>
<p style="text-align: left">
	　　仇隙(上受周反毛诗云仇憎恶我也顾野王云怨憾也又云仇亦仇尚书云抚我则后虐我则仇礼记云父母之仇不与共载天兄弟之仇不反兵交游之仇不同国说文从言雔声雔音上同也下卿逆反顾野王云隙所以怨憾也贾注国语云隙衅也说文从[阜-十][少/日/小]声[少/日/小]音同上也)</p>
<p style="text-align: left">
	　　娆乱(上溺鸟反说文娆烦也苛也一曰扰戏弄也从女尧声字或作嬲苛音何)</p>
<p style="text-align: left">
	　　芬馥(上忿云反毛诗笺云芬芬然香也郭注方言云和调也说文从草分声也下冯福反毛诗传云馥香皃也说文从香复声复音同上也)</p>
<p style="text-align: left">
	　　飞甍(下麦耕反杜注左传云甍屋栋也说文从瓦从梦省声也)</p>
<p style="text-align: left">
	　　户牖(油酒反说文牖穿壁以木为交窻也从片从户甫声也)</p>
<p style="text-align: left">
	　　缤纷(上疋[實-毌+尸]反下忿文反广雅云缤纷众也乱也韩诗云往来皃也王注楚辞云盛皃也文字典说从糸宾分声也)</p>
<p style="text-align: left">
	　　药师琉璃光七佛本愿功德经下卷</p>
<p style="text-align: left">
	　　驼驴(上铎河反前密严经下卷释讫也)</p>
<p style="text-align: left">
	　　嚼齿(上匠爵反顾野王云嚼即噍也字书云咀也说文云以为噍字也从口爵声噍音樵笑反咀才与反)</p>
<p style="text-align: left">
	　　頞儞罗(上安葛反梵语云十二药叉大将名也)</p>
<p style="text-align: left">
	　　才入(上在来反考声才暂也东观汉纪云能也从糸[毚-、]声[毚-、]音仕咸反)</p>
<p style="text-align: left">
	　　阿阇世王经上卷</p>
<p style="text-align: left">
	　　玄应</p>
<p style="text-align: left">
	　　阿俞(翼珠反)</p>
<p style="text-align: left">
	　　鸠遬(苏谷反皆<a>比丘</a>名也)</p>
<p style="text-align: left">
	　　唵嗒(乌感反下他答反)</p>
<p style="text-align: left">
	　　仳低(疋视反三昧名也依字仳别也仳倠许维丑面也)</p>
<p style="text-align: left">
	　　阿阇世王经下卷</p>
<p style="text-align: left">
	　　之垛(徒果反谓土榻也纂文云吴人以积土为垛也古今正字云堂熟也从土朵声朵音丁果反)</p>
<p style="text-align: left">
	　　犇走(古文[馬*賁]今作奔同补门反疾走也释名奔变也有急变奔赴也)</p>
<p style="text-align: left">
	　　金鈚(又作錍鎞二形同普啼反[門@(八/允)]叉名也)</p>
<p style="text-align: left">
	　　普超三昧经上卷</p>
<p style="text-align: left">
	　　玄应音</p>
<p style="text-align: left">
	　　无圻(鱼斤巨机二反菩萨名也经文从水作沂音鱼衣反)</p>
<p style="text-align: left">
	　　歆慕(许金反诗云无然歆羡传曰歆羡贪羡也国语民歆而得之贾逵曰歆贪也)</p>
<p style="text-align: left">
	　　喟而(又作[(├/(同-(一/口)+(共-八)))*又]同口恠口愧二反说文喟大息也叹声)</p>
<p style="text-align: left">
	　　铿然(又作[木*身][車*真]二形同口耕反广雅[車*真][車*真]坚正也)</p>
<p style="text-align: left">
	　　大魃(蒲末反)</p>
<p style="text-align: left">
	　　鲦忽(又作倐[倏-犬+足]二形同书育反急疾之皃也)</p>
<p style="text-align: left">
	　　普超三昧经中卷</p>
<p style="text-align: left">
	　　怵惕(勑律反下又作悐同他狄反怵惕悚惧也)</p>
<p style="text-align: left">
	　　不歆(下许金反字林神食气也祭祀鬼神也)</p>
<p style="text-align: left">
	　　皆享(虚掌反享受也亦当)</p>
<p style="text-align: left">
	　　震慑(声类作[仁-二+聶]同止叶反广雅云慑惧也)</p>
<p style="text-align: left">
	　　[瀟-肅+(└@人)]灭(莫荒反[茫-亡+(└@人)][茫-亡+(└@人)]远皃也经文有作[日*(荒-亡+(└@人))]呼晃反)</p>
<p style="text-align: left">
	　　精核(又作[雨/(檄-木)]今作核同胡革反说文考实事也亦审核之)</p>
<p style="text-align: left">
	　　三箧(苦协反谓声闻缘觉菩萨为三也)</p>
<p style="text-align: left">
	　　未孚(缶于反字林孚信也亦生)</p>
<p style="text-align: left">
	　　堂堂(<a>汉书</a>顶岱曰堂堂高大皃也)</p>
<p style="text-align: left">
	　　无棼(扶云反龙王名也依字棼屋栋也)</p>
<p style="text-align: left">
	　　普超三昧经下卷</p>
<p style="text-align: left">
	　　四植(直吏反柱也三苍户旁柱曰植植亦悬薄柱也)</p>
<p style="text-align: left">
	　　放钵经一卷</p>
<p style="text-align: left">
	　　玄应音</p>
<p style="text-align: left">
	　　若头(上而者穰灼二反梵语佛刹名也或作惹经作偌俗字也)</p>
<p style="text-align: left">
	　　月灯三昧经第一卷</p>
<p style="text-align: left">
	　　玄应音</p>
<p style="text-align: left">
	　　无爽(所两反尔雅云爽差也谓不同也不齐也)</p>
<p style="text-align: left">
	　　糅以(古文粗[月*丑]二形同女救反说文杂饭曰糅也)</p>
<p style="text-align: left">
	　　月灯三昧经第二卷</p>
<p style="text-align: left">
	　　如牓(北莽反牌牓也谓摽牓其<a>善恶</a>示人也经文从木作榜补盲反弓弩辅也榜非此用牌蒲皆反)</p>
<p style="text-align: left">
	　　月灯三昧经第三卷</p>
<p style="text-align: left">
	　　剜身(乌桓反埤苍[剜-夗+登]削也谓抉取肉也)</p>
<p style="text-align: left">
	　　鼛[鼖-壴+豈](公劳反鼛大鼓也考工记鼛鼓长六尺有四寸注云以鼛鼓役事下又作[革*賁]同扶云反尔雅云大鼓谓之鼖郭璞曰长八尺也)</p>
<p style="text-align: left">
	　　雷霆(定亭挺三音尔雅云疾雷谓之霆霓苍颉篇礔礰也说文雷余声所以挺出万物也霆亦电也说文钲铙也似铃柄中上下通也)</p>
<p style="text-align: left">
	　　诸鼙(蒲鸡反小鼓也亦骑鼓也)</p>
<p style="text-align: left">
	　　箫筑(知六反形如筝刻其头而握之以头筑人故谓之筑也)</p>
<p style="text-align: left">
	　　[儒-雨+而]德(而俱反说文[儒-雨+而]柔也术士之称也)</p>
<p style="text-align: left">
	　　明灯三昧经第四卷第五卷第六卷(已上三卷先不音)</p>
<p style="text-align: left">
	　　月灯三昧经第七卷</p>
<p style="text-align: left">
	　　入匣(今作狎同胡甲反说文匣匮也谓盛刀剑者也)</p>
<p style="text-align: left">
	　　栖泊(蒲各反泊止也今谓舟止为栖泊也)</p>
<p style="text-align: left">
	　　激切(公的反激发也动也说文水疾急曰激也)</p>
<p style="text-align: left">
	　　狡猾(古卯反下胡刮反方言凡小儿多诈谓之狡猾也)</p>
<p style="text-align: left">
	　　月灯三昧经第八卷</p>
<p style="text-align: left">
	　　台榭(辞夜反尔雅有木谓之榭郭璞曰台上起屋也)</p>
<p style="text-align: left">
	　　廊庑(籕文作[序-予+舞]同音武客舍也说文堂下周屋也释名云大屋曰庑幽冀之人谓之庌五下反)</p>
<p style="text-align: left">
	　　詹波(之盐反或作占波或作占婆即瞻匐花也译云金色花大论云黄花树也)</p>
<p style="text-align: left">
	　　月灯三昧经第九卷</p>
<p style="text-align: left">
	　　瘳愈(勑流反瘳差也尚书翌日乃瘳是也)</p>
<p style="text-align: left">
	　　伫立(或作伫同除吕反尔雅云伫久也谓久立)</p>
<p style="text-align: left">
	　　动睑(居俨反字略云眼外皮也)</p>
<p style="text-align: left">
	　　臻萃(秦醉反方言东齐海岱之间谓萃为聚萃集)</p>
<p style="text-align: left">
	　　媅着(古文妉同都含反说文媅乐也嗜也今皆作耽也)</p>
<p style="text-align: left">
	　　月灯三昧经第十卷</p>
<p style="text-align: left">
	　　俟用(古文[立*矣][米*矣]圯三形同事几反尔雅俟待也)</p>
<p style="text-align: left">
	　　龙脑(案西域记云羯布罗香树松身异叶花果亦别初采既湿尚未有香木干之后修理而折其中有香状如云母色如冰雪此谓龙脑香也)</p>
<p style="text-align: left">
	　　如砺(力制反磨石也砥细于砺也)</p>
<p style="text-align: left">
	　　月灯三昧经第十一卷(玄应先不音)</p>
<p style="text-align: left">
	　　佛说大净法门品一卷</p>
<p style="text-align: left">
	　　慧琳音</p>
<p style="text-align: left">
	　　溥首(上音普梵语经以晋音翻文殊师利为溥首童真今唐言翻为妙吉祥)</p>
<p style="text-align: left">
	　　肌色(上几尼反考声云肌者皮内肉也说文亦肉也从肉几声也)</p>
<p style="text-align: left">
	　　憺怕(上谈滥反顾野王云憺谓恬静也王注楚辞云安也说文亦安也从心詹声经从水作澹非也下普伯反广雅云怕静也考声云心安静也说文无为也从心白声经从水作泊非也)</p>
<p style="text-align: left">
	　　筋脉(上谨欣反礼记云老者不以筋力为礼是也说文筋谓肉之力也从肉竹竹物之多筋者也从力力象筋也下萠檗反正作[覛-見+皿]亦作脉说文云血理之分邪行于体中者也从[脈-月]血声[脈-月]音拍卖反经从肉作脉俗传用已久故存焉也)</p>
<p style="text-align: left">
	　　尘漪(下懿宜反考声云漪细波也毛诗云重波也古今正字从水猗声经作猗猗[爿*(宭-尹+丰)]犬非此义[爿*(宭-尹+丰)]音芥字也)</p>
<p style="text-align: left">
	　　明喆(下展列反孔注尚书云喆了也尔雅云智也通作哲亦作[詁-十+斤]悊古作[土/口/(吉*吉)]古今正字从并吉)</p>
<p style="text-align: left">
	　　之铠(下苦改反文字集略云以金革蔽身曰铠广雅云逐甲分铠是也说文甲也从金岂声也)</p>
<p style="text-align: left">
	　　痴疵(下字移反孔注尚书云疵病也刘瓛注周易云疵瑕也败者也说文从疒此声也)</p>
<p style="text-align: left">
	　　虵虺(下晖伟反郭注山海经云虺色如绶文鼻上有针大者百余斤一名反鼻说文云一名蝮博三寸首大如擘指象其卧形物之微细或行或死或毛或蠃或犭或鳞以虫为象古作虫蠃音力果反)</p>
<p style="text-align: left">
	　　着				</div></div><hr><script charset='utf-8' src='../../js/footer.js'></script></body></html>