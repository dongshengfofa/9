<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第七十一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第七十一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第七十一卷</strong></p>
<p style="text-align: left">
	　　翻经<a>沙门</a>玄应撰</p>
<p style="text-align: left">
	　　只音阿毗达磨顺正理论八十卷</p>
<p style="text-align: left">
	　　第一卷</p>
<p style="text-align: left">
	　　嘉瑞(贾遐反下时惴反尔疋云嘉善也美也苍颉篇瑞应也信也言有善美之德即应之此信瑞也)</p>
<p style="text-align: left">
	　　阿氏多(常尔反此云无胜旧言阿耆多或作阿逸多皆讹也是<a>弥勒</a>今生名)</p>
<p style="text-align: left">
	　　讪谤(所奸反苍颉篇云讪诽也广疋讪谤毁也)</p>
<p style="text-align: left">
	　　漏泄(息列反广疋泄溢也发也亦漏也)</p>
<p style="text-align: left">
	　　指鬘(莫班反即央掘魔罗也央掘此云指鬘或云结断人指结相箸为鬘安头上故有此名也)</p>
<p style="text-align: left">
	　　乌卢频螺迦叶波(此云<a>木瓜</a>林下<a>修道</a>因以名焉迦叶波是姓旧言优楼频螺正<a>法华经</a>云上时迦叶兄弟三人居长者是也)</p>
<p style="text-align: left">
	　　唐搅(古[夕*ㄗ]反唐徒也徒空也字书搅挠也音呼刀反挠扰也说文搅乱也)</p>
<p style="text-align: left">
	　　怛策迦(都达反下初革反龙名也)</p>
<p style="text-align: left">
	　　扣击(说文作[敲-高+句]同苦厚反扣亦击也)</p>
<p style="text-align: left">
	　　愞耎(奴课反下而兖反三苍愞弱也广疋耎柔也)</p>
<p style="text-align: left">
	　　称[打-丁+雚](渠员反广疋称锤谓之[打-丁+雚][打-丁+雚]重也知轻重也字从手也)</p>
<p style="text-align: left">
	　　第二卷</p>
<p style="text-align: left">
	　　迢然(徒雕皮迢遰也远也遰音徒计反也)</p>
<p style="text-align: left">
	　　瞿波洛迦(此云牛经)</p>
<p style="text-align: left">
	　　窣堵波(苏没反下都古反此云庙或云坟或言聚相谓果石等高以为相也旧言抖擞波或之偷婆又言塔波皆方夏轻重也)</p>
<p style="text-align: left">
	　　第三第四第五(先不音训)</p>
<p style="text-align: left">
	　　第六卷</p>
<p style="text-align: left">
	　　晦冥(呼对反尔疋云雾谓之晦言雾则天地交合冥冥无所睹见也剧雾则昼昏冥也)</p>
<p style="text-align: left">
	　　雰雾(又作氛同敷云反释名云氛粉也润气着草木因冷则色疑白若粉也尔疋云地气发天不应曰雾雾阴气湿也)</p>
<p style="text-align: left">
	　　廓清(口郭反尔疋云廓大也)</p>
<p style="text-align: left">
	　　所颁(又作班同捕奸反小疋云颁敷布也尔疋班遍赋与也)</p>
<p style="text-align: left">
	　　第七卷</p>
<p style="text-align: left">
	　　弹[蝷-虫](徒千反下鸱亦反广疋弹枰也<a>汉书</a>音义曰[蝷-虫]不用也亦疏远也[序-予+千]指也抨音普庚反)</p>
<p style="text-align: left">
	　　眩曜(胡麫反广疋眩惑乱也曜照明)</p>
<p style="text-align: left">
	　　顽嚚(五鱞反下鱼巾反广疋顽钝也苍颉篇嚚恶也左传心不则德义之经为顽口不道忠信之言曰嚚也)</p>
<p style="text-align: left">
	　　逞已(丑井反说文逞通也小疋逞快也方言自关而东曰逞江淮陈楚之间曰好也)</p>
<p style="text-align: left">
	　　聪睿(以芮反聪听微也睿知识也又先知曰[聰-囪+(句-口+夕)]深明曰睿)</p>
<p style="text-align: left">
	　　方维(以淮反广疋隅也淮南子云天有四维是也)</p>
<p style="text-align: left">
	　　第八卷</p>
<p style="text-align: left">
	　　踌躇(肠留反下肠于反广疋踌躇犹豫也亦踯躅也)</p>
<p style="text-align: left">
	　　异生(梵言婆罗必栗托仡那婆罗此云愚必栗托此云异仡那此云生应言愚异生旧云小儿别生亦言婴愚凡夫又作小儿凡夫皆一义也)</p>
<p style="text-align: left">
	　　第九卷</p>
<p style="text-align: left">
	　　躁动(又作趮同子到反躁[打-丁+夒]也不安静也释名躁燥也言物燥即动飞扬也)</p>
<p style="text-align: left">
	　　中庸(以钟反广疋中平也庸和也小尔疋云庸善也谓平和善人也)</p>
<p style="text-align: left">
	　　第十卷</p>
<p style="text-align: left">
	　　[山/一/虫]笑(昌夷反小尔疋云蚩戏也苍颉篇蚩轻侮也笑喜弄也字从古[屮/一]即之字)</p>
<p style="text-align: left">
	　　褒贬(补高反下碑俭反案褒扬美之贬黜退也)</p>
<p style="text-align: left">
	　　谋议(莫侯反谋论也议图也咨事为谋详论曰议)</p>
<p style="text-align: left">
	　　敌论(徒的反广疋敌当对也尔疋敌疋也)</p>
<p style="text-align: left">
	　　惶乱(胡光反惶谓忧惧在心之貌也广疋惶惶惧也苍颉篇惶恐也)</p>
<p style="text-align: left">
	　　寔多(是力反尔疋时寔是也说文寔上也)</p>
<p style="text-align: left">
	　　第十一卷</p>
<p style="text-align: left">
	　　贪軶(又作[捩-犬+乙]同乌革反所以[捩-犬+乙]牛马领者也軶亦槅也槅音革也)</p>
<p style="text-align: left">
	　　讁罚(猪革反通俗文罚罪曰讁讁责也亦罪过也罚折伏也)</p>
<p style="text-align: left">
	　　瞢愦(莫崩反下公内反三苍瞢不明也愦烦乱也)</p>
<p style="text-align: left">
	　　我顷(丘颖反<a>史记</a>有顷列俟问案有顷犹须臾之间也亦不久也)</p>
<p style="text-align: left">
	　　忌惮(渠记反下徒旦广疋忌恐畏也惮疑难也说文忌憎恶也)</p>
<p style="text-align: left">
	　　顾眄(孤布反下眠见反说文还现曰顾斜视曰[耳*丐]也)</p>
<p style="text-align: left">
	　　第十二卷</p>
<p style="text-align: left">
	　　幖帜(俾遥反下昌志反通俗文微号曰幖私记曰帜字皆从巾或从木作标谓以木为识标而记之此亦两通)</p>
<p style="text-align: left">
	　　末奴沙(谟钵反亦言摩[少/兔]沙此云人也)</p>
<p style="text-align: left">
	　　魍魉(古文挝W二形同亡强力掌反说文挝W山川之精物也通俗文木石柱怪谓之魍魉故也)</p>
<p style="text-align: left">
	　　毗湿缚羯磨天(此云种种工业案西国工巧者多祭此天)</p>
<p style="text-align: left">
	　　加趺(古遐反尔疋加重也今取其义谓交足坐也经中或作结交趺坐是也山东言甲趺江南言跘跨跘音平患反跨口瓜反有从足作跏文字所无者也)</p>
<p style="text-align: left">
	　　邬陀夷(乌古反人名也此云出现义是也)</p>
<p style="text-align: left">
	　　第十三卷</p>
<p style="text-align: left">
	　　嬉戏(又作僖同虚之反说文嬉乐也苍颉篇嬉戏笑也)</p>
<p style="text-align: left">
	　　汝曹(又作[(束*束)/日]同自劳反史记十余曹循之如淳曰曹辈也)</p>
<p style="text-align: left">
	　　毗瑟笯(奴故反天名也旧毗纽天亦言毗搜纽天讹也)</p>
<p style="text-align: left">
	　　第十四卷</p>
<p style="text-align: left">
	　　梯隥(都邓反广疋隥履也依之而上者也字从[阜-(口/十)+(耜-耒)]也)</p>
<p style="text-align: left">
	　　室路迦(旧言输卢迦或云首卢迦又言首卢柯案西国数经之法皆以三十二字为一室路迦又多约凡夫作<a>世间</a>歌咏者也此则阐陁论中之一数也)</p>
<p style="text-align: left">
	　　第十五(先不音)</p>
<p style="text-align: left">
	　　第十六卷</p>
<p style="text-align: left">
	　　升陟(胝棘反言进达之升曰陟诗云陟彼高岗陟登也尔疋陟升也谓登升之也)</p>
<p style="text-align: left">
	　　痱癗(蒲罪反下卢罪反字略云痱癗小肿也今取其义)</p>
<p style="text-align: left">
	　　波沓波种(徒答反则<a>婆罗门</a>姓)</p>
<p style="text-align: left">
	　　第十七卷(先无音)</p>
<p style="text-align: left">
	　　第十八卷</p>
<p style="text-align: left">
	　　池沼(之绕反说文沼池也小池也)</p>
<p style="text-align: left">
	　　命命鸟(梵言者婆耆婆鸟也)</p>
<p style="text-align: left">
	　　子息(思力反儿子曰息息者气在人身中所禀以生也东观汉记云此盖我子息是也今人出钱生利亦曰息义一也)</p>
<p style="text-align: left">
	　　第十九卷</p>
<p style="text-align: left">
	　　是畴(除留反楚辞谁可与子疋畴王逸曰二人为疋四人为畴畴类也亦作伴侣)</p>
<p style="text-align: left">
	　　乳醅(又作[酉*不]同疋回反谓未漉酒者也言乳能成酪醅能成酒也)</p>
<p style="text-align: left">
	　　广树([簃-多+留]文作[(木/豆)*寸]同时注反广疋树立也凡置立皆曰树树亦种殖也)</p>
<p style="text-align: left">
	　　屡辩(力句反<a>尚书</a>屡省乃成孔安国曰屡数也)</p>
<p style="text-align: left">
	　　第二十卷</p>
<p style="text-align: left">
	　　持罥(又作罥同古犬公县二反声类云罥以绳系取鸟兽也)</p>
<p style="text-align: left">
	　　挽出(古文挽同无远反说文挽引车也)</p>
<p style="text-align: left">
	　　鄙俚(字体作[邱-丘+里]同力子反说文五酂为鄙鄙[邱-丘+里]也苍颉篇同之下邑曰[邱-丘+里]汉书贫而不[邱-丘+里]如淳曰虽贫犹不如闾里之鄙言也鄙猥陋也广疋鄙羞耻也酂音祖旦反百家也)</p>
<p style="text-align: left">
	　　尚年(市让反苍颉训诂云尚上也犹盛年者也)</p>
<p style="text-align: left">
	　　衰耄(字体作[病-丙+衰]同所龟反说文[病-丙+衰]灭也损也<a>礼记</a>年五十始衰衰懈也下古文[亭-丁+老]耄二形今作秏同莫报反礼记八十曰耄耄谓惛忘者也闇乱也)</p>
<p style="text-align: left">
	　　鸠摩罗设摩(此云童寂多造诗咏者扇帙略外道名也造曰明者即毗婆沙中扇提罗外道是也)</p>
<p style="text-align: left">
	　　第二十一卷</p>
<p style="text-align: left">
	　　无繁(扶袁反诗云正月繁霜传曰繁多盛也)</p>
<p style="text-align: left">
	　　水濯(直角反说文濯涤也洒也谓以水净物曰濯也)</p>
<p style="text-align: left">
	　　设支(旧言舍脂此云能缚谓女人若可爱能生男子染着通名设支)</p>
<p style="text-align: left">
	　　第二十二卷</p>
<p style="text-align: left">
	　　荏苒(而甚反下而琰反言须臾也)</p>
<p style="text-align: left">
	　　阿奴律陀(亦作[打-丁+聿]卢此云随顺义人名)</p>
<p style="text-align: left">
	　　匡助(丘方反尔疋匡正也助佐也匡亦复也)</p>
<p style="text-align: left">
	　　世罗邬婆(乌古反此云小石也)</p>
<p style="text-align: left">
	　　属斯(之欲反属着也亦连续也适也)</p>
<p style="text-align: left">
	　　第二十三卷</p>
<p style="text-align: left">
	　　师雨(于矩反谓雨安居也言师若干夏腊也)</p>
<p style="text-align: left">
	　　童竖(殊庾反谓寺人未冠者之名也使通内外之令以其无有礼出便疾也)</p>
<p style="text-align: left">
	　　[虫*肅]蛸(音肃箫尔疋六[虫*肅]蛸一缨名长蚑蚊音居蚁反郭璞曰蜘蛛长脚者俗呼为喜子诗云[虫*肅]蛸在户是也)</p>
<p style="text-align: left">
	　　虹电(古文羾同胡公反俗音綘尔疋音义曰双出鲜盛者为雄曰虹暗者为雌曰霓霓音五鸡反说文螮蝀虹也江东呼为雩释名虹攻也纯阳攻阴气也螮音帝蝀音董也)</p>
<p style="text-align: left">
	　　缚喝国(呼曷反北临缚蒭河其国中有如来澡罐可一斗余众色炫焴金石难名又有佛牙又有佛扫帚迦奢草作也长二尺余围七寸其把杂宝饰之也)</p>
<p style="text-align: left">
	　　波吒厘(力之反亦云波吒梨耶旧言巴连弗说文是一花树名因此花树以目城也)</p>
<p style="text-align: left">
	　　第二十四卷</p>
<p style="text-align: left">
	　　蚇蠖(乌郭反说文申屈虫也尔疋蠖尺蠖一名步屈宋地曰寻桑吴人名桑阖阖音古合反即桑虫)</p>
<p style="text-align: left">
	　　阿泥律陀(旧言阿那律或云阿[少/兔]楼驮亦言阿泥卢豆皆一也此云无灭亦云如意昔施[石*辛]支一食于八十劫人天之中往来受乐于今不灭故云无灭又所求如意亦名如意即<a>甘露</a>饭王之子佛堂弟是也)</p>
<p style="text-align: left">
	　　朋友(蒲崩反下于久反说文同门曰朋同志曰友广疋友亲也爱也)</p>
<p style="text-align: left">
	　　方域(为逼反域居也说文域邦也周礼方域谓建邦国造都鄙制乡邑)</p>
<p style="text-align: left">
	　　酷毒(口木反谓暴虐也说文酷急也甚也白虎通曰酷极也教令讣?				</div></div><hr><script charset='utf-8' src='../../js/footer.js'></script></body></html>