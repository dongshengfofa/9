<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第八十七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第八十七卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第八十七卷</strong></p>
<p style="text-align: left">
	　　翻经<a>沙门</a>慧琳撰</p>
<p style="text-align: left">
	　　音破邪论两卷</p>
<p style="text-align: left">
	　　崇正录十五卷</p>
<p style="text-align: left">
	　　甄正论三卷</p>
<p style="text-align: left">
	　　十门辩惑论两卷</p>
<p style="text-align: left">
	　　右四论二十二卷同此卷音</p>
<p style="text-align: left">
	　　破邪论序</p>
<p style="text-align: left">
	　　慧琳音</p>
<p style="text-align: left">
	　　窅冥(上[要/月]晈反说文云窅深目也从穴中目今文笔之土每有制作皆用此字但取深义殊不知于理甚乖也失之远矣或从幼作窈毛诗传云幽静也说文云深远也于义犹未为得合从[自/七]作[穴/自/匕]此正[穴/自/匕]冥之字时多不用盖谓不见本字也说文云[穴/自/匕]冥也从穴[自/匕]声[自/匕]音同上亦作杳)</p>
<p style="text-align: left">
	　　发擿(汀历反考声云擿揩也拨也古今正字注才适声也)</p>
<p style="text-align: left">
	　　[月*巳]遁(屯顿反王逸注楚辞云遁隐也广雅云避世也说文云仙也一云巡也从辵盾声论作盾遁俗用字)</p>
<p style="text-align: left">
	　　破邪论卷上</p>
<p style="text-align: left">
	　　褫运(上池尔反苍颉云褫彻也说文夺也从衣虒声虒音断)</p>
<p style="text-align: left">
	　　洊雷(上前荐反<a>周易</a>云洊雷震王弼云洊重也说文作瀳从水荐声亦作荐)</p>
<p style="text-align: left">
	　　愤懑(上汾吻反下门本反王逸注楚辞云懑亦愤也苍颉篇云闷也说文云烦也从心满声古文作[卄/兩/心]义亦同)</p>
<p style="text-align: left">
	　　惄焉(上宁历反正体字也毛诗传云惄愁也思也说文云忧也从心叔声)</p>
<p style="text-align: left">
	　　碜黩(上初锦反下音独陆机汉祖功臣颂茫茫宇宙上碜下黩波振四海尘飞五岳九服俳徊三灵改卜古今正字从石参声或从土作墋也)</p>
<p style="text-align: left">
	　　刁斗(上鸟聊反下兜偶反孟康注<a>汉书</a>云以铜为之受一斗昼炊饮食夜击以警众持行随军在荧阳库中今改为金钲是也古今正字云二字并象形也象斗有柄论作升误)</p>
<p style="text-align: left">
	　　哇歌(上亚佳反苍颉篇云哇讴也声类[佞-二+〦]也说文讇声也从口圭声亦作[圭*欠])</p>
<p style="text-align: left">
	　　白纨(换峦反许叔重云纨素也说文从糸丸声)</p>
<p style="text-align: left">
	　　蔡愔(揖淫反人名也)</p>
<p style="text-align: left">
	　　蠲嗜欲(上决玄反考声云蠲洁也除也)</p>
<p style="text-align: left">
	　　崆峒(上音空下音同山名也已释辩正论第二卷海中山)</p>
<p style="text-align: left">
	　　婕妤(上尖叶反下与诸反声类云接[((嘹-口)-小)-日+(工/十)]也女人官名也说文云二字并从女疌予皆声也)</p>
<p style="text-align: left">
	　　阚泽(上坎滥反去声字也)</p>
<p style="text-align: left">
	　　饰绘(上舒力反下回外反孔注<a>尚书</a>云绘五采也郑注<a>论语</a>云画也说文从糸贵声亦作绘)</p>
<p style="text-align: left">
	　　涿鹿(上音卓应劭注汉书云[泳-永+豕]鹿县名属上谷即易州界)</p>
<p style="text-align: left">
	　　九瘿(婴郢反项瘤也)</p>
<p style="text-align: left">
	　　昏垫(占念反辩正论第二卷中已释占音丁焰反)</p>
<p style="text-align: left">
	　　妲已(上丹捺反下饥拟反纣之嬖妃也论从女作妃音芳微反非也)</p>
<p style="text-align: left">
	　　玁狁(上扻敛反下音允毛诗传云北狄古名也郑笺云凶奴也文字典说训同上并从犬严允皆声论作猃音力赡反非也)</p>
<p style="text-align: left">
	　　汧渭(上遣坚反下音谓二水名也汉书注云汧水出汧阳县北入渭汭说文二字并从水幵胃皆声幵音坚)</p>
<p style="text-align: left">
	　　杨玠(皆薤反人名也)</p>
<p style="text-align: left">
	　　[幵/弓]篡(上霓计反正体从弓作[幵/弓]下蒭患反论语云[幵/弓]善射说文云帝誉射官也夏少康灭之从弓幵声论从羽作羿是鸟飞也今俗用之久请详焉实非本字也)</p>
<p style="text-align: left">
	　　浞篡(上仕角反左传云伯明氏之谗子弟有寒浞即杀[幵/弓]者也)</p>
<p style="text-align: left">
	　　绨衣(上弟奚反说文云绨厚缯也从糸弟声也)</p>
<p style="text-align: left">
	　　破邪论卷下</p>
<p style="text-align: left">
	　　沟洫(下兄域反义已具释辩正论第七卷中)</p>
<p style="text-align: left">
	　　淴滑(上音忽下音骨考声云淴滑大水混流貌也滑乱也水圜转旋流湍波大也)</p>
<p style="text-align: left">
	　　磅礴(上薄郎反辩正论第一卷中有下蒲莫反考声云广大也)</p>
<p style="text-align: left">
	　　依耐国(中音奈梵语也)</p>
<p style="text-align: left">
	　　岚毗园(上览含反梵语也)</p>
<p style="text-align: left">
	　　爇除(上壖拙反杜注左传云[蓺/火]烧也说文作[蓺/火]从火从执声)</p>
<p style="text-align: left">
	　　骅[馬*((一/(匚*〡*〡*(巨-匚)))/田)](上画瓜反下音留郭璞骅色如华而赤色毛诗传云马赤身黑鬣曰骝亦作[馬*亞])</p>
<p style="text-align: left">
	　　八骏(遵峻反)</p>
<p style="text-align: left">
	　　豺心(上仕皆反俗作豺)</p>
<p style="text-align: left">
	　　不悛(音铨孔注尚书云悛改也说文从心[唆-口]声)</p>
<p style="text-align: left">
	　　尺鴳(鵶谏反义已具释辩正论第六卷中)</p>
<p style="text-align: left">
	　　井蛙(乌佳反正作[圭/黽]声类云虾蟆也)</p>
<p style="text-align: left">
	　　朝菌(上张遥反下群陨反郭注尔雅云菌地蕈也似盖<a>庄子</a>云朝菌不知晦朔司马彪云夭芝也)</p>
<p style="text-align: left">
	　　蟪蛄(上音惠下音蛄庄子云蟪蛄不知春秋说文二字并从虫惠古皆声也)</p>
<p style="text-align: left">
	　　婉娩(上纡阮反下音晚毛诗传云婉从也郑玄云婉谓言语从也娩之言媚也谓容貌也古今正字并从女宛免皆声)</p>
<p style="text-align: left">
	　　盘古(上伴瞒反古亦作估是古帝名号论文从木从半作柈非也)</p>
<p style="text-align: left">
	　　蝉联(下音连顾野王云蝉联相续之言也)</p>
<p style="text-align: left">
	　　[褒-保+公]饰(上公本反郑众注周礼兖龙衣也郑玄云玄衣而画以龙尔雅兖[黹*犬]也说文云天子享先王卷龙衣绣于下裳幅一龙蜿上卿服说文从衣公声也)</p>
<p style="text-align: left">
	　　跬步(上窥癸反<a>礼记</a>云君子跬步不敢忘也方言半步为跬说文从足圭声)</p>
<p style="text-align: left">
	　　悯殇(上旻陨反杜注左传云悯忧貌也离骚云伤太息之悯怜说文从心闵声下赏章反)</p>
<p style="text-align: left">
	　　[捩-犬+乙][(耳*(蚤-虫))/手](上鸎革反字书云[捩-犬+乙]把也持也说文作搹从手鬲声鬲音革论作扼俗字也下乌灌反正体字也说文云[耳*(叉/手)]手掌后节也从手[目*(蚤-虫)]声[目*(蚤-虫)]音冤板反论作腕俗字也)</p>
<p style="text-align: left">
	　　抵掌(上之尔反孝声云抵侧击也侧手投于掌也)</p>
<p style="text-align: left">
	　　盱衡(上况于反郭璞云盱谓之举眼也苍颉篇张目也汉书盱衡厉色也古今正字从目于声也)</p>
<p style="text-align: left">
	　　炀帝(上羊亮反隋帝谥法云逆天虐民曰炀好内怠政曰炀)</p>
<p style="text-align: left">
	　　杓之(上正遥反北斗柄端第一星也)</p>
<p style="text-align: left">
	　　补鳌([敖-士+出]高反考声云大龟也论作[螯-士+出]俗字不可用也)</p>
<p style="text-align: left">
	　　刊出(上偘干反杜注左传云刊除也说文云从刀干声)</p>
<p style="text-align: left">
	　　刬海(上察简反广雅云刬削也古今正字从刀戋声)</p>
<p style="text-align: left">
	　　缦睑(上蛮攀反考声云缦缓也或作嫚论从目从慢非也下剑奄反)</p>
<p style="text-align: left">
	　　咆勃(上鲍茅反广雅云咆鸣也说文噑也从口包声下盆没反顾野王云勃[日/出/八/((犀-尸)-牛+十)]盛也苍颉篇云猝[日/出/八/((犀-尸)-牛+十)]也古今正字从力孛声也)</p>
<p style="text-align: left">
	　　耽湎(上胆甘反下绵褊反)</p>
<p style="text-align: left">
	　　蝍蛆(上子力反下子余反方言云马蚿也古今正字二字并从虫即且声)</p>
<p style="text-align: left">
	　　崇正录第一卷</p>
<p style="text-align: left">
	　　韦[巾*冓](狗侯反释名云[巾*冓]单衣之无胡者也字书上衣也案韦[巾*冓]者戎虏之皮服也古今正字从巾冓声亦从衣作[袖-由+冓]冓音同上也)</p>
<p style="text-align: left">
	　　毳幙(上昌芮反下音幕案毳幙蕃戎之毡庐毛帐之属)</p>
<p style="text-align: left">
	　　[狴-比+非]牢(上并奚反王肃注家语云[狴-比+非]牢狱也集训云[狴-比+非]牢也门外行马也考声从木非从土作[梐-比+非]狱名也今俗用从比作狴误也说文牢也所以枸非从陛省声也论中从犬作狴非也)</p>
<p style="text-align: left">
	　　酺醵(上步胡反<a>史记</a>云始皇二十五年天下大酺五日汉律无故三人已上群饮者罚金四两今赐令会饮五日也下渠虐反郑注礼记云合钱饮酒也说文酺王德布大饮酒已从酉甫声醵会饮食也从酉豦声或作酢)</p>
<p style="text-align: left">
	　　璇毫(上旋缘反郭璞云璇玉名也穆天子传云春山之宝有璇珠顾野王云即[虫*半]所含珠也说文美人也从玉睿声籀文作壑古文作[瑛-央+間]下号高反)</p>
<p style="text-align: left">
	　　天授(雔宥反论本作[禾*(又/田)]伪字此则天朝伪字也不堪行用也今不取)</p>
<p style="text-align: left">
	　　驭一境(上鱼据反与此御同)</p>
<p style="text-align: left">
	　　推揖(揞习反张戬云揖拱手而举之以相敬也[詫-乇+隻]也录本作挹音同义异是斟酌也)</p>
<p style="text-align: left">
	　　不皦(枭了反明也)</p>
<p style="text-align: left">
	　　第二卷</p>
<p style="text-align: left">
	　　智潋(廉赡反)</p>
<p style="text-align: left">
	　　烦冗(昔陇反声类云冗散杂无食之人皆曰冗)</p>
<p style="text-align: left">
	　　庸謏(消了反郑注礼记云謏之言小也古今正字云从言叟声也)</p>
<p style="text-align: left">
	　　挢伪(上娇小反郑注周礼云挢称诈以有为也顾野王云假称为之挢贾逵云非先王之法曰挢楚辞云挢兹媚以弘处说文擅也从手乔声录本从矢作矫音则同乖于义也)</p>
<p style="text-align: left">
	　　诡妄(上归委反作也)</p>
<p style="text-align: left">
	　　重[(芮-入+((傘-(企-止))-┬))*皮](坚显反考声云皮虚起如[卄/兩]也古今正字作[束*幵]枅[妍-女+禾]今录本作躎谬)</p>
<p style="text-align: left">
	　　推鞠(鸠六反张戬考声云鞠穷罪人也正作[竺-二+鞫]从人从竹从言或作諊[筋-月+金])</p>
<p style="text-align: left">
	　　愚犷(觥猛反说文云犷不可附也从犬广声也)</p>
<p style="text-align: left">
	　　齐[田*(└@人)](麦彭反)</p>
<p style="text-align: left">
	　　[(嘹-口)-小]莫(上臣刃反古文字也今作慎)</p>
<p style="text-align: left">
	　　[酉*酋]使(上酉周反毛诗云[酉*酋]车銮鏕传云輶轻车盖单车之使)</p>
<p style="text-align: left">
	　　于阗国(中田炼反)</p>
<p style="text-align: left">
	　　辞诀(音决)</p>
<p style="text-align: left">
	　　鬼[魅-未+勿](眉秘反郑注周礼云[(魅-ㄙ)-未+勿]所以从其为人与物也盖祭天地之明曰百物之神曰[(魅-ㄙ)-未+勿]山海经云[(魅-ㄙ)-未+勿]之为物人身黑首说文正作鬽老物精也从鬼生毛从彡今亦作魅或作[示*未]也)</p>
<p style="text-align: left">
	　　鱼豢(还慢反)</p>
<p style="text-align: left">
	　　噂[口*沓](上尊损反下谈合反毛诗传文云噂[口*沓]噂[口*沓]相对言也说文聚语也并从口尊沓皆声也亦作僔今录从足作蹲踏非也)</p>
<p style="text-align: left">
	　　第三卷(阙本不音)</p>
<p style="text-align: left">
	　　第四卷</p>
<p style="text-align: left">
	　　炜[火*(日/(俎-且+(俎-且))/(百-日+ㄎ))](上韦鬼反下炎辄反古文正体字毛诗传云炜赤貌也说文盛明貌也从火韦声广雅云烨光明貌古今正字从火[日/((傘-(企-止))-┬+ㄎ)]声[日/((傘-(企-止))-┬+ㄎ)]音同上正体字录作熚谬也)</p>
<p style="text-align: left">
	　　刳命(上苦孤反顾野王云刳空其腹也说文云判也从刀夸声)</p>
<p style="text-align: left">
	　　蟒蛇(上[茫-亡+(└@人)]晃反)</p>
<p style="text-align: left">
	　　驴[馬*展](上旅[尸@立]反下鳣碾反埤苍云[馬*展]马卧土中也张戬云马展转也古今正字从马展声)</p>
<p style="text-align: left">
	　　二襜(昌詹反毛诗传云衣蔽前谓之襜方言襜谓之掖郭璞云衣掖下也说文衣蔽前也从衣詹声传从示作祲氛祲字音子鴧反无义)</p>
<p style="text-align: left">
	　　两褾(卑蓼反广雅云褾袂也埤苍云衣袖也古今正字从衣票声也)</p>
<p style="text-align: left">
	　　第五卷(此卷中并录辩正论第二卷第五卷文已于本论中音训讫更不重释也)</p>
<p style="text-align: left">
	　　第六卷(此卷中录辩正论第六卷首尽第六卷一半已于本论音训讫)</p>
<p style="text-align: left">
	　　第七卷(此卷录辩正论第六卷半后尽第六卷终已于本论音训讫)</p>
<p style="text-align: left">
	　　第八卷(此卷录辩正论第八欠尾顶四纸余已于本论音训讫)</p>
<p style="text-align: left">
	　　第九卷(阙本不音)</p>
<p style="text-align: left">
	　　第十卷(此卷录甄正论已于本论音训讫)</p>
<p style="text-align: left">
	　　第十一卷(此卷录甄正论足已于本论音训讫)</p>
<p style="text-align: left">
	　　第十二卷</p>
<p style="text-align: left">
	　　投[匭-九+丸](归鲔反孔注尚书云匦匣也今见有之四方名别)</p>
<p style="text-align: left">
	　　拉天(蓝合反何休注公羊云拉折也说文云拉搉也从手立声亦作折)</p>
<p style="text-align: left">
	　　廊庑(上音郎下无府反释名云大屋曰庑说文堂下周室也从广无声)</p>
<p style="text-align: left">
	　　[序-予+辰]扆(上慎真反下衣虮反)</p>
<p style="text-align: left">
	　　悃款(上坤稳反下宽管反王逸注楚辞云志伅一也广雅志也说文从心困声)</p>
<p style="text-align: left">
	　　品汇(韦贵反广雅云汇类也以其汇类相牵引也文字典说从[(┐@一)/一/(夕*巾)]胃省声[(┐@一)/一/(夕*巾)]音大奚反也)</p>
<p style="text-align: left">
	　　丹慊(谦簟反考声云慊情切也足也)</p>
<p style="text-align: left">
	　　眭希寂(上髓遗反人姓也)</p>
<p style="text-align: left">
	　　第十三卷　第十四卷　第十五卷(已上并阙本不音)</p>
<p style="text-align: left">
	　　甄正论卷上</p>
<p style="text-align: left">
	　　慧琳音</p>
<p style="text-align: left">
	　　蹎踬(上典年反声类云蹎蝢仆也广雅云仆也孔注尚书反倒也说文跋也从足真声亦作颠[起-巳+真]今论本作颠音同也失于义下知利反顾野王云踬犹顿也广雅蹋也说文跉也从足质声跉音钳业也)</p>
<p style="text-align: left">
	　　坐袪(去鱼反考声云袪开也却也除也裁也)</p>
<p style="text-align: left">
	　　隐机(上殷靳反下音几)</p>
<p style="text-align: left">
	　　简[狦-(狂-王)](上间眼反郭璞注尔雅简札也顾野王云所用以写书记事也说文牒也从竹间声论从草作蕳误也下枪责反周礼云九命诸侯则[狦-(狂-王)]命之郑玄云谓简[狦-(狂-王)]书王命也蔡邕独断[狦-(狂-王)]者简也不满百文不书于[狦-(狂-王)]其制长二尺短者半之其次一长一短两编下上篆书起年月凡命诸侯三公薨及以罪免悉以[狦-(狂-王)]书说文符命也诸侯进受于王象其札一长一短中有二编也古文从竹作[竺-二+(狦-(狂-王))]也)</p>
<p style="text-align: left">
	　　纰谬(上匹夷反考声云纰缯帛疏薄也下靡幼反妄也欺也误也)</p>
<p style="text-align: left">
	　　籧庐(上巨鱼反张戬云籧篨口柔怕同人颜色不能俯也下吕猪反考声云庵类也寄也)</p>
<p style="text-align: left">
	　　言谊(宜寄反郑玄注礼记云[諢-車+且]者制事之宜也王弼注周易[諢-車+且]犹理也毛诗传云善也宜也说文人所宜也从言宜声)</p>
<p style="text-align: left">
	　　道该(改哀反贾逵云该备也说文从言亥声)</p>
<p style="text-align: left">
	　　斯鉴(监忏反考声云明也照也亦作鉴)</p>
<p style="text-align: left">
	　　敢溯(苏故反郑注礼记云溯犹向也古今正字义同从辵朔声亦从人作傃)</p>
<p style="text-align: left">
	　　简牍(同鹿反)</p>
<p style="text-align: left">
	　　瞿然(上具遇反顾野王云惊惧之貌也毛诗传云无守之貌也说文从隹[目*目]声正从二目作[目*目]云左右视也今传作惧误也)</p>
<p style="text-align: left">
	　　多懵(墨崩反考声云惭也闷也说文作懜云不明也从心从梦声也)</p>
<p style="text-align: left">
	　　寨木(捷偃反诸字书及经史并无此字询问道家相传音蹇未详何义)</p>
<p style="text-align: left">
	　　杨[梡-元+隹](江岳反许叔重注淮南子云杨榷粗略也说文从木隺声音同上)</p>
<p style="text-align: left">
	　　缣缃(上颊嫌反下想羊反)</p>
<p style="text-align: left">
	　　帝喾(空汱反尧父)</p>
<p style="text-align: left">
	　　皇甫谧(民必反晋高士也)</p>
<p style="text-align: left">
	　　[醇-子+(日/辛)]浇(上垂沦反孔注尚书云[醇-子+(日/辛)]粹也广雅厚也说文云不浇也从酉[古/日/羊]声[古/日/羊]音同上论作纯音同义则非也下晈尧反考声云浇薄也)</p>
<p style="text-align: left">
	　　贙兕(上玄犬反郭注尔雅云出西海大秦国有养者似犬多力说文分别从虤对争贝也虤音五闲反论作[(虎*(彰-章))/貝]误也下辞姊反山海经云兕在舜葬东明水南状如牛苍黑色郭璞云一角青色重子斤说文如野牛而青象形字禽离头同也论本作先字)</p>
<p style="text-align: left">
	　　鬼魍(敕知反考声云则魑魅也)</p>
<p style="text-align: left">
	　　派其(上葩瓦反说文云派别水也从水[脈-月][脈-月]亦声[脈-月]音普卖反论作沠俗谬字)</p>
<p style="text-align: left">
	　　有巢(仕交反即古帝号亦云巢居)</p>
<p style="text-align: left">
	　　燧人(上音遂亦古帝号始出火化生为熟也)</p>
<p style="text-align: left">
	　　韬声(上讨刀反考声云韬藏也说文从韦舀声)</p>
<p style="text-align: left">
	　　再黩(同鹿反贾逵云黩媾也郑注礼记云谓数而不礼也说文握持垢也从黑卖或作嬻)</p>
<p style="text-align: left">
	　　摭实(上正石反方言云摭取也说文作拓云舍也从手石声也)</p>
<p style="text-align: left">
	　　剖析(上普厚反下星亦反说文析判木也分也从木斤声论作[木*片]非也)</p>
<p style="text-align: left">
	　　创作(上初向反贾逵云创始也说文造法创业也从并刃声论作创俗用字刃音楚良反也)</p>
<p style="text-align: left">
	　　章醮(焦肖反义已释辩正论中亦作[示*焦][示*酉]也)</p>
<p style="text-align: left">
	　　考核([彳*魚*亍]戹反说文云考事实也西笮敷遮其辞得实核也)</p>
<p style="text-align: left">
	　　之椠(惭敢反说文云椠牍扑从木斩声)</p>
<p style="text-align: left">
	　　之觚(古胡反马融注论语云觚礼器也容二升案论文义即笔札之类所谓操觚染翰者也亦作[打-丁+瓜])</p>
<p style="text-align: left">
	　　签题(上妾阎反张戬云小简也古者题简以白事谓之签今官名典尚主白事也说文验人也从竹韱声韱音尖)</p>
<p style="text-align: left">
	　　[竺-二+(羍*訇)]理(上官六反考声云穷也论作鞫俗字)</p>
<p style="text-align: left">
	　　铄金(上商若反论作烁失义也)</p>
<p style="text-align: left">
	　　蜗角(上寡花反庄子云有国于蜗之左角触氏有国于蜗之右角者蛮氏时相与争地而战伏尸数万逐北旬有五日而返也顾野王云即螔蝓也说文羸也从虫呙声)</p>
<p style="text-align: left">
	　　蒙翳(上木蓬反下繄讨反道家天名也)</p>
<p style="text-align: left">
	　　谅亦(上良尚反毛诗传云谅信也众信曰谅文字典说从言京声也)</p>
<p style="text-align: left">
	　　辩囿(尤救反)</p>
<p style="text-align: left">
	　　词葩(普巴反说文云葩花也从草皅声)</p>
<p style="text-align: left">
	　　之煦(吁句反广雅云煦艺也温也说文[卄/丞]也一云赤色之貌也一曰温润也从火煦声)</p>
<p style="text-align: left">
	　　秋飙(必遥反)</p>
<p style="text-align: left">
	　　大噱(强虐反说文云噱大笑也从口豦声)</p>
<p style="text-align: left">
	　　狙公(上七余反猕猴之类案庄子云狙公谓众蛆曰与尔朝三而暮四何如众狙皆怒朝四而暮三何如众狙皆悦说文从犬且声论作狙字也)</p>
<p style="text-align: left">
	　　[卄/(土*〡*巳)][舛-夕+?](上古怀反广雅云[卄/(乖-千+〡)]背也邪也说文戾也[苫-口]而北也比古文别也[苫-口]音掼下川兖反顾野王云[舛-夕+?]差[一/ㄠ]不齐也孟康云交也说文云对卧也从夕[舛-夕]相背也夕音虽[舛-夕]音跨杨雄作蹖也)</p>
<p style="text-align: left">
	　　甄正论卷中</p>
<p style="text-align: left">
	　　璇玑(上夕缘反下纪希反虞书云在璇玑玉衡以齐七政)</p>
<p style="text-align: left">
	　　驻景(上诛具反苍颉篇云驻止也说文立马也从马主声也)</p>
<p style="text-align: left">
	　　敛霭(哀盖反)</p>
<p style="text-align: left">
	　　确实(上腔角反韩康伯注周易云确坚也古今正字从石隺声论作确误也)</p>
<p style="text-align: left">
	　　斡运(上剜活反王逸注楚词云斡转也说文从斗斡声)</p>
<p style="text-align: left">
	　　喑者(上于衿反方言云齐宋之间谓啼极无声曰喑俗谓喑痖也说文从口音声)</p>
<p style="text-align: left">
	　　发泄(仙拽反广雅云泄漏也毛诗传云发也说文从水曳声亦作泄)</p>
<p style="text-align: left">
	　　醨俗(里之反广雅云醨薄酒说文酢也从酉离声)</p>
<p style="text-align: left">
	　　狙诈(上七余反广雅云狙猕猴也汉书云骋狙诈之兵顾野王云狙向也谓伺候也汉书从犬且声)</p>
<p style="text-align: left">
	　　月竁(川汭反杜子春注周礼云竁谓葬穿圹也今南阳名穿地为竁古今正字从穴毳声也)</p>
<p style="text-align: left">
	　　蔕芙蕖(上低计反说文云蔕瓜当也从草带声中音扶下巨鱼反则莲荷是)</p>
<p style="text-align: left">
	　　未摅(褚于反广雅云摅张也舒也古今正字从手虑声)</p>
<p style="text-align: left">
	　　阖闾(上含猎反下吕居反也)</p>
<p style="text-align: left">
	　　赍五符(上济齐反持也工作赍)</p>
<p style="text-align: left">
	　　雷霆(上卢堆反正作靁下定丁反尔雅云疾雷为霆郭璞云雷之急激者也苍颉篇霹雳也说文云雷余声也铃铃所以提出万物也从雨廷声)</p>
<p style="text-align: left">
	　　之玷(音点)</p>
<p style="text-align: left">
	　　骊珠(上里知反则所谓骊龙之珠)</p>
<p style="text-align: left">
	　　参糅(挐救反郑注仪礼云糅杂也正作[米*(刃/一)]说文云从米丑声)</p>
<p style="text-align: left">
	　　抠衣(上口沟反礼记云两手抠衣去齐尺顾野王云谓以手挈衣前也广疋举也古今正字从手区声论从木作枢非也)</p>
<p style="text-align: left">
	　　撤轫(上緾列反博雅云撤发也下尼震反王逸注楚词云轫转也轮也轮转于地说文碍车也从车刃声)</p>
<p style="text-align: left">
	　　踠足(上冤阮反张戬云足未骋也折也)</p>
<p style="text-align: left">
	　　沈艎(晃光反埤苍云艅艎也吴船名也吴公子先与楚战止其乘舟即此也艅音余)</p>
<p style="text-align: left">
	　　万汇(为贵反义已具释崇正录中)</p>
<p style="text-align: left">
	　　傲物(上吾到反孔注尚书云慢也论从心作慠义同)</p>
<p style="text-align: left">
	　　伏羲(许羁反亦号庖羲论作[打-丁+(羲-ㄎ+乃)]亦同)</p>
<p style="text-align: left">
	　　邅回(上展连反王逸注楚辞云邅转也古今正字从辵亶声)</p>
<p style="text-align: left">
	　　稽叔夜(上系鸡反晋人竹林七贤之一者)</p>
<p style="text-align: left">
	　　[蝷-虫]神(上音尺正体字论作[厂@千]俗字也)</p>
<p style="text-align: left">
	　　攘灾(上壤章反考声云止也除也下宰才反正体字论作灾俗字也)</p>
<p style="text-align: left">
	　　纹彩(上吻分反考声云吴越谓小绫为纹下猜宰反考声云缯帛有色者也)</p>
<p style="text-align: left">
	　　甄正论卷下</p>
<p style="text-align: left">
	　　恩吻(文粉反说文云吻口边也从口勿声)</p>
<p style="text-align: left">
	　　爝火(上将药反字书云[竺-二+韋]炬火也说文从火爵声)</p>
<p style="text-align: left">
	　　曦景(上喜羁反)</p>
<p style="text-align: left">
	　　层曜(上贼登反郭璞注山海经云层重也文字典说从尸曾声)</p>
<p style="text-align: left">
	　　吸气(上歆邑反说文吸内息也从口及声论作餐俗字)</p>
<p style="text-align: left">
	　　[試-工+(工/八)][(嘹-口)-小](古慎字)</p>
<p style="text-align: left">
	　　炳然(上兵皿反鹿疋云炳明也说文从火丙声或作昺)</p>
<p style="text-align: left">
	　　五祚(臧洛反郑笺诗云祚栎也汉武帝宫名)</p>
<p style="text-align: left">
	　　云褐(寒遏反方言楚人谓袍为褐也言道家多于衣上画作云霞之气也)</p>
<p style="text-align: left">
	　　霓裳(上鹢奚反王逸注楚辞云霓云之有色似龙者郭注尔雅云霓雌虹也亦于裳上画杂色闲错或青或赤日晕似虹霓也说文屈虹阴气从雨儿声)</p>
<p style="text-align: left">
	　　各骛(无付反顾野王云骛疾驰也说文从马务声)</p>
<p style="text-align: left">
	　　逗缘(上头陋反顾野王云逗亦住也汉书音议云逗曲行避敌也说文止也从辵豆声也)</p>
<p style="text-align: left">
	　　涓棘(上决玄反下矝力反二人名也则师涓棘成子也)</p>
<p style="text-align: left">
	　　缔赏(上提戾反说文云缔结也从糸帝声)</p>
<p style="text-align: left">
	　　坛纂(上但丹反郑玄注礼记封土为坛祭处也坛之言怛怛明皇也下钻[纂-糸]反[纂-糸]音酸纂反案坛纂之式者每醮祭之时于坛四面立木节刻画其土或毛者也若今楚人每有所祷则缚茅为把短截贯于竿上插立于地设香酒祈之祭讫方去也非纂集之义也)</p>
<p style="text-align: left">
	　　膏肓(上音高下音荒杜注左传云[(└@人)/月]隔也顾野王云胸之[(└@人)/月]心之上也说文从心上隔也从月从亡声)</p>
<p style="text-align: left">
	　　沉痼(上朕林反下孤互反说文作[病-丙+古]病也从疒古声)</p>
<p style="text-align: left">
	　　一槩(该爱反郑注礼记云槩量也可以平斗斛者说文从木既声)</p>
<p style="text-align: left">
	　　謇讷(上居辇反周易云謇者难也方言吃也古今正字从言寒省声下奴兀反包咸注论语云讷迟钝也说文言难也从言内声论作蹇误)</p>
<p style="text-align: left">
	　　抟摇(上段鸾反下音遥庄子云北溟有鱼其名曰鲲化而为鸟其名曰鹏将适南溟水激三千里抟扶摇而上者九万若垂天之云是其异也)</p>
<p style="text-align: left">
	　　咳唾(上开盖反下吐卧反)</p>
<p style="text-align: left">
	　　削槀(上相药反下高老反则书草木本末刑削者也今见有槀草语也)</p>
<p style="text-align: left">
	　　搜狩(上所流反下收宥反郭注尔雅云春猎曰搜冬猎曰狩二时之猎名也)</p>
<p style="text-align: left">
	　　[雀*戈]馘(上前节反说文云[雀*戈]断也从戈雀声下觥获反毛诗传云馘获也不[服-月+舟]者杀而献其耳曰馘郑注礼记云生获断耳者也说文军战断耳也从首或声正从耳作聝)</p>
<p style="text-align: left">
	　　宰牺(喜羁反)</p>
<p style="text-align: left">
	　　符玺(斯氏反郑注周礼云玺印也亦作玺论作玺非也)</p>
<p style="text-align: left">
	　　饩芉(上希既反杜注左传云牲生曰饩埤苍云饩馈也古今正字从食气声)</p>
<p style="text-align: left">
	　　杜邮(有求反郑注礼记云邮表畷田畯所督约百姓于井闲之处也顾野王云境上行书舍也郭璞云道路经过所也亦作卸也)</p>
<p style="text-align: left">
	　　分镳(表骄反说文云马衔也从金麃声)</p>
<p style="text-align: left">
	　　上[仁-二+((盥-水+囟)-皿+(大/巳))](音仙庄子云猒世而上仙乘彼白云至于帝宫广雅云化也说文长生仙去从人从迁省声)</p>
<p style="text-align: left">
	　　来[賵-目+月](礼讽反杜注左传云[賵-目+月]助丧之物也车马月[賵-目+月]古今正字从贝冒声)</p>
<p style="text-align: left">
	　　剿绝(上焦小反考声云剿绝也割也论从力作剿误也)</p>
<p style="text-align: left">
	　　朝菌(逵殒反考声云菌地蕈也庄子云朝菌不知晦朔)</p>
<p style="text-align: left">
	　　大椿(下黜伦反庄子云大椿之水八千岁为春八千岁为秋)</p>
<p style="text-align: left">
	　　妍丑(上啮坚反广雅云妍好也说文忮也慧也从女幵声幵音坚也论作妍俗也)</p>
<p style="text-align: left">
	　　习蓼(聊鸟反菜名也)</p>
<p style="text-align: left">
	　　隤光(上队雷反考声云隤物下坠也说文坠下也从[阜-(口/十)+(耜-耒)]贵声论作颓非也)</p>
<p style="text-align: left">
	　　书绅(音申论语云子张书诸绅绅大带也)</p>
<p style="text-align: left">
	　　十门辩惑论卷上</p>
<p style="text-align: left">
	　　复礼(上冯福反)</p>
<p style="text-align: left">
	　　[搢-(ㄙ*ㄙ)+(口*口)]绅(上津信反)</p>
<p style="text-align: left">
	　　罗縠(红屋反)</p>
<p style="text-align: left">
	　　乃眷(上音乃郑注仪礼云乃犹而也顾野王云往也说文从西乚声乚者古文乃字也论从辵作乃俗用字非也下居媛反孔注尚书云眷视也毛诗传顾野说文义同从目卷省声论作眷俗字)</p>
<p style="text-align: left">
	　　矤兮(上申忍反郭注尔雅云矧况也说文况也词也从矢引省声论作矧通俗字也)</p>
<p style="text-align: left">
	　　煨烬(上猥回反下词尽反广雅云煨熅也杜注左传云烬火余木也正作[盡-((烈-列)/皿)+火]字也)</p>
<p style="text-align: left">
	　　欢也(晖[袁-口+(ㄠ-ㄙ)]反郑注礼记云欢嚣声类云哗也从言雚声雚音观)</p>
<p style="text-align: left">
	　　[醠-央+兮]鸡(上馨鸡反[酉*皆]中虫也一名蠛蠓也)</p>
<p style="text-align: left">
	　　大噱(强虐反义已具释甄正论上卷中)</p>
<p style="text-align: left">
	　　绝膐(下卢贮反贾逵云膂脊也说文从肉旅声论作膂非也)</p>
<p style="text-align: left">
	　　徼妙(上古吊反说文从彳敫声)</p>
<p style="text-align: left">
	　　四瀛(郢精反考声云瀛海也谓四海也)</p>
<p style="text-align: left">
	　　轮奂(欢贯反毛诗传云彩明貌也说文云大也从廾夐省声)</p>
<p style="text-align: left">
	　　美餗(音速周易云鼎折足覆公餗顾野王云鼎实也文字典说从食束声)</p>
<p style="text-align: left">
	　　秽圂(上纡废反亦作薉下魂困反苍颉篇云圂豕所居也说文厕也从口豕在其中)</p>
<p style="text-align: left">
	　　止[卄/臾/貝](逵位反张戬云[卄/臾/貝]草器也可以运土也论语云为山九仞功亏一[卄/臾/貝]说文义同从草贵声)</p>
<p style="text-align: left">
	　　虽[卄/造](蒭瘦反杜注左传云[卄/造]副也考声云厕也古今正字从草造声论从竹作簉误也)</p>
<p style="text-align: left">
	　　伯[繚-小+火](了萧反亦作[寮-小+火])</p>
<p style="text-align: left">
	　　有渰(淹俨反毛诗传云渰阴云貌也古今正字从水弇声弇亦作[雨/(電-雨+大)]也)</p>
<p style="text-align: left">
	　　枢机(上昌珠反下纪希反)</p>
<p style="text-align: left">
	　　行褊(鞭缅反顾野王云褊狭也说文从衣扁声也)</p>
<p style="text-align: left">
	　　[捩-犬+乙][(耳*(蚤-虫))/手](上鸎革反正作搹论作扼俗字也下[利-禾+夗][奐-大+廾]反正体字亦作捥也作腕非也)</p>
<p style="text-align: left">
	　　侥幸(上皎尧反考声云侥非分而求也说文从人尧声下茎耿反考声云[仁-二+羍]徼也为尊贵所宠爱也古今正字从人从[羍-干+十]声字书作[女*羍]也)</p>
<p style="text-align: left">
	　　十门辩惑论卷下</p>
<p style="text-align: left">
	　　疮痟(小遥反郑注周礼云痟酸削也首疾头痛也埤苍渴病也说文义同从疒肖声)</p>
<p style="text-align: left">
	　　茨棘(上自咨反考声云茨蒺[卄/梨]也聚也下矜忆反正体字也辩惑论作棘字非也)</p>
<p style="text-align: left">
	　　卤莽(上卢睹反下摹补反)</p>
<p style="text-align: left">
	　　[耒*員]而(殒军反毛诗传云除草也说文从耒员声亦作[耒*芸]论作耘通俗用)</p>
<p style="text-align: left">
	　　不稂(朗航反毛诗传云稂童稂也郭璞云秀类说文禾粟生而不成谓之童稂正作蓈从廾郎声)</p>
<p style="text-align: left">
	　　如坻(雉尼反说文云坻小渚也从土氐声也)</p>
<p style="text-align: left">
	　　薜荔(上鼙计反下犁第反考声香草也)</p>
<p style="text-align: left">
	　　[打-丁+寋]芙蓉(上朅焉反方言南楚谓取曰[打-丁+寋]苍颉篇拔取也亦作[打-丁+塞]论作搴亦通俗字)</p>
<p style="text-align: left">
	　　禾菽(收六反俗字考声云豆也正作此尗)</p>
<p style="text-align: left">
	　　麰麳(上墨侯反下赖该反刘熙注孟子云[麥*牟]麦有两缝者也今齐北河特多春种夏熟广雅[麥*牟]<a>大麦</a>麳<a>小麦</a>也说文[麥*牟]从麦牟声古今正字云麳从麦来声或作[麩-夫+(來*來)]字书作[禾*來]与论同)</p>
<p style="text-align: left">
	　　今惰(徒卧反说文正作憜云不敬也从心隋声或省[阜-(口/十)+(耜-耒)]作惰与论同古文作媠)</p>
<p style="text-align: left">
	　　口噤(下琴禁反王逸注楚辞云噤闭口也说文云作唫从口金声)</p>
<p style="text-align: left">
	　　比辕(远元反考工记云车人为车凡为辕三其轮引三分其长二在前一在后说文辀也从车[袁-口+(ㄠ-ㄙ)]声)</p>
<p style="text-align: left">
	　　驰骋(丑领反杜注左传云骋[足-口+大]也广疋奔也古今正字义同从马[叟-又+ㄎ]声[叟-又+ㄎ]音匹丁反)</p>
<p style="text-align: left">
	　　弑逆(施志反白虎通云弑者何犹杀也言臣子杀其君父候伺可稍稍试之也说文从杀省式声也)</p>
<p style="text-align: left">
	　　滥觞(上蓝淡反濡上也渍也下赏章反说文云觞觯也实曰觞虚曰觯从角[殤-歹]声[簃-多+留]文作[商/易]觯音志论本作[殤-歹+酉]误也)</p>
<p style="text-align: left">
	　　不挠(铙巧反杜注左传云挠乱也说文扰也从手尧声)</p>
<p style="text-align: left">
	　　众籁(来代反案此籁非箫也是岩谷幽深竹木森[遽-虍+穴]轻风摇吹众响泠泠所谓万籁也说文从竹赖声)</p>
<p style="text-align: left">
	　　咸阐(蚩善反韩康伯注周易云扬也苍颉篇云开也)</p>
<p style="text-align: left">
	　　泯然(上民引反)</p>
<p style="text-align: left">
	　　班倕(上板蛮反下音垂二人名也)</p>
<p style="text-align: left">
	　　舟楫(尖[芸/木]反考声云驾船具棹类也论从舟作艥非也)</p>
<p style="text-align: left">
	　　画鹢(电历反水鸟也)</p>
<p style="text-align: left">
	　　芳桡(绕昭反即掉也)</p>
<p style="text-align: left">
	　　萆辍(知劣反考声云辍止也)</p>
<p style="text-align: left">
	　　即剖(普厚反说文云剖判木从刀[立/口]声论从手作掊非也)</p>
<p style="text-align: left">
	　　恍兮(上皇广反张戬云戃恍虚旷貌)</p>
<p style="text-align: left">
	　　迃哉(禺俱反孔注尚书云迃僻也郑玄云广大也说文从辵[百-日+ㄎ]声)</p>
<p style="text-align: left">
	　　憺尔(上谈滥反考声云憺静也安也论作澹水动貌非也)</p>
<p style="text-align: left">
	　　沚清(上音止苍颉篇云沚小渚也案鉴于澄止则见其形流动则乱其影止则定也合作止从水者失其义也)</p>
<p style="text-align: left">
	　　倐焉(上舒六反)</p>
<p style="text-align: left">
	　　而谧(泯必反尔雅云谧静也古今正字从言[必/皿]声也[必/皿]音同上)</p>
<p style="text-align: left">
	　　喟然(上口愧反何晏注论语云喟叹声说文太息也从口胃声)</p>
<p style="text-align: left">
	　　井哇(乌娲反即虾蟆也)</p>
<p style="text-align: left">
	　　栖甃(上音西下邹救反说文云井甃也从瓦秋声)</p>
<p style="text-align: left">
	　　泽鷃(音晏贾逵注国语云鷃鳸也杜预云鸧鴳也以立春鸣立秋而去也正作鴳)</p>
<p style="text-align: left">
	　　无[斀-(句-口+虫)+(((嘹-口)-小)-日+干)](盈迹反文字典说云[斀-(句-口+虫)+(羍-干+十)]厌也从攴[罩-卓+(羍-干+十)]声)</p>
<p style="text-align: left">
	　　嘈囋(上音曹下才曷反广疋云声也考声云声諠多貌也亦作[口*(大/十)]囐并同)</p>
<p style="text-align: left">
	　　茕[嫠-未+牙](上揆营反孔注尚书云茕单也郑注周礼无兄弟曰茕毛诗传无所依也说文从卂荧省声或作茕与论同亦作嬛下理之反考声云[嫠-未+牙]寡妇也论作厘误也)</p>
<p style="text-align: left">
	　　昏[((羍-干+十)*丮)/土](丁念反孔注尚书云[((羍-干+十)*丮)/土]溺困于水灾也方言下也古今正字从土[(鷯-(日/小)+(工/十))-鳥+(几@(、/、))]声也)</p>
<p style="text-align: left">
	　　驭曰(上音御)</p>
<p style="text-align: left">
	　　阒其(上窥役反埤苍云阒静也古今正字从门狊声)</p>
<p style="text-align: left">
	　　[今*戈]翦(上坎甘反孔注尚书云[今*戈]胜也大传云克也说文杀也今声古文作勘论作戡俗通用字下煎鲜反截也)</p>
<p style="text-align: left">
	　　扈从(上胡古反郑注考工记云扈缓也[薩-產+辛]综云勇健貌广疋使也下才用反)</p>
<p style="text-align: left">
	　　仿佛(上芳[网-(ㄨ*ㄨ)+又]反下敷勿反)</p>
<p style="text-align: left">
	　　曩构(上囊朗反贾逵云曩曏也尔疋[各-口]也说文义同从日襄声下钩候反)</p>
<p style="text-align: left">
	　　蔼君子(上埃盖反考声云蔼容止貌也臣尽忠也)</p>
<p style="text-align: left">
	　　邃键(上虽翠反说文云[遽-虍+穴]深也从穴遂声下干偃反周礼司门掌受管键以启闭国门郑众云键壮也方言谓籥为键说文从金建声)</p>
<p style="text-align: left">
	　　探赜(上菼南反下士革反)</p>
<p style="text-align: left">
	　　讱兮(上人振反论语云仁者其言也讱为之难言之得无讱乎说文顿也从言刃声)</p>
				</div></div><hr><script charset='utf-8' src='../../js/footer.js'></script></body></html>