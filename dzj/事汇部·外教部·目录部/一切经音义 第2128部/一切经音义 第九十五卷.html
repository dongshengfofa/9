<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第九十五卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第九十五卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第九十五卷</strong></p>
<p style="text-align: left">
	　　翻经<a>沙门</a>慧琳撰</p>
<p style="text-align: left">
	　　音弘明集十四卷</p>
<p style="text-align: left">
	　　此卷音初四卷</p>
<p style="text-align: left">
	　　第一卷</p>
<p style="text-align: left">
	　　陶铸(上道牢反下朱孺反顾野王陶作瓦器也孟子云舜自耕稼陶渔是也广雅云陶化也韩诗传云变也说文作匋云瓦器也从缶色省声又云从尸作陶是地名亦帝尧号也今通已久左传云铸鼎象物谓炀铜为器也考声云镕泻也说文销金也从金寿声镕音容也)</p>
<p style="text-align: left">
	　　挻埴(上扇延反下承力反老子云挻埴以为器当其无有器之用也宋忠云挻和也许叔重云抑也声类柔也考声揉也说文从手延声<a>尚书</a>云厥土赤埴孔注云黏土曰埴释名云埴腻也如脂之腻也说文黏土也从土直声也)</p>
<p style="text-align: left">
	　　鹖旦(寒葛反山海经云煇诸之山多鹖郭璞云似雉而大青色有毛角斗死乃止出上党郡<a>汉书</a>音义云鹖鸟一名苏以其尾为武士[幌-光+月]也说文云似雉从鸟曷声下丹汗反方言云自关而东谓之鴠说文云从鸟旦声集本去鸟或恐误也煇音晖也)</p>
<p style="text-align: left">
	　　眡听(上时指反说文云视貌也亦古视字也字书云瞻也从目氐声氐音低也)</p>
<p style="text-align: left">
	　　涓埃(上决玄反顾野王云涓小流也说苑云涓涓不绝将成是也说文亦小流也从水肙声下爱[孑*(彥-文+(立-一))]反<a>庄子</a>尘埃也野马也苍颉篇云埃垢也风扬尘也王逸注楚辞云尘也古今正字云从土矣声)</p>
<p style="text-align: left">
	　　瀛岱(上郢精反考声云瀛海也<a>列子</a>云东北有大壑其中有五山焉三曰瀛州盖谓此也古今正字云从水嬴声下台赉反尚书二月东巡狩至于岱宗是也范寗云泰山也五岳之长也说文云从山代声也)</p>
<p style="text-align: left">
	　　墨翟(庭历反人姓名也著书于世所谓墨子是悲素丝者也)</p>
<p style="text-align: left">
	　　笮融(上争戹反人姓名也吴中郎将也)</p>
<p style="text-align: left">
	　　被秣(莫钵反郑笺诗云秣养也古今正字云饲也从禾末声亦作[飢-几+末])</p>
<p style="text-align: left">
	　　[服-月+舟]枥(上正服字下零的反考声云枥槽也<a>古诗</a>云老马思伏枥说文云枥槽也从木历声[木*斯]音西也)</p>
<p style="text-align: left">
	　　[打-丁+夒]攘(上饶沼反下如掌反贾逵注国语云[打-丁+夒]攘[舌*皮]也肆志从欲之貌也说文云[打-丁+夒]烦也攘推也二字并从手夒襄亦声夒音乃刀襄音相)</p>
<p style="text-align: left">
	　　琴簧(晃光反毛诗云并坐鼓簧世本云女娲作簧说文云笙中簧也从竹黄声)</p>
<p style="text-align: left">
	　　歔欷(上许于反下虚依反王逸注楚辞云歔欷啼貌也一云出气也何休注公羊云欷悲也苍颉篇云泣余声也说文二字并从欠虚希声也)</p>
<p style="text-align: left">
	　　絺[絺-巾+ㄙ](上耻尺反下卿逆反说文并葛也[縭-禸]曰絺又作悕[夕/鹿]曰[絺-巾+ㄙ]絺从糸希声[絺-巾+ㄙ]从糸[希-巾+ㄙ]声亦作恡)</p>
<p style="text-align: left">
	　　蜿蟺(上冤阮反下蝉战反上林赋云象与[死/虫]蟺放西清顾野王案[死/虫]蟺诎曲回转美貌也文字典说云从虫宛声或作[死/虫]说文云蟺[死/虫]蟺也从虫亶声集本作蜒非也亶音丹[娕*頁]反)</p>
<p style="text-align: left">
	　　毫[斄-未+牙](上号高反下里之反<a>周易</a>云失之毫斄差以千里十毫曰[斄-未+牙]文字典说作毫从毛高声说文云[斄-未+牙]强曲毛可以着起衣也从牦省来声也古文作[厂@(來-(企-止)+几)][斄-未+牙]省也集本作毫是兽也状豚而白毛大如笄而黑端名曰豪也厘通用字也牦音茅也)</p>
<p style="text-align: left">
	　　瓦砾(零的反已具释金光明最胜王经中也)</p>
<p style="text-align: left">
	　　山阜(浮有反尔雅云高平曰陆大陆曰阜苍颉篇山[鹿*(希-巾+ㄙ)]而大也广雅丘无石也说文大陆山无石也象形也正作[阜-(口/十)+(耜-耒)]古文作巨亦作[阜-(口/十)+(耜-耒)]集作阜通用字也)</p>
<p style="text-align: left">
	　　跛羊(上波可反顾野王云跛蹇也周易跛能履不足以与行也说文行不正也从足皮声)</p>
<p style="text-align: left">
	　　麒[鹿*(希-巾+ㄙ)](上巨之反下栗真反考声麟[鹿*(希-巾+ㄙ)]瑞兽也公羊传仁兽也尔雅麕身牛尾鹿蹄一角郭云角端有肉顾野王曰牝曰麒牡曰[鹿*(希-巾+ㄙ)]有圣德王者泽及鸟兽则至其郊说文作[鹿/其][鹿/宏]说与尔雅同二字并从鹿其[希-巾+ㄙ]声也或作麟非也集本作骐麟是骏马名也)</p>
<p style="text-align: left">
	　　之雏(仕于反尔雅云生哺鷇生喙邹郭云生而能自食者也说文鸡子也从隹刍声刍音楚愉反)</p>
<p style="text-align: left">
	　　扁鹊(上边辩反已具释高僧传中)</p>
<p style="text-align: left">
	　　老聃(塔甘反案老聃即老君也<a>史记</a>云姓李名耳为周柱下史国语谓之伯阳亦谓之老聃说文聃耳曼也从耳冉声亦作[身*冉]集本从身作[身*(冉-土+＝)]通俗字也)</p>
<p style="text-align: left">
	　　馲驼(上汤洛反下度何反考声云胡畜也顾野王云有肉鞍能负重善行致远北饶之文字典说二字从马乇它亦声正作[馬*橐]乇音竹厄反它音同上也)</p>
<p style="text-align: left">
	　　皋陶(上音高下音遥尧[ㄇ/ㄇ/ㄇ/一]也为士师集本作[罩-卓+羍]非也)</p>
<p style="text-align: left">
	　　马喙(晖秽反说文云喙口也从口彖声也彖音辞此反)</p>
<p style="text-align: left">
	　　背偻(力主反广雅云偻曲脊说文尪也从人娄声娄音同上也)</p>
<p style="text-align: left">
	　　捽头(上在骨反贾逵注国语云捽击也文字典说持头发也从手卒声也)</p>
<p style="text-align: left">
	　　夫讪(山谏反孔注<a>论语</a>云讪谤毁也苍颉篇非也<a>礼记</a>为人臣者有谏而无讪是也说文谤也从言山声也)</p>
<p style="text-align: left">
	　　虓虎(上孝交反毛诗传云虎之自怒虓然也说文虎鸣也从虎九声也)</p>
<p style="text-align: left">
	　　搢绅(上音晋下音申已具释高僧传讫)</p>
<p style="text-align: left">
	　　惇庬(上顿温反贾逵注国语云惇大也尔疋厚也方言信也郭璞亦诚信貌说文作[惇-了+(日/羊)]厚也从心[亨-了+(日/羊)]声集本作敦通用字也下忙江反毛诗传云庬厚也方言凡物大貌曰庬声类[古/日/羊]音顺伦反厂音罕尨音同上之也)</p>
<p style="text-align: left">
	　　圣喆(下知烈反尔雅云喆智也尚书云知人则喆说文作哲知也从口折声古文作[土/口/(吉*吉)]从三吉也亦作悊集本从[(立*立)/吉]者字书哲字也)</p>
<p style="text-align: left">
	　　枹加(上房牛反顾野王云枹鼓推也左传云授枹而鼓之是也说文击鼓柄也从木包声集本作桴是屋栋字之也)</p>
<p style="text-align: left">
	　　顽嚚(上五鳏反孔注尚书云心不测德义之经曰顽广雅顽钝也说文从页元声页音颉下鱼巾反左传云口不道忠信之言曰嚚也苍颉篇嚚恶也字书嚚亦顽也说文语声也从[器-犬]巨声[器-犬]音壮立反)</p>
<p style="text-align: left">
	　　诈绐(台乃反何休注公羊云绐疑也刘兆云相欺负也说文从糸台声也)</p>
<p style="text-align: left">
	　　严公(上壮霜反借用鲁君谥也公羊谷梁二传并同避汉帝讳也)</p>
<p style="text-align: left">
	　　槖龠(上汤各反王弼云橐排橐也顾野王冶铸者所用吹火也苍颉篇囊之无底者也说文橐也从橐省石声下羊灼反尔疋云大管谓之龠)</p>
<p style="text-align: left">
	　　谶纬(上楚[讚-貝+日]反苍颉篇云谶书河洛也淮南谶书着之是也顾野王谓占后有效验也说文验也从言韱声下韦贵反大戴礼云东西为纬也说文横织丝也从糸韦声也)</p>
<p style="text-align: left">
	　　旍旗(上井盈反周礼云折羽为旍郑玄云折羽以五色系之于旍上也杜注左传章也下渠宜反郑注周礼云征众[利-禾+彥]曰树旗期其下也顾野王以鸟隼龟蛇也杜注左传亦旗表也说文二字并从于令其亦声亦作旌旗[方*人]音偃)</p>
<p style="text-align: left">
	　　甤宾(上蕊隹反礼记月令蕤宾律名也亦作蕤下文同也)</p>
<p style="text-align: left">
	　　商鞅(鸯两反春秋后语秦孝公时丞相名也姓公孙氏封于商邑也)</p>
<p style="text-align: left">
	　　蘧瑗(上巨居反下袁眷反人姓名也为卫大夫字伯玉君子人也)</p>
<p style="text-align: left">
	　　豫且(子余反人姓名)</p>
<p style="text-align: left">
	　　丘垤(田结反毛诗传云垤螘冢也方言垤场封也楚郢以南蚁土谓之垤说文螘封也从土至声也螘音牛倚反蚍蜉也)</p>
<p style="text-align: left">
	　　虽温(稳浑反顾野王云温渐热也说文从水昷声集本作熅误也昷音同上也)</p>
<p style="text-align: left">
	　　蹀[躞-又+火](上恬协反下先浃反考声云蹀躞步小貌也淮南子足蹀阳阿之儛也说文作[執/足]从足执声集本作爕通也)</p>
<p style="text-align: left">
	　　瓢觚(上骠摽反考声云瓢半瓠也郑玄取甘瓠割其蔕以其齐为酒樽也方言陈楚宋魏之间或谓[豕/虫]为瓢说文作[(與-八+火)*爪]蠡也从瓜票声下古胡反马融注论语觚礼器也一升曰爵二升曰觚说文飨饮之爵一曰觚受三升者觚从角瓜声票音必遥反也)</p>
<p style="text-align: left">
	　　八仙(薛延反说文云仙长生仙去也从人[遷-(這-言)][遷-(這-言)]亦声亦作仚仙[遷-(這-言)]音千)</p>
<p style="text-align: left">
	　　虎鞹(旷郭反毛诗传云鞹革也论语虎豹之鞹犹犬羊之鞹孔注皮去毛也说文云从革郭声也)</p>
<p style="text-align: left">
	　　蕞残(上在外反考声云蕞小劣貌也苍颉篇聚貌也文字典说从廾最声集本作菆误也)</p>
<p style="text-align: left">
	　　请祷(刀考反郑玄云求福也祷包咸注论语祷请也请于鬼神也广雅谢也说文告事求福为祷从示寿声也)</p>
<p style="text-align: left">
	　　邾鲁(上陟于反下正鲁字下从曰案春秋并国名也)</p>
<p style="text-align: left">
	　　盗跖(征石反考声云足下也亦作蹠人名也庄子云柳下季弟也)</p>
<p style="text-align: left">
	　　宰[壴*否](丕美反人名也春秋吴有太宰官名也)</p>
<p style="text-align: left">
	　　[卄/(爻*且)]醢(上阻疏反说文葅醋藏菜也从草俎声下音海尔雅云醢肉酱也从酉[右/皿]声集本从盖作[醠-央+羊]非也[右/皿]音于救反)</p>
<p style="text-align: left">
	　　窊木(上乌瓜反说文云窊污邪下也从穴瓜声)</p>
<p style="text-align: left">
	　　罻罗(上氲勿反郑注礼记云罻小[网-(ㄨ*ㄨ)+又]也说文从肉尉声也)</p>
<p style="text-align: left">
	　　踧然(上子六反广雅云踧踖畏敬也礼记夫子踧然避席是也说文从足叔声集本作踧通用)</p>
<p style="text-align: left">
	　　[目*(蒙-卄)]瞽(上木蓬反毛诗传云有眸子而无见曰[目*(蒙-卄)]说文不明也从目冡声下音古论语云未见颜色而言谓之瞽也说文目但有眣也如鼓皮从目鼓声集本作蒙通用久)</p>
<p style="text-align: left">
	　　正诬论</p>
<p style="text-align: left">
	　　聚麀(郁尤反考声云牝鹿也毛诗云麀鹿麌麌曲礼人伦无礼故父子聚麀也说文从鹿牝省麌音虞雨反也)</p>
<p style="text-align: left">
	　　贪婪(腊耽反考声云贪残也不谨洁也说文杜林云说卜者党相诈验为婪从女林声亦作惏[林/心]也)</p>
<p style="text-align: left">
	　　有衅(欣觐反杜注左传云舋动也罪也瑕隙也贾逵注国语舋兆也言有祸兆也说文血祭也象祭灶从爨省所以祭也分声集本作舋俗字也)</p>
<p style="text-align: left">
	　　哀陴(婢弥反左传云守陴者皆哭杜云城上埤堄也说文城上垣陴倪也从阝卑声[簃-多+留]文作[(亨-了+?)*卑]集本从金作錍非也埤音陛堄音霓傒反亦作[阿-可+兒]音同也)</p>
<p style="text-align: left">
	　　尽坑(客庚反顾野王云坑陷也壑也壍也字典说从土亢声也)</p>
<p style="text-align: left">
	　　杜邮(下有求反文字集略云邮驿亭所经过也春秋后语杜邮在咸阳西十里白起死于此也说文从邑垂声集本作卸讹误也)</p>
<p style="text-align: left">
	　　眩愚(上玄绢反贾逵注国语云眩惑也苍颉篇视不明也说文目无常主也从目玄声也)</p>
<p style="text-align: left">
	　　肴[辭-辛+(敲-高)](上效交反下正乱字也贾逵注国语云肴杂也广雅云乱也说文相错也从殳肴声集本从水作淆通用殳音殊肴音同上也)</p>
<p style="text-align: left">
	　　蜫虫(上骨魂反郑注礼记云昆明也明虫者阳而生阴而藏者也说文蜫小虫也从虫昆声正作[虫*虫]从二虫虫音毁也)</p>
<p style="text-align: left">
	　　追谴(遣战反广雅云谴责也说文问也从言遣声)</p>
<p style="text-align: left">
	　　黼黻(上音甫下音弗考工记云白与黑谓之黼尔雅云章也斧谓之黼郭云画为斧形郑注礼记以羔与狐白杂为黼又也黑与青谓之黻杜注左传云两已相戾也二字并从黹甫犮声集本作[(山/用)*甫][耑*犬]俗字也黹音竹几反犮音盘钵反也)</p>
<p style="text-align: left">
	　　锡鸾(上养将反周礼云锡马面当颅列金为之所谓镂锡也郑笺毛诗眉上曰阳列金饰之金当颅也说文马头饰也从金阳声正作鐊字)</p>
<p style="text-align: left">
	　　旗旗(上渠希反周礼云蛟龙为旗尔雅旗之有铃者曰旗郭璞云悬铃于竿头画蛟龙于旒也说文从[方*人]斤声[方*人]音偃)</p>
<p style="text-align: left">
	　　鼓鼙(下陛迷反周礼云旅师执鼓钟师掌鼓缦乐也郑玄作缦乐击鼙以和之说文骑鼓也从鼓卑声字书亦作鞞也)</p>
<p style="text-align: left">
	　　蹄筌(上第泥反正体字也王弼云蹄音所以在兔得兔而忘[跳-兆+虎]顾野王云所以取兔具也说文从足虒声下七缘反庄子云筌所以在鱼得鱼而忘筌顾野王云捕鱼笥也文字典说从竹全声虒音同上集本作蹄字行之久也)</p>
<p style="text-align: left">
	　　炳蔚(上兵皿反广雅云炳明也说文同从火丙声下威谓反考声云蔚翳也文彩明也说文从艹尉声也)</p>
<p style="text-align: left">
	　　清[酉*(古/日/羊)](下顺纶反孔注尚书云[酉*(古/日/(羊-十+〡))]粹也广雅厚也说文从酉[古/日/羊]声[古/日/羊]者纯也)</p>
<p style="text-align: left">
	　　泯然(上蜜引反毛诗传云泯灭也尔雅尽也说文从水民声下文同)</p>
<p style="text-align: left">
	　　属纩(上钟辱反说文云属连也从尾蜀声集本从尸作[犀-牛+禹]通用也下音旷郑注礼记云纩绵也言新绵易动属于病者之口以候气也说文从糸广声也)</p>
<p style="text-align: left">
	　　第二卷</p>
<p style="text-align: left">
	　　遑恤(上胡光反古今正字云遑暇也从辵皇声辵音丑略反下息聿反)</p>
<p style="text-align: left">
	　　井[圭/黽](胡娲反说文云[圭/黽]虾蟆也从黾圭声或作[圭*黽]集本作蛙通也)</p>
<p style="text-align: left">
	　　抚踵(下钟勇反声跟音根也)</p>
<p style="text-align: left">
	　　温洁(上稳魂反下音结言温润而洁清也今集本作湿絜者恐年代[窪-圭+帚]远传写误错有乖义理)</p>
<p style="text-align: left">
	　　蛮属(上麦班反下殊欲反今集本作峦触者深乖于义也恐传写误读者详其义焉)</p>
<p style="text-align: left">
	　　炫目(上玄绢反广雅云炫明也埤苍[火/几]貌也说文亦耀也从火玄声也)</p>
<p style="text-align: left">
	　　絫瞳(上正累字力水反下音童尚书大传云舜目四瞳埤苍云目珠子也说文从目童声也)</p>
<p style="text-align: left">
	　　诞于(达坦反考声云诞生也说文云从言延声)</p>
<p style="text-align: left">
	　　[虫*半]蛤(上庞讲反下甘合反吕氏春秋云月望虚[虫*半]蛤实月晦则蚌蛤则说文蚌蜃属也蛤有三皆生于海蛤属千岁鸟所化也秦谓之壮厉海中蛤者百岁燕化也魁蛤一名复累老[服-月+舟]翼所化也二字并从虫丰合声丰音同上也)</p>
<p style="text-align: left">
	　　衅遘(上欣靳反下沟候反义已具释第一卷中)</p>
<p style="text-align: left">
	　　倜傥(上汀历反下汤朗反博雅云倜傥卓异也史记有奇伟倜傥说文并从人周党皆声也)</p>
<p style="text-align: left">
	　　蓂荚(上觅瓶反下兼协反白虎通云曰历得其分度则蓂荚生于庭从月一日日生一叶至十六日日落一叶以象月[虛*(前-刖+ㄅ)]圆也尧时生于庭以为瑞草说文并从草冥夹皆声也)</p>
<p style="text-align: left">
	　　[(攸-ㄆ+支)/大]然(上舒六反王逸注楚辞云倐忽疾貌也说文从犬攸声亦作倐集本作儵通用)</p>
<p style="text-align: left">
	　　翕欻(上歆邑反说文云翕缩鼻也从合羽声下勋郁反[薩-產+辛]琮注西京赋欻忽然皃也说文云从炎欠声)</p>
<p style="text-align: left">
	　　奄暧(上淹俨反毛诗传云奄大也顾野王云亦匿也隐翳也说文覆也大有余一曰久也从大从电展下衰袋反王逸注楚辞云暧闇昧貌也说文从日爱声或作叆)</p>
<p style="text-align: left">
	　　成爓(阎验反义已具释杂事律中)</p>
<p style="text-align: left">
	　　眒息(上音舜说文正作瞚云开阖目数摇也从目寅声俗作瞬字也)</p>
<p style="text-align: left">
	　　朏然(上妃尾反说文云胐月未盛之明也从月出声又音普每反未详)</p>
<p style="text-align: left">
	　　茫眇(上莫傍反毛诗传云茫茫广大貌也杜注左传远貌也古今正字从水芒声下弥了反说文云目小从目少少亦声也)</p>
<p style="text-align: left">
	　　杳漠(上伊了反说文云香冥也从木曰声下茫博反顾野王云漠犹家静也尔雅清明也说文从水莫声)</p>
<p style="text-align: left">
	　　蒙汜(上漠蓬反下辞里反尔雅四极西至于太蒙郭云即声蒙汜也说文二字并从水蒙已皆声也)</p>
<p style="text-align: left">
	　　世蕲(渠衣反考声云蕲求也说文从草[單*斤]声音同上亦作祈也)</p>
<p style="text-align: left">
	　　洙泗(上树儒反下音四二水名杜注左传云洙在鲁国下县西南礼记曾子责子夏云吾与尔事夫子于洙泗之间是也说文二字并从水朱四皆声也)</p>
<p style="text-align: left">
	　　共辙(池列反杜注左传云辙车迹也说文从车彻省声集本从足作[跳-兆+(轍-車)]误也)</p>
<p style="text-align: left">
	　　蟠木(上伴寒反郑云委也顾野王[圬-土+糸]回也案山海经蟠木大木也东北大荒之中有大壑壑中有洲洲上有木即蟠木也亦谓之蟠桃一名度索说文从虫番音潘度音唐路反索音桑各反也)</p>
<p style="text-align: left">
	　　大隗(吴罪反大隗山名在河南阳翟县界说文云隗高也从阝鬼声也)</p>
<p style="text-align: left">
	　　姑射(音亦山名已具释辩正论中)</p>
<p style="text-align: left">
	　　具茨(自资反案具茨皆山名在河南阳翟县界)</p>
<p style="text-align: left">
	　　所[捱-圭+(廿/火)](征石反说文摭拾也陈宋语也亦作拓从手庶声也)</p>
<p style="text-align: left">
	　　殉世(上旬俊反臣瓒云亡身从物曰殉应劭云营也孔注尚书云求也说文从反旬声也反音残)</p>
<p style="text-align: left">
	　　偎人(上乌灰反山海经云北海之隅有国曰偎郭云偎亦爱也说文从人畏声也)</p>
<p style="text-align: left">
	　　临[淄-田+(凵@上)](滓师反郡名在齐地集本从[巾*巾]作蔷误也)</p>
<p style="text-align: left">
	　　懭				</div></div><hr><script charset='utf-8' src='../../js/footer.js'></script></body></html>