<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第十一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第十一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第十一卷</strong></p>
<p style="text-align: left">
	　　大唐翻经<a>沙门</a>慧琳撰</p>
<p style="text-align: left">
	　　大宝积经序及经第一帙十卷(同此卷音)</p>
<p style="text-align: left">
	　　睿宗皇帝制</p>
<p style="text-align: left">
	　　纵横(上足庸反下获萠反说文作从考声尔雅纵长也竖也横广也左右方也韩诗云南北为从东西为横说文横栏木也从木黄声也)</p>
<p style="text-align: left">
	　　之数(霜句反也)</p>
<p style="text-align: left">
	　　拯(支境反音取蒸字上声是也韵英云拯济拔也杜预注左传云拯救助也声类云拯升也广雅拯救也说文作抍上举也从手升声也)</p>
<p style="text-align: left">
	　　沉沦(上持林反集训云沉没也<a>庄子</a>曰是陆沈者顾野王曰人之居陆而若沉溺无闻朝廷是陆沈也下音伦考声云沦渍也资四反说文没也从水仑声仑音伦)</p>
<p style="text-align: left">
	　　樊灼(上扶文反说文烧田也从火[木*夕*木]音烦声也下章弱反苍颉篇灼爆也说文灸也音久从火勺音斫声也)</p>
<p style="text-align: left">
	　　惮其(檀烂反郑笺诗云惮难也说文畏也广雅惊也从心单声也)</p>
<p style="text-align: left">
	　　豪[卄/(└@人)](上胡高反借用非本字也正体从毛从高者作毫算经云十[糸*系]为一毫毫[卄/(└@人)]者毛端头也微少也下音亡)</p>
<p style="text-align: left">
	　　陶钧(上唐劳反集训云瓦[宋-木+羔]也音姚[宋-木+羔]者烧造瓦器处也广雅陶化也世本云昆吾作陶宋忠日夏桀臣也说文从阜匋音逃声也下橘匀反聿均反考声钧均也均平无等差也许叔重注淮南子云钧陶法也说文云从金匀声也案陶钧谓造化也)</p>
<p style="text-align: left">
	　　汉日(而质反汉法本内传云汉明帝夜梦金人飞行殿庭项背日光占梦者曰西方有大<a>圣人</a>也因寻其教始闻<a>佛法</a>也)</p>
<p style="text-align: left">
	　　鹫头(情袖反谓鹫鸟也鹫头山名也在王舍城侧亦名鹫峰山亦名灵鹫山梵云耆阇崛山并一山也)</p>
<p style="text-align: left">
	　　玉豪(胡高反假借字也正体从毛作毫言玉毫者如来眉间白毫毛也晧白光润犹如白玉佛从毫相放大光明照十方界故云玉毫瑞色也)</p>
<p style="text-align: left">
	　　干戈(上冈安反诗传曰干杆也音旱杆盾也[辰/肉]准反说文作[戒-廾+早]音干干犯也从反入从一作女古字也下古禾反周礼司戈盾掌戈盾之物郑玄曰今勾矛戟也居逆反诗传戈长六尺六寸方言云吴杨之间谓戟为戈说文云平头戟也象形)</p>
<p style="text-align: left">
	　　摧鎽(上藏雷反说文摧折也从手崔声也下妨封反考声云刃末也说文云兵刃端也从金峰声也或作峰)</p>
<p style="text-align: left">
	　　溃旅(上回外反毛诗传溃乱也公羊传云下叛也谷梁传曰上下不相得曰溃左传云逃民也于上曰溃在下曰逃说文云溃漏也下力举反孔注<a>尚书</a>云旅众也周礼五百人为旅郑玄曰凡师出曰治兵师入曰振旅说文从[方*人]于蹇反从从古从字也作旅俗用从衣作旅非也)</p>
<p style="text-align: left">
	　　辟圆(频亦反说文辟开也从门辟声<a>周易</a>系辞云辟户谓之[乳-孚+卓]也)</p>
<p style="text-align: left">
	　　惠晷(归累反说文云曰景也从曰从咎音旧今俗用从田作干非也)</p>
<p style="text-align: left">
	　　[(石*又)/聿]阐(上潮少反上声尔雅云晷始也下昌演反声类大开也韩康伯注系辞云阐明也)</p>
<p style="text-align: left">
	　　琼编(葵营反诗传曰玉之美者也一云玉树也说文赤玉也从王夐葵营反声也下必绵反刘兆注公羊传云比连也苍颉篇云编织也说文编次简也从糸音觅扁苾眠反声也)</p>
<p style="text-align: left">
	　　遽即(强御反去声俗字也贾逵注国语云遽疾也顾野王曰遽急也郑玄注周礼云遽传也音转说文同周礼从辵丑略反豦音渠声也)</p>
<p style="text-align: left">
	　　睿圣(营芮反广雅睿聪也又智也集训云睿圣也通于微也说文睿深明也从[(├/(月-一))*又]音残从目从谷省声也)</p>
<p style="text-align: left">
	　　静[薛/女](鱼羯反左传曰天反时为灾地反物为[示*芺]音芺考声云[薛/女][示*芺]灾也虫兽为怪曰[薛/女]衣服草木为怪曰[示*芺]今俗用通作[薛/女]吕静韵集从虫音毁作[薛/女]字书正体从示作[薛/女][薛/示]声也说文[薛/女]字从廾音草从巾丑列反从阜音负从辛作薛今相传去[艸-屮]作薛讹略不[佫-口+用]也)</p>
<p style="text-align: left">
	　　巢燧(上柴[又/又]反抱朴子曰上古帝王有巢氏也是时禽狩兹多人民巢居以避群害故号有巢氏系辞曰上古穴居而野处后代圣人易之以宫室下随萃反抱朴子曰上古质朴茹毛饮血生啖虫鱼及诸果实多有腹疾之患是故圣人钻燧求火变生作熟因名为燧人氏也)</p>
<p style="text-align: left">
	　　拥彗(上于拱反苍颉篇云拥持也说文抱也从手雍声也或作[雍/手]小篆作[雝/手]古字也下随锐反玉篇云扫竹也方言云自关而西或谓之扫彗随醉反亦曰扫帚之酉反或从草作蔧)</p>
<p style="text-align: left">
	　　正朔(上章盈反下双捉反经文作[(看-目)*月]俗字也正体从[朔-月]音逆作朔考声云朔始也稣也月一日也)</p>
<p style="text-align: left">
	　　蟠桃(傍安反山海经云东海中有桃都山山上有大桃树名曰桃都其根盘结五百余里枝相去三千里树上有金色天鸡日初出时光照此树天鸡即鸣天下众鸡皆随而鸣山海经亦云有大桃树其根盘结五百余里枝相去三千里于宝搜神记及风俗通义并引黄帝书云上古之时有二神人一名荼与二名郁垒又一名郁律度朔山山上有大桃树二人依树而住于树东北有大穴众鬼皆出入此穴荼与郁垒主统领简择万鬼鬼有妄祸人者则缚以苇索执以饴虎于是黄帝作礼欧之立桃人于门户画荼与郁垒与虎以象之今俗法每以腊终除夕饰桃人垂苇索画虎于门左右置二灯象虎眼以袪不祥)</p>
<p style="text-align: left">
	　　混车书(上魂稳反说文云礼流也案礼流为混混同流不分也车音姜鱼反案车者谓车辙迹也书谓文字符印也言混车书者天下辙迹共同文字无别同一王化四海为家也)</p>
<p style="text-align: left">
	　　细柳(山海经云西海中近日月所没之处小洲名也有常阳山日月所入也即此洲也一名细柳亦名阳柳岛)</p>
<p style="text-align: left">
	　　迦叶(梵语略也正<a>梵音</a>云迦姜佉反摄波即<a>天竺</a>国之大姓也)</p>
<p style="text-align: left">
	　　年踰(羊朱反广雅云踰度也毛诗传曰踰越也说文从足俞声也或作逾俗字也或从辵作逾)</p>
<p style="text-align: left">
	　　挹其(伊入反苍颉篇云挹损也毛诗传曰挹斟也音针说文挹持也从手邑声也)</p>
<p style="text-align: left">
	　　永淳(时伦反唐天皇大帝时年号癸未岁也)</p>
<p style="text-align: left">
	　　当宁(直吕反尔雅云门屏之间曰宁桂苑珠藂云人君于[厂@苗]门视朝立之处也)</p>
<p style="text-align: left">
	　　循机(随遵反尔雅循自也郭璞云自犹从也考声云循顺也说文循行也从彳丑亦反盾声音唇淮反象形下几希反孔注尚书云弩牙也制动也说文主发谓之机)</p>
<p style="text-align: left">
	　　登枢(昌珠反集训云枢机发动之端也考声云枢机言词也说文云户枢也从木区声)</p>
<p style="text-align: left">
	　　亏征(区追反考声云亏落也伤也郑笺毛诗云亏犹毁坏也王逸注楚辞云亏缺也广雅亏少也说文云气损也从雐雐音呼[百-日+ㄎ]声也[百-日+ㄎ]即于字或从[前-刖+ㄅ]作亏下陟矜反杜预注左传云征验也说文征象也从壬天顶反从微省声也)</p>
<p style="text-align: left">
	　　绵区(上弥然反下羗于反)</p>
<p style="text-align: left">
	　　丕构(上音披说文云丕大也从一不声经文从十作[不/十]俗字非也下苟候反顾野王云构合也毛诗传曰构成也说文云构盖也从木冓古候反声也)</p>
<p style="text-align: left">
	　　寻[繹-幸+(((嘹-口)-小)-日+(工/十))](盈益反方言云绎理也长也广雅绎事也终也说文抽[糸*系]也从糸音觅[罩-卓+(((嘹-口)-小)-日+丰)]声也)</p>
<p style="text-align: left">
	　　不懈(革卖反[娕*頁]惰也)</p>
<p style="text-align: left">
	　　忘疲(武坊反下被眉反国语曰疲士无位疲女无家贾逵曰疲病也广雅疲倦也说文疲劳也从疒女厄反皮声也)</p>
<p style="text-align: left">
	　　部帙(陈栗反说文云书衣也从巾失声也或从衣袠或作袟也)</p>
<p style="text-align: left">
	　　在握(鵶角反尔雅握具也说文榏音厄持也从手屋声也)</p>
<p style="text-align: left">
	　　之祚([十/田/日]户反贾逵注国语云祚泣也禄也古今正字云祚福也从示音只乍省声也)</p>
<p style="text-align: left">
	　　之甿(麦耕反<a>史记</a>云甿[(匕/示)*(入/米)]之人也广雅甿氓也痴也苍颉篇云田野人也说文云田民也从田亡声也)</p>
<p style="text-align: left">
	　　恒佚(寅一反考声云意欢足也乐也孔安国注尚书云佚豫也苍颉篇云佚畅也从人失声也)</p>
<p style="text-align: left">
	　　宁谧(弥必反尔雅谥静也[(嘹-口)-小]也音慎考声云无声也集训云谧安也从言[必/皿]音密声也)</p>
<p style="text-align: left">
	　　浇俗(上经尧反考声云浇薄也沃也案浇沃之即味薄矣)</p>
<p style="text-align: left">
	　　淳源(上常伦反俗作淳正体作[涼-小+(崋-山+口)]考声云淳清也郑玄注仪礼云淳沃也广雅淳渍兹四反说文淳[淥/皿]也音禄从水[古/日/羊]音纯声也[古/日/羊]音同上下危袁反郑玄注<a>礼记</a>云源本也顾野王曰水本为源也)</p>
<p style="text-align: left">
	　　暂乘(惭滥反考声云暂不久也或作蹔)</p>
<p style="text-align: left">
	　　聊题(力雕反集训云聊且也)</p>
<p style="text-align: left">
	　　缃帙(上息阳反字书缣缃也下陈栗反集训云书衣也从巾失省声也或从衣作袠今作袟一也)</p>
<p style="text-align: left">
	　　大宝积经卷第一(大唐<a>三藏</a>菩提流志集译三律仪会第一三卷经)</p>
<p style="text-align: left">
	　　高峻(笋俊反俗字也说文正体作[山/(阿-可+(峻-山))]考声云山高也孔安国注尚书云高大也说文高也从山陵戍俊反声也俊音同)</p>
<p style="text-align: left">
	　　卉木(上晖贵反说文云草之总名也从[艸-屮]丑列反从草音草今隶书省略从三十作卉又音晖鬼反亦通)</p>
<p style="text-align: left">
	　　麒麟(上音其下音邻苍颉篇云牡曰麒牝曰[鹿/(希-巾+ㄙ)]毛诗鸟狩虫鱼疏云麒[塵-土+(希-巾+ㄙ)]者瑞狩也王者至仁则出见麏身音君牛尾马足团蹄黄色一角端有肉不伤物也其音中钟吕行步中规矩游必择地详而后处不履生虫不折生草不群居不侣行不入陷阱不挂罗网说文亦云仁狩也麋音眉身牛尾一角从鹿其声也[塵-土+(希-巾+ㄙ)]者牝麒也从鹿[希-巾+ㄙ]声经文有从马作骐驎非此同)</p>
<p style="text-align: left">
	　　熊罴(上书穷反下彼眉反毛诗云惟熊惟罴说文云狩名也似豕而大黑色山居冬蛰持立反其掌似人从能灬必遥反声也尔雅云罴如熊黄白色郭璞云罴似熊而大熊类也头长高猛憨呵甘反多力能拔木方言关西呼为猳音家罴从罢蒱骂反也灬声也)</p>
<p style="text-align: left">
	　　鹦鹉(上焉耕反下无甫反或作[母*鳥]二体并通山海经云黄山有鸟其状如鸮为骄反青羽赤喙呼秽反人舌能效人语名曰鹦鹉郭璞曰今鹦[母*鳥]舌似小儿脚指前后各二扶南之外出五色者亦有纯白者大如鹰曲礼曰鹦鹉能言不离飞鸟说文鹦鹉二字并从鸟婴武皆声也说文又说婴益盈反字从女賏益盈反声也从二贝今经文从二目下从安作婴者非也武字从止从戈)</p>
<p style="text-align: left">
	　　鸲[只*鳥]罗鸟(梵语印度国鸟名也或云俱翅罗或云俱耆罗皆梵语轻重也<a>涅盘</a>经云此鸟声好从声立名本性爱荣不栖止于枯树)</p>
<p style="text-align: left">
	　　凫雁(上辅无反尔雅舒凫鹜音木郭璞注云鸭属也乌甲反考声云野鸭之小者文字释要云从鸟几音殊声也几者鸟之短羽飞则几几然上形下声也下颜谏反或作雁二体同毛许传云大曰鸿小曰雁说文云鹅属也从鸟从人厂声案鸿雁者随阳鸟也礼记月令曰季秋之月鸿雁来宾也)</p>
<p style="text-align: left">
	　　茹食(如暑反考声云茹啖也食也下食字正体从集精入反从皂彼立反今经文从人从良作食俗用字非正体也)</p>
<p style="text-align: left">
	　　蓊郁(上屋孔反古今正字云蓊大也英也[蘲-畾+(工/中/(冗-几+口)/土)]也桂苑珠藂云草盛皃从草翁声也下威律反俗用字也考声云郁韫也威[歹*(實-毌+(眉-目))]反尔雅郁气出也桂苑珠藂云郁然气出皃广雅郁幽也谓树木幽深之皃说文云木藂生案说文郁字正体从林[卸-ㄗ]甫狗反从勹音包从鬯丑亮反从彡音衫作郁字林及经文从四从艮从寸作郁未详所出今并书之)</p>
<p style="text-align: left">
	　　庵摩罗树(梵语果树名也此国无古译或云庵婆罗或曰庵罗树皆一也涅盘经云如庵罗树一年三变有时生花光色敷荣有时生叶滋茂蓊郁有时雕落状如枯树又云如庵罗树花多果少)</p>
<p style="text-align: left">
	　　甄叔迦树(上经延反下姜佉反梵语不求字义西国花树名也此方无此树<a>大唐西域记</a>云印度多有甄叔迦树其花赤色形如人手一说云亦名阿叔迦亦名无忧树其花亦赤色此说正也)</p>
<p style="text-align: left">
	　　由提迦花(姜佉反借音字为梵语声近姜佉反转读者多执本字音为加者误也乃至本师释迦亦呼为迦愚惑之甚矣此文中前有婆师迦花后有迦罗婆花皆同此音也)</p>
<p style="text-align: left">
	　　普洽(咸夹反沾也和也润也)</p>
<p style="text-align: left">
	　　耎草(如兖反有作软者非也)</p>
<p style="text-align: left">
	　　靃靡(上虽[此/束]反醉唯反下音美韵诠云靃靡草敷皃王逸注楚辞云随风披敷也)</p>
<p style="text-align: left">
	　　晖映(上毁韦反下英敬反青碌光色互相发晖也)</p>
<p style="text-align: left">
	　　如孔雀胭(婴坚反考声云胭喉也胭项也经文从口作咽乃去声字误用也正体从肉)</p>
<p style="text-align: left">
	　　兜罗绵(上都侯反梵语细耎绵也即柳花絮草花絮等是也)</p>
<p style="text-align: left">
	　　趾步(之尔反杜预注左传云趾足也尔雅亦同下步字说文步行也从止从[(┤*〡)/一]他未反相背重书即步字今俗用止下从少讹略也)</p>
<p style="text-align: left">
	　　陂泉(彼眉反郑玄注礼记云畜水曰陂穿地停水曰池也)</p>
<p style="text-align: left">
	　　清泠(历丁反清泠二字并从水案清泠者莹净也形声字)</p>
<p style="text-align: left">
	　　踰缮那(上羊朱反缮音善踰缮那者梵语自古圣王军行一日程也诸经论中前后翻译远近不同或云四十里俱舍论十六里大唐西域记云印度国俗一踰缮那三十里矣此说真实也今依此文)</p>
<p style="text-align: left">
	　　其茎(幸耕反苍颉篇云草本曰茎说文云枝主也从草巠击形反声也)</p>
<p style="text-align: left">
	　　吠琉璃(梵语宝名也字体无定或作琉璃上音留下音离天生神宝青绿色莹彻光明非是人间炼石烟火之中所成琉璃也)</p>
<p style="text-align: left">
	　　宝铎(上宝字正体从宀音绵从王从缶甫苟反从贝今经文从珍作宝俗用字非正体也下唐洛反郑注周礼云大铃也孔安国曰金铃木舌以宣文教)</p>
<p style="text-align: left">
	　　赡部檀金(上常焰反梵语殊上最胜金宝名也天生神宝非是人间炼矿炼石所成金也)</p>
<p style="text-align: left">
	　　其[髟/頁](相瑜反莲花[髟/頁]也说文正体从页贤结反页头也从彡音衫作须象形字也今隶书加髟必遥反作[髟/頁]亦通用)</p>
<p style="text-align: left">
	　　口衔(狎监反考声云口持而嚼也说文云马口中勒也从金从行会意字也)</p>
<p style="text-align: left">
	　　厕填(上初使反考声云厕杂也苍颉篇云厕次也广雅厕间也下亭延反贾逵注国语云填加也广雅填塞也郑注礼记云填满也或作阗亦通)</p>
<p style="text-align: left">
	　　阿湿婆氏多(梵语也唐言马胜也)</p>
<p style="text-align: left">
	　　离翳(上音利下于计反方言云翳[夢-夕+(必/又)]也韵英云翳蔽也广雅翳障也说文翳华盖也从羽从殹省声也)</p>
<p style="text-align: left">
	　　稠林(长流反苍颉篇云稠众也广雅裯禾穊也音既说文稠多也从禾周省声也)</p>
<p style="text-align: left">
	　　驰骋(上雉离反俗用字也正或作驼此字虽是正体为有两音又音陀今且从俗作驰顾野王云驰走也广雅驰奔也下敕郢反杜预注左传云骋驰也走也广雅骋奔也说文直驱也从马[叟-又+ㄎ]声也)</p>
<p style="text-align: left">
	　　流澍(上流字有点下之喻反说文云时雨澍生万物从水尌声也)</p>
<p style="text-align: left">
	　　[垂*夬]减(上犬悦反声类从垂作[垂*夬]说文[卸-ㄗ]瓦器也小口[瞿-隹+(工/止)]也厄耕反说文[垂*夬]字正体从缶甫苟反作缺郭璞注尔雅云缶盆也苍颉篇云缺顾也屈追反顾野王曰缺玷也说文云器破也从缶从夬省声也下减字有两音并是上声从水从咸字体一种音训所用意义各别本音耕斩反考声云损之令少曰减说文云减损也又音咸黯反鵶减反字典云自耗欠下曰减集训云减耗也字书云欠陷也今取此后音也)</p>
<p style="text-align: left">
	　　畋猎(上音田说文云平田也考声云畋亦猎也或从犬作[狂-王+田]下力业反考声云犬逐狩也今通谓畋狩为猎说文从大鼠力叶反声也)</p>
<p style="text-align: left">
	　　魁脍(上苦[(德-彳+王)-心+(衣-〦)]反孔安国注尚书云魁师也广雅魁主也郑玄注礼记云魁首也王逸注楚[(受-又+ㄆ)*辛]云魁大也下[(德-彳+王)-心+(衣-〦)]外反广雅脍割也屠割之人名为魁脍也)</p>
<p style="text-align: left">
	　　猫兔(上莫包反江外吴音以为苗字今不取字统云狩名也顾野王云似虎而小人家畜养令捕鼠正体从[豸*?]音雉苗声也经从犬省略也说文阙此字下土固反顾野王云兔毛可以为笔者说文狩名也象踞后点象其尾兔头与象头同故兔字从象省)</p>
<p style="text-align: left">
	　　[厂@((甘/肉)*犬)]恶(上伊焰下乌固反)</p>
<p style="text-align: left">
	　　大宝积经第二卷</p>
<p style="text-align: left">
	　　不可治(雉离反)</p>
<p style="text-align: left">
	　　数以(霜捉反)</p>
<p style="text-align: left">
	　　希望(武坊反)</p>
<p style="text-align: left">
	　　粪扫衣(上分问反下桑到反粪扫衣者多闻知足上行<a>比丘</a>常服衣也此比丘高行制贪不受施利舍弃轻妙上好衣服常拾取人间所弃粪扫中破帛于河涧中浣濯令净补纳成衣名粪扫衣今亦通名纳衣律文名<a>无畏</a>衣恶人劫贼之所不夺经中亦名功德衣一切如来之所赞叹服此衣者诸天常来礼敬供养是故如来赞大迦叶命令同坐易衣而披之故名功德衣也)</p>
<p style="text-align: left">
	　　溪涧(上启奚反广雅溪谷也说文水澍川也从谷奚声也或作溪下姧晏反毛诗传曰山硖水流曰涧尚书曰伊洛瀍涧既入于河孔安国曰涧出渑池北山案所在山陜之水皆名为涧说文亦云山水也从水间声也)</p>
<p style="text-align: left">
	　　捶打(上佳蕊反许叔重注淮南子云捶锻也都乱反考声樀也嘲厄反说文捶以杖击也从手垂声也或从木作棰棰棓也下德冷反广雅打击也埤苍云打棓也从手丁声也今江外吴地见音为顶今不取)</p>
<p style="text-align: left">
	　　罥网(上绢犬反正体作[(ㄇ@人)/〦/月]亦作[网/繯]考声云以绳捕鸟狩也韵英云系取也案罥者罥索也下无仿反顾野王曰网者罗[(ㄇ@人)/古]之总名也易曰昔疱[羲-ㄎ+乃]氏结绳为网以畋以渔以养万民世本云芒作网宋忠曰伏羲臣也或作[(网-ㄨ)/紙]或作[(网-ㄨ)/亡]皆古字也)</p>
<p style="text-align: left">
	　　藏举(上昨郎反下姜圄反有经本或作弆墟圄反亦音举也)</p>
<p style="text-align: left">
	　　粗犷(上仓胡反省略字也久已传用说文正体作粗从三鹿字书云物不精也广雅[夕/鹿]大也郑玄注礼记云[夕/鹿]疎也下号奣反坞猛反集训云犬犷恶不可附近也经文或有从石作矿误也乃是铜铁石璞非本字也)</p>
<p style="text-align: left">
	　　系虾蟆(上音计次音遐下麦巴反考声云水虫名也尔雅云鼁音去[酋*黽]音秋蟾音占蜍音余也郭璞注尔雅云似虾蟆居陆地淮南谓之去[虫*ㄆ]尔雅又云在水曰黾音猛郭璞注云耿耕哽反似青蛙乌瓜反而大腹本草云虾蟆一名蟾蜍一名鼁[酋*黽]一名去[虫*ㄆ]一名田父一名胡孟一名青蛙一名耿猛一名长股皆虾蟆方域之异名)</p>
<p style="text-align: left">
	　　猕猴手(上音弥下音侯说文獿也奴刀反也或曰母猴<a>汉书</a>谓之沐猴今谓之猴孙王延寿作赋谓之王孙今俗呼谓之胡孙案此狩种类甚多略而言之近有十种今且略举其名不能一一繁述即有猕猴白猿音袁苍[狂-王+(賏/隻)]俱籰反籰音王约反青獿狙七余反豦音据狖由救反蜼音遗去声又余水反又有果然皆猕猴之种类也其中差别色皃各殊今且略说果然一狩南州异物志云九真骨浦县交州日南山父林薮中皆有此狩其名果然猿狖之类其鸣自呼身如猨面如犬青色或通身白色胁边有黑斑文其身不过三尺尾长四尺有余反度身过于头视其鼻见两孔仰向天毛长柔细也往往人间有此狩皮缦褥也)</p>
<p style="text-align: left">
	　　諠杂(上晖[袁-口+(ㄠ-ㄙ)]反正体或作欢声类諠哗也郑玄注礼记云諠嚣声也香妖反下财合反俗字也正体作襍说文云集五彩之衣曰杂从衣集声也今作杂变体俗字也因草书变衣为立谬也)</p>
<p style="text-align: left">
	　　冢间(张勇反说文墓坟也冡字从勹音包从豕丑绿反经中从冂音觅从豕音始非也)</p>
<p style="text-align: left">
	　　如趍(取瑜反包咸注<a>论语</a>云趍疾行也尔雅门外谓之趍说文趍走也正体从走从刍初[百-日+ㄎ]反声也经文从多作趍俗用字也)</p>
<p style="text-align: left">
	　　驰骋(上长离反说文作驼广雅驰奔也顾野王曰驰走也说文大驼也从马它音他声也经文从也作驰俗用字也下敕领反广雅骋奔也杜预注左传云骋走也说文直驱也从马[央-大+(&perp;/ㄅ)]匹下反声也说文又说[央-大+(&perp;/ㄅ)]字从由从丂音考今经中从[央-大+(&perp;/ㄅ)]作[馬*(央-大+(&perp;/ㄅ))]非也)</p>
<p style="text-align: left">
	　　枪林(七羊反苍颉篇木两头锐也案今枪者兵仗也水长丈余两头施铁刃谓之枪说文枪距也从木仓声也)</p>
<p style="text-align: left">
	　　险圹(虚俨反广雅险阻也方言险高也贾逵注国语云险危也王弼注周易云险难也说文险阻难也从阝音负佥七尖反声经文从山作崄音俨非也崄者小不平也坎也字义与音俱乖经意宜改从阜作险下苦谤反考声云圹埌音浪原野远皃也苍颉篇云圹疎也广雅圹大也说文堑也七焰反穴也从土广声也经文从日作旷误也旷光也明也殊非经义从土为正也)</p>
<p style="text-align: left">
	　　赀财(上紫斯反广雅赀货也顾野王曰家中赀也正作资从此者非此义也说文小罚以财自赎曰赀从贝此声也)</p>
<p style="text-align: left">
	　　所贰(他得反郑玄注周礼云从官借本[商/貝]贾也集训云假贰于人也说文云从人求物也从贝弋音翼声也经文中从代作贷音太误也台载反错用应可除去人)</p>
<p style="text-align: left">
	　　销灭(上息焦反郑玄注礼记云销散也说文云铄金也商斫反从金肖声也下弥结反说文云灭尽也从水从戍从火戍是火基水灭火会意字也)</p>
<p style="text-align: left">
	　　递互(上亭礼反或作递亦通考声云递代也郭璞注尔雅云更易也楚辞曰四时递来而卒岁王逸曰更相代也字书递交也从辵丑略反虒音梯声也经文作[遞-虎+(?/巾)]俗字也下胡固反韵诠云互差也象悬互中有[甚-匹+(岡-山+十)]别也经作[牙-(必-心)+?]俗字误也非正体字也)</p>
<p style="text-align: left">
	　　谀谄(上羊珠反苍颉篇云谄从也庄子云不择是非而言谓之谀说文谀谄也从言臾羊朱反声也下丑染反易曰君子上交不谄下交不嬻音读何休注公羊传云谄犹[佞-二+〦]也庄子[耳*希]意道言谓之谄说文谄谀也从言臽咸减反声也)</p>
<p style="text-align: left">
	　　勇跃(上羊种反谥法曰悬命为仁曰勇知死不避曰勇说文勇气也从力甬羊种反声也或从戈古禾反从用作[戈/用]古字也或从足作踊下羊灼反广雅跃跳也上也进也说文行皃也从足翟声也)</p>
<p style="text-align: left">
	　　映蔽(上英敬反韵英云傍照也字书云相掩映也正体从英经文从央于姜反非也作映音乌朗反玉篇云映[暯-旲+奔]不明也非经义下卑袂反弥弊反杜预注左传云蔽障也广雅蔽隐也考声云蔽掩也从草敝毗曳反声也)</p>
<p style="text-align: left">
	　　惨厉(上七感反集训云恼恨也韵英云忧戚又音初锦反考声云惨甚也说文毒也从心参声也参字从厽音累从[珍-王]之忍反今俗作参变体也或从言作[言*(絫-糸+尒)]以言阴相讥也下力滞反韵英云毛诗传曰厉恶也郑玄注礼记云厉严也考声云气不和也杜预注左传云厉猛也从厂音罕从万经文中从力作励非也励勉也劝也非经义或从疒女厄反作疠疠疾也殊非经意)</p>
<p style="text-align: left">
	　　嚬戚(上毗寅反考声云嚬懑也音闷字书云嚬[口*慼]聚眉也说文涉水者则嚬[口*慼]也顾野王曰案嚬[口*慼]者忧愁思虑不乐之状也说文正体从卑从濒今隶书从略省涉为步又去卑从口作嚬减省也下酒育反考声云[口*慼]嚬也书曰[喱-里+叔]咨忸怩或从口作[戚/口]一也或从目作[目*戚]古字也经文从足作蹙非本字也)</p>
<p style="text-align: left">
	　　贩易(上发万反韵英云买贱卖贵也从贝反声也下羊益反考声云易移也换也变也象形字也)</p>
<p style="text-align: left">
	　　箧笥(上谦颊反考声云箱类也说文箧椷也从匚匚音方夹音甲声也下音四考声云笥亦箧也从竹司声也)</p>
<p style="text-align: left">
	　　苦胆(都敢反白虎通云胆者肝之府也肝主仁仁者苦不忍故以胆断之是故仁者必有勇王叔和脉经云胆主神胆之有病则精神不守故知也)</p>
<p style="text-align: left">
	　　怯劣(上羗业反考声怯愞也奴乱反玉篇怯多畏也韵英云怯恐惧也从心去声也下力惙反少力也会意字也)</p>
<p style="text-align: left">
	　　贮聚(上张吕反杜预注左传云贮蓄敕六反藏之也说文积财也从具宁直虑反声也下情裕反又音慈庾反上声亦通韵英云集会也考声云攒集也何休注公羊传云聚[僉*殳]也说文聚会也从乑音吟众立也取省声也古文作冣也)</p>
<p style="text-align: left">
	　　铜钹(盘沫反考声云乐器名也以铸成二枚形如小瓶盖有鼻手执以二口相摩击为声以和乐也说文从金犮声也经文有从足作跋跋涉字非本字也)</p>
<p style="text-align: left">
	　　愦[朿-木+大](上公外反又回外反亦通集训云心烦乱也说文云愦乱也说文从心从溃音会省声也下尼效反集训云多人扰櫌也韵英云扰杂也说文从市从人作[朿-木+大]会意字也经文作闹俗字也或有作丙书写人错误不成字也)</p>
<p style="text-align: left">
	　　嗔蔽(上昌人反下卑袂反袂音弥闭反)</p>
<p style="text-align: left">
	　　滓浊(缁史反考声云滓秽也说文云滓淀也从水宰省声也或从草作[卄/宰]羹菜也)</p>
<p style="text-align: left">
	　　螺贝(上鲁和反俗用字正体作蠃郭璞注尔雅云蠃即蜗牛也说文亦云蜗牛类也而形大出海中形皃数般而不一也)</p>
<p style="text-align: left">
	　　觉寤(上音挍下音悟考声云睡觉也集训云眠寤也说文觉寤也经文从穴从中音心从告作[穴/悎]谬也捡一切字书及教字韵中并无此字多是笔授或传写人随情妄作非也寤者悟也苍颉篇云寐觉而有言曰寤考声云寐中有所见觉而信也说文从[寐-未+夢]省吾声)</p>
<p style="text-align: left">
	　　[糸*(林/肉)*(敲-高)]盖(上桑[娕*頁]反玉篇云[糸*(林/肉)*(敲-高)]即盖也通俗文曰以帛避雨曰[糸*(林/肉)*(敲-高)]从糸音觅[敲-高+(林/肉)]声也又[敲-高+(林/肉)]字本作[敲-高+林]从林枰拜反林分[敲-高+(林/肉)]也今隶书相传作散讹略也经中或作伞俗字也下[(网-ㄨ)/山]爱反盖亦伞也案伞盖者一物也说文盖从草从盍音合经文从羊作盖因草书讹谬也)</p>
<p style="text-align: left">
	　　臭秽(上昌狩反玉篇云臭者物气之总名也说文云禽走鼻而知其迹者犬也故臭字从犬从自自者占文鼻字也经文有从[(餐-食)-又+人]作[自/((餐-食)-又+人)]者非也下于[罩-卓+(豕-一)]反顾野王曰秽染也韵英云秽恶也考声云荒芜也或作薉说文从禾岁声)</p>
<p style="text-align: left">
	　　缠裹(上池连反下戈火反)</p>
<p style="text-align: left">
	　　小虫(长融反经作[乏-之+虫]非也)</p>
<p style="text-align: left">
	　　推度(唐洛反度量也)</p>
<p style="text-align: left">
	　　涎唾(上囚延反通俗字也说文正体作[盜-皿]口液也从水从欠考声云口津也束皙作唌史籀作[水*欠]贾逵作漾或作[泳-永+侃]古字也其上异体字并云口液也下吐课反说文云口液也从口从垂省声也或从水作涶亦通)</p>
<p style="text-align: left">
	　　流溢(引一反正体作溢或作泗皆古正字也尔雅溢盈也广雅溢出也说文器满也从水益声也)</p>
<p style="text-align: left">
	　　噬啮(上时曳反考声云噬啮亦噬也下研结反说文啮亦噬也从齿[邦-(阿-可)+(利-禾)]口八反声也[邦-(阿-可)+(利-禾)]巧也)</p>
<p style="text-align: left">
	　　讁罸(上张革反俗用字也毛诗传曰谪责也杜预注左传云讁谴也方言谪怒也郭璞曰谓相责怒也说文讁罚也正体作[言*啻]从言从帝从口今经文从适作讁俗字也下烦袜反尚书云刑罪人也说文云罪之小者但持刀骂则应罚从詈从刀作罚蔡邕石经改冈作四改刀为寸)</p>
<p style="text-align: left">
	　　关逻(上告环反郑玄注周礼云界上门也声类关扃也癸荧反说文云以水横持门户也从门[聯-耳]古还反声也[聯-耳]字从[茲-卄]音幽丱古患反声也下勒饿反考声云逻遮也集训曰游兵斥候遮逻也)</p>
<p style="text-align: left">
	　　大宝积经卷第三</p>
<p style="text-align: left">
	　　[生/月]瘀(于据反说文积血也从疒女厄反于声也时人呼疒云病脚俗谈非典语也经文从水作淤非也淤青泥也)</p>
<p style="text-align: left">
	　　掉弄(亭吊反考声掉动也)</p>
<p style="text-align: left">
	　　讥嫌(郑玄注礼记云讥诃也下奚兼反)</p>
<p style="text-align: left">
	　　纷[打-丁+夒](芳文反广雅纷乱也说文从糸分声也下而沼反考声因此烦彼曰[打-丁+夒]纵欲之皃也说文[打-丁+夒]烦也从扌音手忧奴刀反声也)</p>
<p style="text-align: left">
	　　矫乱(姜夭反集训矫诈也顾野王曰假称谓之矫说文矫擅也从矢乔声也说文又解乔字从矢今俗用从右作[扃-戶+右]谬也下卢段反考声乱错也或作乱古字说文从乙[辭-辛]音乱声也)</p>
<p style="text-align: left">
	　　惨然(仓感反毛诗传曰惨戚也尔雅惨忧也)</p>
<p style="text-align: left">
	　　阿吒筏底城(梵语也即多闻天王所居宫也或云阿拏挽多城)</p>
<p style="text-align: left">
	　　号啕(胡高反杜注左传号哭也尔雅呼也说文痛声也下唐劳反案号啕者大哭也易曰先号啕而后笑是也)</p>
<p style="text-align: left">
	　　投窜(徒侯反玄笺诗云投擿也考声投赴也说文作[豆*殳]遥击也下仓乱反顾野王窜逃也贾注国语窜隐也杜注左传匿也古今正字窜藏也从鼠在穴中也)</p>
<p style="text-align: left">
	　　夭促(于矫反杜注左传短折曰[(餐-食)-又+夭]考声少死也下取粟反广雅近也说文促迫也杜注左传促速也)</p>
<p style="text-align: left">
	　　蝗虫(胡光反下逐融反尔雅食苗心曰螟食叶曰[膗-隹+(大/虫)]徒得反食根曰蟊音矛食节曰贼四种皆蝗虫也并虫灾异名也)</p>
<p style="text-align: left">
	　　不痖(鵶雅反考声云不得言也古今正字痖喑也从疒女厄反亚声也经从口作哑非也)</p>
<p style="text-align: left">
	　　不吃(斤乙反或作[(赴-卜+欠)-走+(├/乙)]亦通考声云语难也韵诠云重也说文云难也从口乞声也)</p>
<p style="text-align: left">
	　　负蒭(测虞反集训云蒭者草之总名也作[卄/刃/一/刃/一]古作[卄/(急-心)]非也)</p>
<p style="text-align: left">
	　　担负(都南反集训云担亦负也谓担负物也从扌音手詹音占声也文字释要云詹字从[色-巴+厂]牛毁反从八从言经文从木作檐非也檐音叶占反屋檐字也非经义下浮缶反顾野王曰背恩恶德曰负韵铨云受贷不偿曰负说文负恃也上从古人下从贝人守宝有所恃也经文从刀作负非也)</p>
<p style="text-align: left">
	　　毒虵(常遮反集训云[豸*?]音雉属也毒虫也易曰龙虵之蛰是也)</p>
<p style="text-align: left">
	　　赠遗(贼邓反集训云逆也以物送于死也韵英以物相遗也下惟季反韵英云遗与也以物与人也遗亦赠也)</p>
<p style="text-align: left">
	　　盲伛(麦恲反百盲反目无眸子曰盲下于宇反集训云不申也广雅伛曲也背曲伛偻也)</p>
<p style="text-align: left">
	　　蝙蝠(补眠反下风伏反尔雅蝙蝠伏翼也郭璞云齐人呼为蟙[虫*墨]音织墨亦名仙鼠头似鼠肉翅方言云自关而西秦陇之间谓之蝙蝠冬蛰而夏飞昼伏而夜出也)</p>
<p style="text-align: left">
	　　梨黯(上力知反借用字也正体本字从黑作黧韵诠云色黑而黄也下押减反王肃曰黯黑皃也青黑色也)</p>
<p style="text-align: left">
	　　贩卖(上方万反下盲败反)</p>
<p style="text-align: left">
	　　媒媾(每来反郑玄云媒之言谋合异姓使和成也下钩候反国语今将媒媾贾逵曰重婚曰媒也)</p>
<p style="text-align: left">
	　　猛厉(盲犷反考声云大恶而健也下力滞反考声云犯正而为恶也危也严也说文从厂音罕从虿丑介反省声今经文从力作励非也励勉也非经义只合单作厉)</p>
<p style="text-align: left">
	　　共贮(张吕反左传贮稸也音畜畜藏之也说文贮积也从贝宁声也)</p>
<p style="text-align: left">
	　　橐囊(汤洛反下诺郎反考声云无底袋也案橐囊即橐籥也老氏曰天地之间其犹橐籥乎俗呼名韛音败袋是也用鼓风以吹火也)</p>
<p style="text-align: left">
	　　刀[金*箴](之壬反广雅[金*箴]刺也说文箴所以缝衣也字书云引线[金*截]也经文作针亦通正体从金箴之壬反声也有作针者俗字也)</p>
<p style="text-align: left">
	　　长椎(除追反正字辩或云方头[金*截]椎重八斤柄长三四尺以用锻[金*截]从木隹声经从手作推非也)</p>
<p style="text-align: left">
	　　砧前(知林反考声砧跗也方[金*截]砧也经作砧俗字也)</p>
<p style="text-align: left">
	　　锻[金*截](都乱反苍颉篇云锻椎也郑注礼记云锻捶也说文小治也从金段声也)</p>
<p style="text-align: left">
	　　鉆椎(俭严反字书云[金*截]夹也说文[金*截]鋷也女辄反苍颉篇云持[金*截]夹也经文从甘作钳绕颈[金*截]枷也非经义下直追反前已释也从木隹声)</p>
<p style="text-align: left">
	　　懒惰(郎旦反考声不勤也说文<a>懈怠</a>也从心赖声也或从女作[娕*頁]亦同下徒卧反广雅惰[娕*頁]也韵英懈惰也说文不敬也从心隋声也经作堕俗字也)</p>
<p style="text-align: left">
	　　厌恶(伊焰反乌固反心不忻也)</p>
<p style="text-align: left">
	　　[(甘/肉)*犬]足(一阎反说文如犬甘肉贪而不足故从甘从肉从犬会意字也)</p>
<p style="text-align: left">
	　　大宝积经第四卷(无边庄严会第二四卷经)</p>
<p style="text-align: left">
	　　无明[穀-禾+卵](枯岳反字书鸟孚[穀-禾]也考声卵空皮鸟卵之外[穀-禾]也经言无明[穀-禾]喻根本无明及以贪爱包含无量结使烦恼陶铸有情命业<a>生死</a>宛转其中不能出离无明窟宅如鸟居卵[穀-禾]故引为喻也)</p>
<p style="text-align: left">
	　　降澍(江巷反尔雅降下也集训云降落也苍颉篇作[尸@降]说文与尔雅同从阜夅声也下主戍反淮南子曰春雨之灌无地而不澍说文亦云时雨澍生万物从水从树省声也)</p>
<p style="text-align: left">
	　　阿字为初(阿字取上声梵字也毗卢遮那经云阿字门一切法本不生义能生一切<a>世间</a>文字偈云阿字第一句明法普周遍字轮以围绕彼尊无有相以此义故所以得居众字之首次第向下更有四十九字总名一切文字之母即梵字根本五十字也)</p>
<p style="text-align: left">
	　　荷字为后(亦梵字也不切当荷音何亦宜书贺字贺即近经云阿字为初荷字为后者此字最居字母之未佛意叩其两端标其首尾引为法喻次卷末有<a>真言</a>一道可三四纸字音非切当应须再翻)</p>
<p style="text-align: left">
	　　大宝积经第五卷</p>
<p style="text-align: left">
	　　重担(上柱勇反又柱用反并通下都滥反前卷已释广雅担负也说文担举也从扌音手不从木詹音占声也经文有从木作檐音琰占反非也檐屋檐也)</p>
<p style="text-align: left">
	　　瀑流(蒲冒反桂苑珠藂云猝雨水聚合流名为瀑流也)</p>
<p style="text-align: left">
	　　兜率陁(梵语上方欲界天名讹略也正梵音云睹史多唐云知足最后身<a>菩萨</a>多作此天王<a>弥勒</a>菩萨现为天主也)</p>
<p style="text-align: left">
	　　醍醐(亭泥反下音胡案醍醐酥之精粹也乳中精者名酥酥中精者名醍醐)</p>
<p style="text-align: left">
	　　唐捐(徒郎反恚缘反考声捐弃也)</p>
<p style="text-align: left">
	　　降洒(所贾反王逸注楚辞云如水之洒地案洒沾也)</p>
<p style="text-align: left">
	　　润洽(如顺反尚书水曰润下广雅润湿也下咸夹反考声洽和也说文洽沾也或作[雨/合]古字)</p>
<p style="text-align: left">
	　　枯槁(苦浩反说文云木枯也干也或作[歹*喬]薧并同也)</p>
<p style="text-align: left">
	　　三摩呬多(馨以反梵语定之异名也唐云等引谓平等能引诸功德定故云等引也)</p>
<p style="text-align: left">
	　　驶流(师利反考声云行疾也水流急也苍颉篇云驶疾也从马史声也)</p>
<p style="text-align: left">
	　　销减(相摇反考声云销铄也伤勺反或作消苍颉篇消灭也说文消尽也)</p>
<p style="text-align: left">
	　　逮得(徒奈反说文行及前也从辵丑略反[足-口+(乞-乙)]者俗谓之辵绕或云之绕者是流俗相敩之言非典语也从隶唐奈反隶亦声也下当勒反古文正体虽从见从寸作[見/寸]或作[覹-微+寸]自汉魏已来早已变体作得卫宏张揖古今官书并废古而用得字行已久矣不可改易也)</p>
<p style="text-align: left">
	　　大宝积经第六卷</p>
<p style="text-align: left">
	　　出离陀罗尼品(真言中有疑误者音而释之)</p>
<p style="text-align: left">
	　　阿儞乞纵钵儞(纵字音史经文作纵误也)</p>
<p style="text-align: left">
	　　莫[异-己+巳](以之反)</p>
<p style="text-align: left">
	　　皤吠(蒲河反下微闭反经作[吮-儿+友]非也)</p>
<p style="text-align: left">
	　　些设儞(些音思个反)</p>
<p style="text-align: left">
	　　萨婆若(若字相传音而者反相承错书为若字误也萨缚若唐云一切智)</p>
<p style="text-align: left">
	　　分析(星亦反说文破木也从木孔注尚书分也经从手作折非也)</p>
<p style="text-align: left">
	　　齅<a>地狱</a>香(许救反经从口作嗅俗字也以鼻就殠曰齅也)</p>
<p style="text-align: left">
	　　灌洒(沙假反韵诠洒地也考声散水也从水丽声也)</p>
<p style="text-align: left">
	　　怯弱(羗业反杜林曰怯多畏也说文作[狂-王+去]从犬去声也下穰斫反孔注尚书尪劣也礼记年二十曰弱冠说文象形字也)</p>
<p style="text-align: left">
	　　大宝积经第七卷(清净陀罗尼品)</p>
<p style="text-align: left">
	　　奥皤(乌告反相传书粤于月反字非也)</p>
<p style="text-align: left">
	　　酩底(弥比反后准此也)</p>
<p style="text-align: left">
	　　仡唎(上语讫反)</p>
<p style="text-align: left">
	　　堕喏(自逻反勒可反)</p>
<p style="text-align: left">
	　　去[金*煞](音沙卖反)</p>
<p style="text-align: left">
	　　迦利邸迦月(姜伽反梵说也唐言昴星每年九月十五日月临昴宿故取此星为九月名古名迦提讹略不正也经引秋月<a>圆满</a>光明澄净以喻真言妙净也)</p>
<p style="text-align: left">
	　　大宝积经第八卷(密迹金刚会第三)七卷经</p>
<p style="text-align: left">
	　　兆垓(数法名也黄帝九章算法数有一十五等所谓一十百千万亿兆京垓秭壤沟涧正载此则第七及第十数名也)</p>
<p style="text-align: left">
	　　钩锁(苟侯反考声求也取也说文曲也广雅引也下桑果反考声连环也经作锁俗字也)</p>
<p style="text-align: left">
	　　得窹(登勒反说文从彳耳尺反从见从寸今作得亦通下吾固反苍颉篇觉也音挍寐觉而有言曰寤说文从[寐-未+夢]省吾声也)</p>
<p style="text-align: left">
	　　污渥(乌固反杜注左传污浊也韩诗秽也下鵶角反诗传渥厚也笺云淳渍也说文沾也从水屋声也)</p>
<p style="text-align: left">
	　　戚忻(香银反埤苍忻察也悦也)</p>
<p style="text-align: left">
	　　常惨(七感反尔雅忧也愠也说文毒也从心参声也)</p>
<p style="text-align: left">
	　　不[句-口+目](玄绢反玉篇动目也说文目摇也从勹音包从目或作眴经文从日作旬误也甚乖经意下第十卷不眴准此文释也)</p>
<p style="text-align: left">
	　　阿须轮(梵语天名讹也正梵音云阿上声素啰啰字上声转舌或云阿修罗皆一也有四类别或居海水下或居诸山)</p>
<p style="text-align: left">
	　　迦留罗(梵语不正也正梵音云誐噜转舌拏奴雅反古云迦娄罗唐言金翅鸟亦名妙翅鸟或名龙[應-倠+(夗-夕+歹)])</p>
<p style="text-align: left">
	　　真陀罗(古云紧那罗音乐天也有美妙音声能作歌舞男则马首人身能歌女则端正能舞次比天女多与乾闼婆天为妻室也)</p>
<p style="text-align: left">
	　　摩休勒(古译质朴亦名摩睺罗伽亦是乐神之类或曰非人或云大蟒神其形人身而蛇首也)</p>
<p style="text-align: left">
	　　健沓和(梵语乐天名也虏质也不妙也正梵音云彦达缚无何反善能弹琴种种雅乐悉皆能妙常与上界诸天设乐亦名寻香神也)</p>
<p style="text-align: left">
	　　欲行天色行天(并户硬反)</p>
<p style="text-align: left">
	　　瑕秽(胡加反玉篇云玉之病也下迃卫反不清洁也)</p>
<p style="text-align: left">
	　　粗举(徂古反集训云约略也郑注礼记[夕/鹿]也大也顾野王粗略也缚注字也)</p>
<p style="text-align: left">
	　　踊跃(羊肿反下羊灼反杜注左传踊跃跳上也进也并形声字也)</p>
<p style="text-align: left">
	　　倍挹(傍每反上声字孔注尚书俗之有半于二百为五百也说文倍反也下音色考声损也谦也经文作抱书误也甚乖经意)</p>
<p style="text-align: left">
	　　恭恪(苦各反孔注尚书云敬也或作[客/心])</p>
<p style="text-align: left">
	　　憺怕(徒滥反下普白反韵英安静也皆形声字也经作惔非也)</p>
<p style="text-align: left">
	　　匿詑(女力反广雅隐也藏也下达何反顾野王詑欺也谁也不信也说文兖州谓欺为詑鲁语也今作訑也)</p>
<p style="text-align: left">
	　　达騃(牙解反苍颉篇无知也案达谓智也騃谓愚也以相比也解皆字上声呼)</p>
<p style="text-align: left">
	　　肌肉(几宜反考声皮内肉也字书肉中脂也从肉几声也)</p>
<p style="text-align: left">
	　　髓脑(虽[此/束]反说文骨中脂也下奴倒反文字集略云头中实也)</p>
<p style="text-align: left">
	　　焉				</div></div><hr><script charset='utf-8' src='../../js/footer.js'></script></body></html>