<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第六十七卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第六十七卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第六十七卷</strong></p>
<p style="text-align: left">
	　　翻经<a>沙门</a>慧琳撰</p>
<p style="text-align: left">
	　　音阿毗达磨集异门足论下帙十卷　琳</p>
<p style="text-align: left">
	　　识身足论十七卷　琳</p>
<p style="text-align: left">
	　　界身足论三卷　琳</p>
<p style="text-align: left">
	　　品类足论十八卷　琳</p>
<p style="text-align: left">
	　　众事分阿毗昙论十二卷　琳</p>
<p style="text-align: left">
	　　阿毗昙毗婆沙论六十卷　玄</p>
<p style="text-align: left">
	　　右六论一百一十卷同此卷音</p>
<p style="text-align: left">
	　　阿毗达磨集异门足论卷第十一</p>
<p style="text-align: left">
	　　沙门慧琳撰</p>
<p style="text-align: left">
	　　亲匿(下尼窐反字书正体从匿作匿论文从尼作呢俗用字也杜注左传云匿亲也说文曰近也从日匿声也)</p>
<p style="text-align: left">
	　　第十二卷</p>
<p style="text-align: left">
	　　栽[木*獻](上音载来反郑注<a>礼记</a>云栽植也春秋传云楚圃蔡里而栽植也说文义同从木[栽-木]声[栽-木]音同上也下岸葛反郭璞注方言云[卄/(阿-可+辛)/木]谓残余也说文云[木*獻]伐木余也从木献声古文作枿或作[卄/(阿-可+辛)/木]论文作糵音百非也)</p>
<p style="text-align: left">
	　　[夢-夕+登]瞢(上腾隥反考声云[夢-夕+登]瞢卧初起皃也下墨堋反杜注左传云瞢闷也说文目不明也从苜从[句-口+目][句-口+目]目数摇也[夢-夕+(心/ㄆ)]音棱邓反)</p>
<p style="text-align: left">
	　　踌躇(上宙留反下筯庐反考声云踌躇不行也古今正字踌躇言犹豫也二字并从足寿着皆声)</p>
<p style="text-align: left">
	　　大劫庀那(庀音匹弭反梵语也唐云阿<a>罗汉</a>名)</p>
<p style="text-align: left">
	　　耕垦(下肯很反广雅云垦治也郭注方言云耕垦用力者也苍颉篇云垦耕也古今正字亦治也耕也从土垦消声)</p>
<p style="text-align: left">
	　　坚鞕(下额更反字书又作硬也广雅云[革*(丙/(敲-高))]坚也说文从革[丙/(敲-高)]声[丙/(敲-高)]正更字也)</p>
<p style="text-align: left">
	　　嗢柁南(上温鹘反中音陀我反)</p>
<p style="text-align: left">
	　　第十三卷</p>
<p style="text-align: left">
	　　粗犷(下虢猛反论文作矿非也义前第九卷中已具释讫)</p>
<p style="text-align: left">
	　　贮积(上猪吕反杜注左传云贮稸也顾野王云所谓盛贮也古今正字义同从贝宁声宁音除吕反)</p>
<p style="text-align: left">
	　　肪膏(上放房反考声云兽腹中[月*巳]膏也说文肪[夗-夕+月]也从肉方声也下果劳反郑注周礼云膏脂也顾野王云膏谓润之也说文亦[夗-夕+月]也从肉高声)</p>
<p style="text-align: left">
	　　脓血(上乃冬反正作癑或作脓今通作脓字又作盐也顾野王云脓[病-丙+(雍-〦)]疽精血也古今正字义同从月农声)</p>
<p style="text-align: left">
	　　第十四卷</p>
<p style="text-align: left">
	　　卷[縮-百+(囟-乂+夕)](上橛圆反又音厥远反亦粗通考声云卷曲也亦作[病-丙+卷]云[病-丙+卷][病-丙+戀]手足病也下[按-女+(火/又)]六反韩诗传云缩[僉*殳]说文丈正作[摍-百+(囟-乂+又)]云蹙也亦抽也[摍-百+(囟-乂+又)][捆-木+支]不申也从手[宿-百+(囟-乂+又)]声[捆-木+支]音细六反)</p>
<p style="text-align: left">
	　　第十五卷</p>
<p style="text-align: left">
	　　憙法(上希记反论文作憘与憙通用字也考声云憙好也心所悦也广雅云憙媺也说文云恱也从心喜声[女*微]音尾[夗-夕+月]反)</p>
<p style="text-align: left">
	　　齅香(上休又反说文云以鼻就臭也从鼻臭声也臭音丑兽反)</p>
<p style="text-align: left">
	　　诳讇(上俱况反贾注国语云诳犹惑也杜注左传云欺也说文义同从言狂声也下觇染反何休注公羊传谄佞也说文云谀也从言阎声谀音臾论文作谄俗字也)</p>
<p style="text-align: left">
	　　诡诈(上归毁反论文作诡不成字书写错误也许叔重注淮南子云诡慢也广雅云诡随恶也说文云责也从言危声也下责亚反)</p>
<p style="text-align: left">
	　　无隙(下卿逆反贾注国语云隙[璺-玉+玊]也顾野王云憾也说文从阜[光-兀+(日/小)]声[光-兀+(日/小)]音上同论文作隟俗字也)</p>
<p style="text-align: left">
	　　第十六卷</p>
<p style="text-align: left">
	　　弯弓(上绾关反苍颉篇云弯引也说文云持弓引矢也从弓[戀-心]声[戀-心]音挛)</p>
<p style="text-align: left">
	　　跳踯(上狄遥反苍颉篇云跳踊也广雅云上也说文云踊也从足兆声也下程戟反字书正[跍-十+帝]也论文作踯俗字行用已[各-口]故存之也)</p>
<p style="text-align: left">
	　　迫迮(上[袖-由+方]陌反顾野王云迫犹逼也广雅云狭也说文云近也从辵白声下争革反苍颉篇云迮止也考声云狭小也说文从辵乍声辵音丑略反)</p>
<p style="text-align: left">
	　　[民/日/(虫*虫)][此/朿](上问分反案字书正体字亦作[民/虫]也论文作蚉俗行用字也字统云[民/虫]啮人飞虫以昬时而出故字从昬也说文从昬[虫*虫]声啮音妍结反下卒髓反正体字论文作[口*(隹/乃)]非也考声云[此/朿]鸟口也说文云[此/朿]识之也从此朿声髓音虽[此/朿]反朿音次也)</p>
<p style="text-align: left">
	　　第十七卷</p>
<p style="text-align: left">
	　　勇悍(下寒且反字或作忓也家语云悍亦勇也<a>庄子</a>云而我不听我则无悍说文亦勇也从心旱声也)</p>
<p style="text-align: left">
	　　躁[打-丁+夒](上遭喿反正作躁论文作槮是槮袂字音衫斩反非心躁字也前第十卷中已具释讫下音人沼反)</p>
<p style="text-align: left">
	　　所尝(下音常案字书尝正体字也论文作尝非也顾野王云尝试也说文云口味之也从甘尚声也)</p>
<p style="text-align: left">
	　　第十八卷</p>
<p style="text-align: left">
	　　揄扬(上[序-予+(更-一)]朱反下养章反字书云揄引也孔注<a>尚书</a>云扬举也又云大言而疾曰扬也郑笺诗云扬激也广雅云明也说文云揄亦引也扬飞举也二字并从手俞易皆声)</p>
<p style="text-align: left">
	　　啄啖(上陟角反字书正体字也论文作啄俗字也广雅云啄啮也说文鸟食也从口啄声也下谈敢反正啖字也论文作啖俗用字也广雅云啖食也说文从口炎声)</p>
<p style="text-align: left">
	　　骨锁(下苏果反正体字也论文作[骨*巢]非也捡诸字书悉无此[骨*巢]字也考声云锁连环也字书云锁还束也古今正字义同从金[肖-月+貝]声[巢-果+貝]音与上同)</p>
<p style="text-align: left">
	　　第十九卷</p>
<p style="text-align: left">
	　　婆罗痆斯(痆音[赤*皮]黠反梵语也)</p>
<p style="text-align: left">
	　　磨莹(上莫波反下萦定反前法蕰足论第七卷中已释讫)</p>
<p style="text-align: left">
	　　嫉结(上秦栗反王逸注楚辞云害贤曰嫉害色曰妒古今正字从女疾声)</p>
<p style="text-align: left">
	　　若榛(仕臻反考声云榛草木茷盛也古今正字义同从木秦声也)</p>
<p style="text-align: left">
	　　设腊婆水相(腊音蓝答反论文作猎误也梵语云西国河名也)</p>
<p style="text-align: left">
	　　火焰(下阎赡反尚书云火始[炎*(刀/臼)][炎*(刀/臼)]也说文云火微行[炎*(刀/臼)][炎*(刀/臼)]也从炎臽声论文作焰非也)</p>
<p style="text-align: left">
	　　第二十卷</p>
<p style="text-align: left">
	　　船筏(下烦袜反方言云[簿-尃+卑]谓之筏也埤苍筏[簿-尃+卑]也古今正字从竹伐声[簿-尃+卑]步皆反)</p>
<p style="text-align: left">
	　　堤[阿-可+唐](上底奚反徒奚反义同苏林注<a>汉书</a>云堤限也苍颉篇云堤封也韦昭云积土为封限也古今正字从阜是声也下荡郎反郑笺诗云溏涂也许叔重注淮南子云堤也埤苍云长沙谓堤曰[阿-可+唐]也即国语云陂[阿-可+唐]污庳是也古今正字从阜唐声)</p>
<p style="text-align: left">
	　　墙堑(匠羊反正墙字也论文作塘俗字也顾野王云墙亦垣也<a>论语</a>云夫子之墙数仞也说文云垣蔽也从爿啬声啬音使力反下韱渐反)</p>
<p style="text-align: left">
	　　阿毗达磨识身足论卷第一</p>
<p style="text-align: left">
	　　巨溟(下茗经反庄子云溟天池也司马彪注云溟南北极也去日月远故以溟为名也字书云溟海也说文从水冥声冥音同上)</p>
<p style="text-align: left">
	　　瀑流(上袍报反诗传云瀑疾风雨也文字典说云江河水涨急也说文云疾雨也从水[日/出/大/米]声[日/出/大/米]音同上)</p>
<p style="text-align: left">
	　　着[肉*(遻-(這-言))](上长略反下昂各反正体[月*(遻-(這-言))]字也论文作腭俗用字也考声云[月*(遻-(這-言))]龂反从肉[遻-(這-言)]声[遻-(這-言)]音冋上诸字书并无此[月*(遻-(這-言))]字唯说文有谷音巨略反口上阿也从口上冰象其理也象形字也)</p>
<p style="text-align: left">
	　　第二卷</p>
<p style="text-align: left">
	　　诽谤(上匪微反大戴礼云正诽谤之木欲谏之鼓也说文云谤也从言非声下牓浪反杜注左传云谤毁也说文义同从言旁声旁音薄晃反)</p>
<p style="text-align: left">
	　　捺落迦(上难姐反梵语也云<a>地狱</a>名也)</p>
<p style="text-align: left">
	　　第三卷</p>
<p style="text-align: left">
	　　鉆部卢(上俭炎反梵语云外道法名也)</p>
<p style="text-align: left">
	　　牧驴頞李瑟吒(上音木次吕猪反頞音遏梵语云苾蒭名也)</p>
<p style="text-align: left">
	　　第四卷</p>
<p style="text-align: left">
	　　欲廛(下彻连反郑注周礼云廛谓城邑之居也郑又注云市廛物邸舍也言为众欲所聚亦如人之居于廛肆也亦作缠考声云缠绕也束也言被诸欲缠绕束缚也说文云廛一亩半一家之居也从广墨声论文作厘非也)</p>
<p style="text-align: left">
	　　第五卷(无字音释)</p>
<p style="text-align: left">
	　　第六卷</p>
<p style="text-align: left">
	　　若痈(下拥恭反司马彪注庄子云浮热为瘭不通为痈也说文云肿也从疒雝声雝音上同拥音邕拱反瘭音摽也)</p>
<p style="text-align: left">
	　　或拨(下般未反毛诗传云拨犹绝也王逸注楚辞云弃也广雅除也文字典说云治也从手发声)</p>
<p style="text-align: left">
	　　第七卷</p>
<p style="text-align: left">
	　　冥闇(上觅瓶反考声云冥幽暗也诗传云冥窈也郑笺诗云夜也郭注尔雅云幼稚者冥昧也说文云幽也从冂六日数十六日而月始亏也从冂声冂音觅下庵绀反埤苍云闇劣弱也字书云冥也说文云闭门也从门音声也窈音要小反稚音迟里反)</p>
<p style="text-align: left">
	　　愚痴(上遇俱反下耻知反[日*卑]苍云痴騃也淮南子云不免于狂痴也说文云不惠也从疒疑声疒音女厄反)</p>
<p style="text-align: left">
	　　第八卷　第九卷　第十卷(已上并无字音训)</p>
<p style="text-align: left">
	　　阿毗达磨识身足论卷第十一</p>
<p style="text-align: left">
	　　博戏(下希义反尔雅云戏謯也诗传云戏逸豫也古今正字从戈[戲-戈]声[戲-戈]音欣衣反)</p>
<p style="text-align: left">
	　　耽媱(上答甘反下音[泳-永+(瑤-王)]孔注尚书云媱过也贾注国语云媱邪也又云失礼忘善日媱也郑注礼记云媱犹放也说文曰私迎也从女[榣-木]声[榣-木]音同上)</p>
<p style="text-align: left">
	　　第十二卷</p>
<p style="text-align: left">
	　　才睹(上在来反又音在顾野王云才犹仅也汉书云才数目耳古今正字从糸[毚-、]声[毚-、]音仕咸反下都鲁反广雅云睹视也古今正字云睹见也从见者声)</p>
<p style="text-align: left">
	　　螘卵(上宜倚反正作螘字论文作蚁通用字也尔雅云小者螘也说文蚍蜉也云从虫岂声下峦管反)</p>
<p style="text-align: left">
	　　濯[泳-永+(生/(丹-、+〡))](上直角反诗传云濯涤也又云濯所以救热也顾野王云洛也广雅云濯洗也说文云浣也从水翟声翟音狄也下正体清字也)</p>
<p style="text-align: left">
	　　第十三第十四第十五第十六第十七(已上五卷并无字音训)</p>
<p style="text-align: left">
	　　阿毗达磨界身足论上卷</p>
<p style="text-align: left">
	　　[聰-囪+(句-口+夕)]睿(上[夕/鹿]公反诗传云[聰-囪+(句-口+夕)]闻也韩诗云明也孔注尚书云[聽-王]也说文察也从耳匆声匆音同上下营惠反尚书云睿作圣广雅云智也贾注国语云明也说文云深明也从[(├/(月-一))*又]从目从谷省声[(├/(月-一))*又][立/口]残)</p>
<p style="text-align: left">
	　　嚣举(上希骄反郑注周礼云嚣欢也顾野王云嚣犹谊哗也尔雅云闲也说文声也器出头上也从[器-犬]从页页音首也[器-犬]音庄立反)</p>
<p style="text-align: left">
	　　尤蛆(下[覤-儿+豆]余反考声云蛆败肉中虫也古今正字云蝍蛆[其-(一/八)]螮马蚿也音弦北燕谓之蛆渠也从虫且声)</p>
<p style="text-align: left">
	　　很悷(上痕艮反下犁帝反前集异门论第三卷中已释讫)</p>
<p style="text-align: left">
	　　瞑眩(上绵偏反正体字也论文作[目*面]非也下玄绢反尚书云若药不瞑眩厥疾不瘳考声云瞑眩困闷也苍颉篇云视之不明也贾注国语云目惑也说文云瞑翕目也从目冥冥亦声眩目无常主也从目玄声)</p>
<p style="text-align: left">
	　　中卷　下卷(并无字可音训)</p>
<p style="text-align: left">
	　　后序</p>
<p style="text-align: left">
	　　纰[革*(丙/(敲-高))](上[匚@人]毗反考声云纰帛疏薄也礼记云一切纰谬则民莫得其[(餐-食)-又+人]也郑玄注云纰犹错也古今正字从糸比声也下[名*頁]更反广雅云鞕坚也说文云从革更声论文从石作硬俗用字也)</p>
<p style="text-align: left">
	　　雄杰(下干檗反郑注礼记云杰谓才能也诗传云杰特立也笺云英杰也考声云才过万人曰杰也淮南子云智过千人者谓之杰也古今正字云敖也从人桀声敖音五刀歹)</p>
<p style="text-align: left">
	　　忼慨(上苦朗反下开爱反顾野王云忼慨不得志也又云忼慨谓愤壮慨叹太息也或为忾字文字典说云忼慨惋愤也二字并从心亢既皆声也论文作慷恺非也)</p>
<p style="text-align: left">
	　　繄可(上壹奚反考声云繄叹声也顾野王云繄发语声为繄也文字典说云助语之辞也从糸殹声殹音壹计反)</p>
<p style="text-align: left">
	　　殚言(上旦兰反考声云殚殛尽也孔注尚书亦云尽也古今正字义同从[(餐-食)-又]单声殛音矜力反[(餐-食)-又]音在安反)</p>
<p style="text-align: left">
	　　虚簉(下初瘦反杜注左传云簉副也考声云厕也充也古今正字从草造声论文从竹作簉传写误也)</p>
<p style="text-align: left">
	　　操觚(上草遭反考声云操持也取也文字典说从手喿声喿音[揆-天+虫]躁反下古胡反正从木作柧通俗文云柧八棱也云削木为八棱操以书也古人用之今则不用也说文亦棱也从<a>木瓜</a>声论作觚酒器也)</p>
<p style="text-align: left">
	　　函杖(上音含郑注礼云含容也)</p>
<p style="text-align: left">
	　　雕斲(上鸟僚反考声云雕饰也孔注尚书云雕画也顾野王云镌克之也广雅云镂也文字典说云雕琢文也刻画也从彡周声彡音杉也下竹角反孔注尚书云斲削也杜注左传云执斲者匠人也说文云斫也从斤[斲-斤]声[斲-斤]音投斗反)</p>
<p style="text-align: left">
	　　波[滕-月+舟](下特登反毛诗云百川[滕-月+舟]沸也考声及顾野王并云[滕-月+舟]水上涌也文字典说云水沸涌也从水[舟*(券-刀)]声也[舟*(券-刀)]音沉锦反字书正作[滕-月+舟]论文作[潫-糸+馬]非也字或作[滕-月+洀]也与[滕-月+舟]同也)</p>
<p style="text-align: left">
	　　阿毗达磨品类足论第一卷</p>
<p style="text-align: left">
	　　沙门慧琳撰</p>
<p style="text-align: left">
	　　所齅(下休宥反论语云子路拱之三齅而作说文云以鼻就臭也故从鼻鼻亦声也)</p>
<p style="text-align: left">
	　　歰性(上山立反正体字也王逸注楚辞云歰难也郭注方言云歰犹[希-巾+ㄙ]也说文云不滑也从四止二倒书二正也论文从水作涩俗字非也)</p>
<p style="text-align: left">
	　　宽旷(下郭谤反孔注尚书云旷空也广雅云大也苍颉篇云[跳-兆+(梳-木)]旷也说文云明也从日广声)</p>
<p style="text-align: left">
	　　第二卷</p>
<p style="text-align: left">
	　　耽嗜(下时利反郑注礼记云耆贪也孔注尚书云甘耆无猒足也说文云嗜欲喜之也从口耆声)</p>
<p style="text-align: left">
	　　第三卷</p>
<p style="text-align: left">
	　　羸惙(上力为反贾注国语云羸病也许叔重注淮南子云劣也杜注左传云弱也说文云瘦也从羊[嬴-女]声[嬴-女]音力卧反下丁劣反考声云惙弱皃也诗传云惙忧也郭注方言云忡惙怖意也文字典说从心叕声叕音丁卫反忡音丑中反)</p>
<p style="text-align: left">
	　　宁谧(下民必反郭注尔雅云谧静也文字典说从言[必/皿]声[必/皿]音同上)</p>
<p style="text-align: left">
	　　躁[打-丁+夒](上子到反下饶沼反前集异门足论第十卷中已释讫)</p>
<p style="text-align: left">
	　　[傲-士+出]诞(上遨告反考声云傲憍倨也慢也文字典说云傲不敬也从人敖声字或作[(敖-士+出)/女]也论文作慠俗用字也下坛旦反孔注尚书云诞欺也又云大也许叔重注淮南子云慢也文字典说从言延声)</p>
<p style="text-align: left">
	　　第四卷(无字音释)</p>
<p style="text-align: left">
	　　第五卷</p>
<p style="text-align: left">
	　　四[桓-旦+(尸@乙)](嘤革反正从车作軶考工记云车人为軶长六尺谓辕端压牛领者也论从手作扼非此义也是扼椀字)</p>
<p style="text-align: left">
	　　从第六卷至第十八卷计一十三卷</p>
<p style="text-align: left">
	　　(文易并无难字可音释)</p>
<p style="text-align: left">
	　　众事分阿毗昙论第一卷(无字可音释)</p>
<p style="text-align: left">
	　　第二卷</p>
<p style="text-align: left">
	　　捷疾(上潜叶反考声云捷健也疾也慧也亦作疌云行疾也毛诗捷[勝-月+舟]也杜注左传云捷克也说文云猎也从手疌声疌音同上猎音力合反)</p>
<p style="text-align: left">
	　　飘驰(上疋瓢反诗传云回风为飘也郭注尔雅云箕为飘风也文字典说从风票声票必遥反)</p>
<p style="text-align: left">
	　　第三卷(无字音训)</p>
<p style="text-align: left">
	　　第四卷</p>
<p style="text-align: left">
	　　抟食(上徒鸾反杜注左传云抟手抟也考声云抟令相着也文字典说云圜也从手专声论文从专作揣是揣量字非手抟义也揣音初委反)</p>
<p style="text-align: left">
	　　猗觉枝(上意宜反诗传云猗叹辞也又云角而束之曰猗说文云犗犬也从犬奇声[愘-ㄆ+丰]音革卖反)</p>
<p style="text-align: left">
	　　第五卷</p>
<p style="text-align: left">
	　　堤[阿-可+唐](上帝奚反苏林注汉书云堤封万井也韦昭云积土为封限也说文堤[阿-可+唐]也从阜是声也下荡郎反尔雅云庙中路谓之[阿-可+唐]也郑笺诗云[阿-可+唐]当涂也许叔重注淮南子云[阿-可+唐]亦堤也埤苍云长沙人谓堤曰[阿-可+唐]也考声云[阿-可+唐]陪土为路也云堤也古今正字亦云堤也陂[阿-可+唐]也从阜唐声论文作堤塘俗通用字也)</p>
<p style="text-align: left">
	　　第六卷至第十二卷(并无字可音训)</p>
<p style="text-align: left">
	　　阿毗昙毗婆沙论第一卷</p>
<p style="text-align: left">
	　　沙门玄应撰</p>
<p style="text-align: left">
	　　阿毗昙(或言阿毗达磨或云阿鼻达磨皆梵言转也此译云胜法或言无比法以诠慧故也或云向法以因向果或名对法以智对境也)</p>
<p style="text-align: left">
	　　毗婆沙(随相论作毗颇娑此云广解应言鼻婆沙译云种种说或言分分说或言广说同一义也)</p>
<p style="text-align: left">
	　　优波提舍(此云逐分别所<a>说法</a>门随后即释旧人义译为论义经也)</p>
<p style="text-align: left">
	　　犍度(巨焉反此言讹略也应云娑犍图犍音居言反此云聚中阿含经云犍度者此言积木义亦一也)</p>
<p style="text-align: left">
	　　评曰(皮命反谓量议也字书评订也订音徒顶反说文云订评议也)</p>
<p style="text-align: left">
	　　第二卷(先不音)</p>
<p style="text-align: left">
	　　第三卷</p>
<p style="text-align: left">
	　　渴伽月(藏经作佉伽皆讹也正言朅伽朅音去谒反此译云犀牛毗沙拏此云角谓犀牛一角亦独也喻独觉也言一一独居山林也)</p>
<p style="text-align: left">
	　　般吒(此讹略也应言般荼迦此云黄门其类有五般荼迦总名一谓具男根而不生子二[倔-出]利沙般荼迦[倔-出]利沙此云妒谓见他共淫即发情欲不见不发三扇荼般荼迦谓本来男根不满故不能生子四博叉般荼迦谓半月作男半月作女博叉此云助谓两半月助成一满月也五留拏般荼迦谓被刑男根留拏此云割也)</p>
<p style="text-align: left">
	　　第四卷</p>
<p style="text-align: left">
	　　刀鞘(小尔疋作鞘诸书作削同思诮反方言剑削关东谓之削关西谓之鞞音饼说文刀鞞也江南音啸关中音笑)</p>
<p style="text-align: left">
	　　[尸@矢][尸@(泳-永+毛)](又作茵古书亦作矢同失旨反说文云粪也下又作尿同娆[第-(竺-二)]反通俗文出脬曰尿字林[尸@(泳-永+毛)]小便也医方多作矢溺假借也论文作屎音香[倔-出]反殿屎呻吟也屎非此义)</p>
<p style="text-align: left">
	　　第五卷</p>
<p style="text-align: left">
	　　颇有(普我反诸书语辞也)</p>
<p style="text-align: left">
	　　眼瞳(徒公及埤苍目珠也眼中瞳子也)</p>
<p style="text-align: left">
	　　第六卷(先不音)</p>
<p style="text-align: left">
	　　第七卷</p>
<p style="text-align: left">
	　　瞿翅罗鸟(经中或作拘枳罗鸟或作俱翅罗鸟同一种此译云鵶鸟也又云好声鸟也此鸟形丑声好从声为名也共命鸟也)</p>
<p style="text-align: left">
	　　捕狙(又作[覤-儿+目]同千絮反三苍狙伺也通俗文伏伺曰狙是也狙亦观视也谓相候视论文作[木*(刃/一/刃/一)]此字习误已久人莫辩正)</p>
<p style="text-align: left">
	　　祇洹(犹是只陀此言讹也应云栘多或言逝多此云战胜婆那此云林名为胜林栘音是奚反)</p>
<p style="text-align: left">
	　　厕溷(测吏反谓人杂厕在上非一也下胡困反广疋圊圂庰厕也厕亦圂也言溷浊也或言清言至秽处宜修治使洁清也)</p>
<p style="text-align: left">
	　　粗触(且胡反广疋粗大也又人之警防亦曰[夕/鹿]鹿性食息自相背虑人兽之害警亦如之故字从三鹿字意也)</p>
<p style="text-align: left">
	　　[阿-可+(乃/木)]谷(徒果反字林[阿-可+(乃/木)]小堆也吴人谓积土为[阿-可+(乃/木)]今其义)</p>
<p style="text-align: left">
	　　次压(于甲反苍颉解诂云压镇也笮也论文作押音甲尔疋押辅也亦束也押非此用)</p>
<p style="text-align: left">
	　　白墡(字体作墠字林音善土名也即白土也亦名垩案吴普本草云白垩一名曰堚是也)</p>
<p style="text-align: left">
	　　第八卷</p>
<p style="text-align: left">
	　　瞟翳(疋眇反目病也下或瞖同于计反)</p>
<p style="text-align: left">
	　　若挑(他尧反说文云挑抉也以手抉挑出物也)</p>
<p style="text-align: left">
	　　孪子并(所患反广疋孪两也通俗文连子曰孪字林双生也苍颉篇一生雨子也并音蒲茗反尔疋并并也亦俱也言若二身根即二人连并此不可也)</p>
<p style="text-align: left">
	　　潢水(胡光反说文潢久积水池也大曰潢小曰洿洿浊水也)</p>
<p style="text-align: left">
	　　捐[打-丁+沓](古文[韋*沓]同徒答反说文指[打-丁+沓]也一曰韦[打-丁+沓]也今之射[韋*沓]是也)</p>
<p style="text-align: left">
	　　第九卷</p>
<p style="text-align: left">
	　　操杖(又作[敲-高+喿]同错劳反说文操把持也执捉也论文作[木*((刃/一)*(刃/一))]非也)</p>
<p style="text-align: left">
	　　驳色(补角反字林班驳色不纯也通俗文黄杂谓之驳荦论文从交作驳兽名锯牙食[虎-儿+巾]豹者也)</p>
<p style="text-align: left">
	　　诡诳(俱毁反谓变诈也三苍诡谲也谲诈也广疋诡欺也)</p>
<p style="text-align: left">
	　　第十卷　第十一卷(并先不音)</p>
<p style="text-align: left">
	　　第十二卷</p>
<p style="text-align: left">
	　　纠索(居柳反苍颉解诂云绳三合曰纠小尔疋云大曰索小曰绳也)</p>
<p style="text-align: left">
	　　博弈(古文簿同补莫反下余石反方言博或谓之棋亦围棋也方言自关而东齐鲁之间皆谓围棋为弈尔疋云棋局谓之弈)</p>
<p style="text-align: left">
	　　第十三卷(先不音)</p>
<p style="text-align: left">
	　　第十四卷</p>
<p style="text-align: left">
	　　般阇于瑟(或作般遮于瑟皆讹略也应言般遮跋利沙又言般遮婆栗史迦般遮此云五婆栗史迦此云年谓五年一大会也佛去世一百年后阿瑜迦王设此会也自兹以后执见不同五师竞分遂成五部或十八部也)</p>
<p style="text-align: left">
	　　第十五卷</p>
<p style="text-align: left">
	　　五曀(古文[怡-台+壹]同于计反小尔疋云幽曀闇昧冥也释名曀翳也使曰光不明净也)</p>
<p style="text-align: left">
	　　窳惰(臾乳反尔疋窳劳也郭璞曰劳苦者多惰窳也言[娕*頁]人不能自起如瓜瓠在地不能自立故字从瓜又[娕*頁]人恒在室中故字从穴)</p>
<p style="text-align: left">
	　　一的(古文[釣-金+弓]说文作的同都历反的明也诗云发彼有的传曰的射质也谓的然明见也今射堋音朋中珠子也)</p>
<p style="text-align: left">
	　　第十六卷</p>
<p style="text-align: left">
	　　麻干(工且反麻茎也亦枝主名干广疋干本也三苍枝干也字宜作[卄/點]揩二形音皆今呼为麻[卄/點]是也)</p>
<p style="text-align: left">
	　　第十七卷(先不音)</p>
<p style="text-align: left">
	　　第十八卷</p>
<p style="text-align: left">
	　　彷徉(扶羊蒲光二反下余章反广疋彷徉徙倚也亦徘徊也)</p>
<p style="text-align: left">
	　　作屣(古文[革*徙][革*麗]二形同所绮所解二反说文屣鞮属也鞮韦履也鞮音都奚反)</p>
<p style="text-align: left">
	　　军持(此译云瓶谓双口澡罐也西国尼畜君持僧畜澡罐皆不得互挺论文作挺也)</p>
<p style="text-align: left">
	　　第十九卷</p>
<p style="text-align: left">
	　　桦皮(胡霸反木名也皮可以饰弓者也)</p>
<p style="text-align: left">
	　　一畦(胡圭反苍颉篇田五十亩曰畦畦埒也埒封也道径也埒音劣)</p>
<p style="text-align: left">
	　　第二十卷</p>
<p style="text-align: left">
	　　瞪[目*(日/目)](宜作[夢-夕+登]瞢徒登反下亡登反韵集云失卧极也亦乱闷也论文作瞪[悍-干+月]非)</p>
<p style="text-align: left">
	　　曲蟺(音善古今注云丘蚓也一名[(昝-人+卜)-日+虫]蟺江东名寒蚓善长吟于地中江东谓为歌女或谓之鸣砌论文作蝉非体也)</p>
<p style="text-align: left">
	　　曲偻(力矩反通俗文曲脊之伛偻春秋宋鼎铭曰一命而偻再命而伛三命而俯杜预曰府恭于伛伛恭于偻身命曲恭益加也论文作軁或作瘘并非也)</p>
<p style="text-align: left">
	　　傎伏(又作[傎*頁][起-巳+真]二形同音丁坚反广疋傎倒也谓反倒也下古文踣今作仆同蒲北反说文仆顿也谓[止/剛]覆也论文作颠伏非体也)</p>
<p style="text-align: left">
	　　是筏(通俗文作[舟*發]韵集作拨同扶月反谓编竹木浮于河以运物者也)</p>
<p style="text-align: left">
	　　印[愔*戈](于[希-巾+ㄙ]反三苍印信也捡也字从爪[ㄗ@、]也下音节下又作[惚-勿+土]同昌志反通俗文私记为[愔*戈]旧音皆与知识同更无别音)</p>
<p style="text-align: left">
	　　第二十一卷</p>
<p style="text-align: left">
	　　船[竺-二+淠](蒲隹反方言[簿-尃+卑]谓之筏南土名[簿-尃+卑]北人名筏论文作捭非体也)</p>
<p style="text-align: left">
	　　髋骨(又作臗同苦桓苦昆二反说文髋髀上也埤苍臗尻也)</p>
<p style="text-align: left">
	　　营垒(古文作覮同役琼反三苍营卫也部也下又作垒同力癸反军壁曰垒垒亦重也)</p>
<p style="text-align: left">
	　　洟唾(古文[鼻*弟]同他计反三苍洟鼻液也<a>周易</a>齐咨涕洟自目日涕自[自/(叟-又+十)]曰洟论文从口作[口*弟]又作涕并非体也)</p>
<p style="text-align: left">
	　　肪[狦-(狂-王)+月](府房反肪[夗-夕+月]也脂肪也下先安反通俗文在腰曰肪在胃曰[月*冊][月*冊]脂也谓肠[狦-(狂-王)+月]脂也论文作[月*散]非也)</p>
<p style="text-align: left">
	　　脑胲(古才反足大指也案字义宜作解音胡卖反谓脑缝解也无上依经云顶骨无胲是也)</p>
<p style="text-align: left">
	　　窓向(又作囱[片*(公/心)][惌-夗+毋]三形同楚江反正曰窓也旁窓曰牖以助明也下许亮反二苍向北出牖也向亦窓也论文作扄古萤反扄纫也外闭者也扄非今义)</p>
<p style="text-align: left">
	　　衣[袖-由+(戒-廾+(┐/一/八))](孤得反相传云谓衣襟也未详所出)</p>
<p style="text-align: left">
	　　蹻足(丘消反苍颉解诂云举足行高也汉书云蹻足文[肄-聿+頁]曰蹻犹翘也)</p>
<p style="text-align: left">
	　　第二十二卷　第二十三卷　第二十四卷(并先不音)</p>
<p style="text-align: left">
	　　第二十五卷</p>
<p style="text-align: left">
	　　軶靷(又作扼同于革反小尔疋衡扼也谓辕端[猒/土]牛领者也)</p>
<p style="text-align: left">
	　　第二十六卷</p>
<p style="text-align: left">
	　　以茧(古文[糸*見]同古典反蚕萦丝者也苍颉解诘云茧未缲也字从虫从糸芾声芾音眠)</p>
<p style="text-align: left">
	　　日[日/出/大/米](袍冒反[日/出/大/米]晒也说文[日/出/大/米]晞干也字从日从出从八音拱米字意也)</p>
<p style="text-align: left">
	　　第二十七卷</p>
<p style="text-align: left">
	　　失兽摩罗(或言失收摩罗此云煞子鱼也善见律译云鳄鱼广州土地有之鳄音五各反)</p>
<p style="text-align: left">
	　　鳣鱼(知连反尔雅鳣大鱼也似鱏而短鼻口在颔下江东呼为黄鱼长二三文鱏音徐林反)</p>
<p style="text-align: left">
	　　兴渠(此是树汁西国取之以置食中今有阿魏药是也)</p>
<p style="text-align: left">
	　　歧路(古文[技/山][翅-羽+邑]二形同渠宜反谓枝别义也尔雅道二达谓之歧谓歧道直出者释名物两为歧此道似之<a>史记</a>杨朱泣歧路是也)</p>
<p style="text-align: left">
	　　第二十八卷(先不音)</p>
<p style="text-align: left">
	　　第二十九卷</p>
<p style="text-align: left">
	　　门阃(又作捆同苦本反说文捆门橜也三苍门限也)</p>
<p style="text-align: left">
	　　第三十卷　第三十一卷(并先不音)</p>
<p style="text-align: left">
	　　第三十二卷</p>
<p style="text-align: left">
	　　户枢(齿臾反广疋枢本也尔疋枢谓之椳郭璞曰谓扉枢也椳音五回反)</p>
<p style="text-align: left">
	　　盈长(又作嬴同弋成反下除亮反字林嬴有余也广疋益也长乘也)</p>
<p style="text-align: left">
	　　祝诅(说文作酬今作咒同之授反下古文[樝-木+示]同侧据反释名祝属也以<a>善恶</a>之辞相属着也诅阻也谓使人行事咀限于言)</p>
<p style="text-align: left">
	　　第三十三卷</p>
<p style="text-align: left">
	　　傎蹶(都贤反傎倒也下又作[跳-兆+闕]同居月巨月二反蹶仆也亦顿也前覆也)</p>
<p style="text-align: left">
	　　第三十四卷　第三十五卷　第三十六卷　第三十七卷(并先不音)</p>
<p style="text-align: left">
	　　第三十八卷</p>
<p style="text-align: left">
	　　鈆性(役川反说文鈆青金也尚书青州贡鈆是也锡银鈆之间也)</p>
<p style="text-align: left">
	　　竹篾(莫结反埤苍折竹支也中国谓竹篾为[竺-二+(亮-儿+几)][竺-二+(亮-儿+几)]音弥蜀土亦然也)</p>
<p style="text-align: left">
	　　第三十九卷</p>
<p style="text-align: left">
	　　殨风(又作溃同胡对反说文殨漏也谓决溃[病-丙+(雍-〦)]疮也论文作瞆[月*巳]瞆也膭非字体又作[日*貴]浮鬼反三苍[腕-夗+隹]多滓也膭非此义)</p>
<p style="text-align: left">
	　　麋鹿(亡皮反说文鹿属也以冬至解角者)</p>
<p style="text-align: left">
	　　第四十卷</p>
<p style="text-align: left">
	　　火燧(又作[隊/火]同辞醉反火[母-(、/、)+〡]也世本云造火者燧人也固以为名也)</p>
<p style="text-align: left">
	　　墟[齒*虐](去于反下五各反齿内上下肉也)</p>
<p style="text-align: left">
	　　第四十一卷(先不音)</p>
<p style="text-align: left">
	　　第四十二卷</p>
<p style="text-align: left">
	　　蔬食(所于反字林蔬菜也尔疋郭璞曰凡可食之菜通名曰蔬也)</p>
<p style="text-align: left">
	　　因舫(甫妄反通俗文连舟曰舫尔疋舫舟也郭璞曰并两船也又舫亦[打-丁+舟]也注云水中筏也)</p>
<p style="text-align: left">
	　　佉楼书(应言佉路瑟吒谓北方边处人书也)</p>
<p style="text-align: left">
	　　第四十三卷</p>
<p style="text-align: left">
	　　执[矛*贊](字诂古文镩[矛*(替-曰+貝)]二形今作[示*(烈-列+(爨-(大/火)))]同千乱反广疋[矛*(替-曰+貝)]谓之鋋小矛也鋋音市延反)</p>
<p style="text-align: left">
	　　褰衣(又作攐丘焉反礼记暑无褰裳郑玄曰褰去也)</p>
<p style="text-align: left">
	　　观垣(宇烦反诗云太师维垣传曰垣墙也释名垣援也人所依阻以为援卫也)</p>
<p style="text-align: left">
	　　第四十四卷　第四十五卷(并先不音)</p>
<p style="text-align: left">
	　　第四十六卷</p>
<p style="text-align: left">
	　　执盾(食尹反盾所以捍身蔽目也以自蔽从十目象形厂声论文作阑楯之楯非体)</p>
<p style="text-align: left">
	　　俾倪(又作[改-己+(田/十)]堄二形同普米反下吾礼反广雅[俾-(白-日)]倪堞女墙也埤苍城上小垣也释名云言于孔中[俾-(白-日)]倪非常事也)</p>
<p style="text-align: left">
	　　器仗(袪冀反下治亮反汉书荆器械之品应劭曰内盛曰器外盛曰械一曰无盛曰器仗兵器也五刃总名兵人所执持曰仗也)</p>
<p style="text-align: left">
	　　第四十七卷　第四十八卷　第四十九卷　第五十卷　第五十一卷　第五十二卷　第五十三卷(并先下音)</p>
<p style="text-align: left">
	　　第五十四卷</p>
<p style="text-align: left">
	　　捷树(字诂古文捷今作接同子叶反相接也言接树无根也)</p>
<p style="text-align: left">
	　　殉肠(先不音)</p>
<p style="text-align: left">
	　　第五十五卷</p>
<p style="text-align: left">
	　　斑驳(又作辩同补顽反苍颉篇斑文皃也杂色为驳不纯色也)</p>
<p style="text-align: left">
	　　卜筮(时制反礼记龟为卜蓍为筮卜筮者所以决嫌疑定犹豫故疑即筮之字从竹从巫筮者揲蓍取卦析竹为爻故字从竹揲音食列余列二反)</p>
				</div></div><hr><script charset='utf-8' src='../../js/footer.js'></script></body></html>