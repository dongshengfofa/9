<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第八十九卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第八十九卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第八十九卷</strong></p>
<p style="text-align: left">
	　　翻经<a>沙门</a>慧琳撰</p>
<p style="text-align: left">
	　　音梁[幹-干+舟]高僧传</p>
<p style="text-align: left">
	　　从第一尽第六卷</p>
<p style="text-align: left">
	　　高僧传第一卷</p>
<p style="text-align: left">
	　　(慧皎集传　慧琳音)</p>
<p style="text-align: left">
	　　锋镝(上捧容反文颍注<a>汉书</a>云锋锐也说文云锋即兵刃端也从金夆声夆音同上下丁历反广雅云镝箭镞也说文镝箭锋也从金啇声啇音同上)</p>
<p style="text-align: left">
	　　蔡愔(下挹针反文字典说云愔和也从心音声蔡愔人名也)</p>
<p style="text-align: left">
	　　雒邑(郎各反刘向典略云汉朝火德王为水[斖-且+(烈-列+酉)][斖-且+(烈-列+酉)]能克火故去水而加隹)</p>
<p style="text-align: left">
	　　怼恨(上锤类反尔雅云怼怨也说文从心对声也)</p>
<p style="text-align: left">
	　　不悛(下取宣反孔注<a>尚书</a>云悛改也说文悛上也从心[唆-口]声[唆-口]音七旬反)</p>
<p style="text-align: left">
	　　[邱-丘+共]亭湖(上拱龙反异菀云[邱-丘+共]邑名也<a>晋书</a>郭璞传云[邱-丘+共]亦亭名也郡国志案图籍云豫章郡有[邱-丘+共]亭湖前内典录音义已释)</p>
<p style="text-align: left">
	　　赞呗(上佐旦反释名云赞谓称人之美也文字典说赞犹褒扬其美德也从言赞声赞音同上下牌拜反文字典说呗赞梵声也从口贝声)</p>
<p style="text-align: left">
	　　长跽(奇蚁反<a>庄子</a>云擎跽曲拳人臣之礼也说文云跽长跪也从足忌声或作[匕*其])</p>
<p style="text-align: left">
	　　一椷(下陷缄反广雅云箧谓之椷说文箧也从木咸声传中作函俗用亦古字也)</p>
<p style="text-align: left">
	　　矛楯(上贾侯反郑笺诗云予兵也考工记云酋矛有四尺也说文矛长二丈建于兵车也象形字古文从金作[金*矛]又从戈作[戒-廾+矛]传中从牟作鉾音训亦同俗字也下唇准反郑注周礼云楯可以藩蔽者也案楯即今牌也说文云楯瞂也所以杅身蔽目象形字也[盾*犬]音代)</p>
<p style="text-align: left">
	　　图谶(上度奴反左传图画也谋样也郑注周礼图谓考绩之言也何注公羊传云计也说文图画计难也从口[圖-囗]声[圖-囗]音徒难意也转注字也下楚谮反苍颉篇云谶验也说文从言韱声也韱音佥也)</p>
<p style="text-align: left">
	　　惛漠(上忽昆反孔注尚书云惛乱也说文云惛不憭也从心昏声憭音了下茫博反郑注尔雅云漠谓静察也楚辞云欲寂寞而绝端说文漠谓北方幽冥沙漠也从水莫声也)</p>
<p style="text-align: left">
	　　枪然(上策争反字统云枪枪踵声也说文从金仓声也)</p>
<p style="text-align: left">
	　　砧锤(上絷林反郭注尔雅云砧谓斫木质也苍颉篇云呋也考声捣衣石也从石作砧与砧字同文字典云从木甚声字书又从支作[敲-高+(甚-儿+人)]或作枮音训并同下坠追反方言云锤重也考声鑯锤也文字典说从金追声亦从垂作锤音同传文作捶俗字也)</p>
<p style="text-align: left">
	　　苛虐(上贺哥反贾逵注国语云苛酷也博雅云怒也广雅云烦虐也说文从草可声也传文作荷非也)</p>
<p style="text-align: left">
	　　孙绰(下昌约反晋侍中孙绰字兴公人名)</p>
<p style="text-align: left">
	　　欻然(上薰律反说文欻忽也从欠炎声)</p>
<p style="text-align: left">
	　　炖煌(上遁魂反下音皇汉书云炖煌郡沙州也武帝元年分酒泉郡置之也杜林注云炖煌以为古瓜州也古今正字炖煌二字并从火形声字也)</p>
<p style="text-align: left">
	　　漱水(上[桉-女+(火/又)]宥反字书云漱激荡也说文漱盥荡口也从水欶声亦会意字也欶音朔也)</p>
<p style="text-align: left">
	　　汧阳县(上遣延反班固西都赋云汧涌其西字林云汧水出右扶风字统云汧西北入崤函渭也说文从水开声幵音牵)</p>
<p style="text-align: left">
	　　既[真/心](下叱人反字书云正作德顾野王云德谓恚也古今正字从心真声也)</p>
<p style="text-align: left">
	　　琅[王*耶]王珉(上浪当反汉书云琅邪郡今沂州也下密彬反人名也彬音彼珉反)</p>
<p style="text-align: left">
	　　金日磾(日音人质反下邸埿反汉侍中姓名也)</p>
<p style="text-align: left">
	　　髫年(上田遥反苍颉篇云髫髦也文字集略从周作[髟/周]小儿发也字统云髫小儿为饰也文字典略从髟召声亦从齿作龆髦音毛)</p>
<p style="text-align: left">
	　　敷析(上抚无反孔注尚书云敷施也说文从攴[(甫-、)/方]声下星积反孔注尚书云析分也文字典说云剖也从木斤声传中作[木*片]俗字也)</p>
<p style="text-align: left">
	　　第二卷</p>
<p style="text-align: left">
	　　倜傥(上汀历反下汤朗反司马相如封禅书云倜傥穷变也顾野王云倜傥犹出群也<a>史记</a>云好奇伟倜傥是也古今正字倜傥二字并从人从倜党皆声也)</p>
<p style="text-align: left">
	　　渊粹(上一玄反下虽醉反王弼注<a>周易</a>云精纯也广雅云纯也说文云粹不杂也从米卒声或从目作睟音训同)</p>
<p style="text-align: left">
	　　研核(上啮坚反博雅云研思虑熟也说文云研磨也从石幵声幵音牵或从手作揅[(干*干)/皿]并古字也音训并同下衡革反声类核覆也汉书云其审核之务准古法也说文考实事也从西敫声西音呼嫁反敫音击)</p>
<p style="text-align: left">
	　　勍敌(上竞迎反埤苍勍健也广雅武也说文犹强也从力京声下亭历反杜注左传云敌对也又当也尔雅云匹也说文云敌述也从攴啇声述音求亦配匹也攴音普卜反啇音的传文作[敵-ㄆ+殳]俗字)</p>
<p style="text-align: left">
	　　狼狈(上音郎下音贝文字集略云狼狈败乱也桂菀珠丛云狼狈猝猲也考声猝遽也又戾狼也古今正字狼狈并从犬形声字猝音卒)</p>
<p style="text-align: left">
	　　仅以(上音近广雅云仅犹少也何休注公羊传云仅劣也贾逵注国语云仅才能也说文亦财能也从人堇声堇音谨)</p>
<p style="text-align: left">
	　　忘倦(上音亡顾野王云[(└@人)/心]不忆也下权眷反孔注尚书云倦犹懈也苍颉篇云倦约也广雅云极也亦亡也说文云疲也从人卷声声类从力作劵博疋作倦亦通)</p>
<p style="text-align: left">
	　　纰僻(上匹弥反<a>礼记</a>云一物纰缪民不得其[(餐-食)-又+人]郑注云纰错也说文从糸比声糸音覔下娉壁反郑笺毛诗云僻谓邪僻也顾野王云僻谓为事枉不中理也说文僻避也从人辟声也)</p>
<p style="text-align: left">
	　　僧[契-大+石](下良若反僧名也考声云[契-大+石]磨刃也)</p>
<p style="text-align: left">
	　　僧睿(营桂反沙门也孔注尚书云睿智也说文从[(├/(月-一))*又]从目从谷省[(├/(月-一))*又]音残)</p>
<p style="text-align: left">
	　　欧哕(上讴狗反左传云伏[敲-高+弓]欧血是也说文云欧犹吐也从欠区声[敲-高+弓]音滔又区侯反下冤越反礼记子侍父不敢哕噫嚏欬说文云哕犹气悟也从口岁声噫戹界反嚏音帝欬音开盖反)</p>
<p style="text-align: left">
	　　赍此(上祭奚反郑注周礼云赍行道用财也又注礼记云赍所以给与也顾野王云持也广雅云送也说文持遗也从贝齐声也传作赍俗字也)</p>
<p style="text-align: left">
	　　弃諠(下喧袁反俗字也字书云从雚作欢郑玄注礼记云欢嚣之声也方言云欢让也广雅云鸣也古文从雨口为吅字犹惊也义与諠欢并同亦已见前释)</p>
<p style="text-align: left">
	　　酬[利-禾+((對-寸)/口)](上时周反尔雅云酬报也郭注云酬相报答也郑注礼记云酬之言周也谓忠信为周说文献也从酉州声又古作酬传文从言作詶俗字下正对字丵音士角反传文作对俗字也)</p>
<p style="text-align: left">
	　　妾媵(上佥叶反郑注礼记云妾之言接也白虎通云言以时接见也见贤燕反文字典说云从女从立会意字也下食证反尔雅云媵送也何休注公羊传云媵谓侄娣之媵也古今正字从女[勝-力]声也侄音迭也娣音弟也)</p>
<p style="text-align: left">
	　　棘林(上矜力反郑注周礼棘取其赤而外有刺毛诗传云棘枣也说文棘似枣丛生从并朿会意字也)</p>
<p style="text-align: left">
	　　操笔(上仓刀反说文云操把持也从手喿声喿音燥下悲密反郭注尔雅云蜀人呼笔为不律史记云蒙恬造笔说文从竹聿声传文从毛作笔非也恬音牒兼反)</p>
<p style="text-align: left">
	　　与[貝*親](下楚觐反与嚫字同即[貝*親]僧钱也)</p>
<p style="text-align: left">
	　　太子泓(下戹宏反人名也博雅云泓水深貌说文水下深也从水弘声也)</p>
<p style="text-align: left">
	　　于阗(下田练反胡语西国名今在安西南二千余里贯属安西从门真声传作填也)</p>
<p style="text-align: left">
	　　诡滑(上归委反毛诗云无纵诡随郑笺云无听放诡而随人为恶也淮南子云苏秦以百诡成一信许叔重曰诡犹慢也说文责也从言危声下还八反说文云滑利也从水从骨声也)</p>
<p style="text-align: left">
	　　谤讟(上博浪反杜注左传云谤犹毁也说文从言旁声下同禄反方言云讟犹痛也广雅云恶也杜注左传云诽也说文讟痛怨也从誩卖声传文从黑作黩非也誩音竞也)</p>
<p style="text-align: left">
	　　五舶(下音白庄子云以水为舟则称卫舟太白司马彪注云太白亦船名也广雅云舶舟也苍颉篇云舶大船也古今正字从舟白声)</p>
<p style="text-align: left">
	　　佣织毾(上勇钟反孟子云佣犹役力也顾野王云役力受直若佣广雅云佣使也古今正字佣价于人者也役从人庸声下贪答反埤苍云毾[登*毛]即毛席也释名云毾[登*毛]施之大床前小榻上所敷床者也考声云毾[登*毛]西域织毛为文彩也古今正字从毛[日/羽]声[日/羽]音同上[登*毛]音登)</p>
<p style="text-align: left">
	　　惭悟(上杂甘反说文云惭愧也从心斩声下吾故反说文云悟觉也犹明憭也从心吾声传文作惭误亦通憭音了)</p>
<p style="text-align: left">
	　　托跋焘(次盘末反下音道魏第三主名也)</p>
<p style="text-align: left">
	　　[讌-(烈-列)+火]于(烟见反毛诗传[讌-(烈-列)+火]安也或作宴亦通)</p>
<p style="text-align: left">
	　　第三卷</p>
<p style="text-align: left">
	　　髫龀(上音条前第一卷已训释下梵谨反郑注周礼云龀谓男八岁女七岁毁齿也字统云女七月生齿七岁而龀男八月生齿八岁而龀也说文从齿七声)</p>
<p style="text-align: left">
	　　舛阙(上川兖反司马彪注庄子云舛驳之言许叔重注淮南子云舛相背也顾野王云差舛不齐等也说文云舛对卧也从夕从[(巨-匚)*(十/十)]相背也会意字也传文作舛通也)</p>
<p style="text-align: left">
	　　蹑悬[糸*恒](上尼辄反方言云蹑犹登也苍颉篇云蹑延也象晴虹大矫而亘空以索亘向而直渡曰[糸*恒]传文从鬲作踾传写误非也下亘恒反说文云[糸*恒]索也从糸恒声亦从木作[木*恒]急烈貌也)</p>
<p style="text-align: left">
	　　噤战(上琴饮反楚辞云噤闭口而不言也王逸注楚辞云闭口为噤也说文从口禁声也亦作唫)</p>
<p style="text-align: left">
	　　来蹲(下徂昆反淮南子云蹲即踞也杜注左传云聚之坐也说文亦踞也从足尊声)</p>
<p style="text-align: left">
	　　舓唇(上时耳反说文云舓以舌取物也从舌易声或从氏作舐)</p>
<p style="text-align: left">
	　　幽梗(上一由反毛诗传云幽深远也又云黑色也尔雅云徼也说文幽隐也从[茲-卄]从山会意字也[茲-卄]音同上下耕杏反庄子云梗碍也说文山榆木可为[一/尢]夷也亦犹直也从木更声)</p>
<p style="text-align: left">
	　　俊远(上遵峻反杜注左传云俊绝异也考声才过千人也古今正字从人隽声亦作俊隽音全兖反)</p>
<p style="text-align: left">
	　　盂盛酪(上音于方言云盌谓之盂椀之大而[一/尢]足者是说文从皿于声盛音城郑注周礼在器曰盛说文盛黍稷器也从皿成声下郎各反礼记云以为醴酪也郑注酪酢[栽-木+西]也释名云酪乳汁所作也古今正字从酉各声醴音礼[栽-木+西]音在也)</p>
<p style="text-align: left">
	　　遑遽(上音黄苍颉篇云惶恐也广雅惧也古今正字从辵皇声或从心惶训用并同下渠御反杜注左传遽畏惧也郑注礼记云遽犹猝也考声云急速也古今正字从辵豦声也猝音仓骨反辵丑略反传文作懅同也)</p>
<p style="text-align: left">
	　　勔俯(上绵褊反下音免毛诗传云勔俯勉力也桂苑珠丛亦勉也考声云勔俯犹不倦也古今正字从力面声并形声字传文从黾作僶通也)</p>
<p style="text-align: left">
	　　煨烬(上猥回反广雅煨犹熅也说文煨盆中火也从火煨声下辞尽反俗字也正从火作[盡-((烈-列)/皿)+火]方言云[盡-((烈-列)/皿)+火]犹火余也杜注左传烬火烧余木也故御注<a>孝经</a>序云况泯绝于秦得之者皆煨烬之末说文从火作[盡-((烈-列)/皿)+火]从尽省声也)</p>
<p style="text-align: left">
	　　[(林/日)*ㄆ]憩(上桑旦反从肉[敲-高+林]声下卿刈反韵英憩息也)</p>
<p style="text-align: left">
	　　克捷(上克犹能也尔雅云胜也传文从刀作克同下潜叶反毛诗传云捷即胜也杜注左传云捷亦克也考声云战胜曰捷说文云捷[臘-月+木]也从手疌声疌音同)</p>
<p style="text-align: left">
	　　傔至(谦念反韵英云傔从也从人兼声)</p>
<p style="text-align: left">
	　　恳恻(上康很反郑注周礼云恳坚忍貌也礼记上檀弓云恳乎其至考声云恳至诚也说文从心豤声豤音坤稳反下楚色反广雅云恻悲也说文云痛也从心则声也)</p>
<p style="text-align: left">
	　　黔首(上俭炎反郑玄注礼记黔首民也史记云始皇二十六年更名民曰黔首也说文黔黑黎也从黑今声)</p>
<p style="text-align: left">
	　　悃愊(上苦本反下凭逼反王逸注楚辞云悃志纯也广雅云至也张晏注汉书云悃愊犹至诚也说文云愤至诚谓之悃愊二字并从心困畐皆声也)</p>
<p style="text-align: left">
	　　耸峙(上栗勇反郭注方言云耸犹高也或作竦庄子云竦立而高也说文从耳从声下持理反考声云峙山特立也说文从止寺声传文从山作峙俗用)</p>
<p style="text-align: left">
	　　[鄖-口+(一/(匚*〡*〡*(巨-匚)))]县(上谋候反汉书会稽郡有[鄖-口+(一/(匚*〡*〡*(巨-匚)))]县亦地名也从邑贾声)</p>
<p style="text-align: left">
	　　鄯鄯(音善碛西蕃国名也今安西四镇东镇焉耆是也西去安西七百里也)</p>
<p style="text-align: left">
	　　投簪(下谮森反集训云头冠中玉簪也连上头冠令其不坠说文作旡首笄也象形传文作簪俗字也)</p>
<p style="text-align: left">
	　　火舰(下咸黤反广雅云舰舟也埤苍云舰板屋船也考声云火舰谓战船也古今正字舰谓船上下重也从舟监声也)</p>
<p style="text-align: left">
	　　命济(上明丙反传文误作令非也下节计反孔注尚书云济犹渡也说文从水齐声古文作[滲-(珍-王)+二]音训同传文作济俗字也)</p>
<p style="text-align: left">
	　　水齐(下情细反郑注周礼云以量节之曰齐考声云分叚之剂从刀传文作借用也)</p>
<p style="text-align: left">
	　　深驶(下师事反苍颉篇云驶犹急疾也文字典说云驶谓马行疾也古今正字从马史声)</p>
<p style="text-align: left">
	　　谯王(上徂宵反案汉书沛郡有谯县即谯王之食邑地也说文从言焦声)</p>
<p style="text-align: left">
	　　谙究(上暗含反广雅云谙讽也埤苍云诵也东观汉记云皆谙具数考声云谙记也古今正字从言音声亦作论下鸠又反毛诗传云究穷也郭注尔雅云尽也说文从穴九声)</p>
<p style="text-align: left">
	　　迭相(上田结反郭注方言云迭犹代也说文亦更也从辵失声辵音丑略反声类从足作趺跌即过也非此义也)</p>
<p style="text-align: left">
	　　枢要(触朱反郭注尔雅云户扉枢也广雅云本也韩康伯注周易云枢机制动之主也孝经序要云而撮其枢要也说文从木区声)</p>
<p style="text-align: left">
	　　揜唱(上淹俨反毛诗传云揜抚也字书作奄又从手作掩训义同说文云揜覆敛也从手弇声弇音同上也)</p>
<p style="text-align: left">
	　　第四卷</p>
<p style="text-align: left">
	　　卓荦(下龙角反班固西都赋云卓荦诸夏吕延济注云卓荦超绝也考声云卓荦高貌也说文从牛从劳省声)</p>
<p style="text-align: left">
	　　庾敱(下[卄/又]孩反颍川高士名也左传云高阳氏有才子八人隤敱之类是也说文敱所有治也从文岂声)</p>
<p style="text-align: left">
	　　肸响(上忻说反杨雄甘泉赋云肸响礼融刘良注云肸响布写也孟子云声响遍布也说文从八从肉作[八/肉]血脉在肉中[八/肉][八/肉]而动也案响者应声也高崖大屋声往回应谓之为响注声远布也)</p>
<p style="text-align: left">
	　　[羍*(几@(、/、))]麈[(犀-牛)-〡+└](上正执字从[看-目+(乳-孚)]从[((嘹-口)-小)-日+(工/十)][((嘹-口)-小)-日+(工/十)]亦声[看-目+(乳-孚)]音戟[((嘹-口)-小)-日+(工/十)]音女涉反次朱与反郭注山海经云麈似鹿而大者也声类云麈尾可为扇也晋书云王夷甫尝执玉柄麈尾与手不别也说文云麈鹿属也大而一角从鹿主声下正尾字也)</p>
<p style="text-align: left">
	　　沙汰(音太广雅太涛炼也沙汰去恶物也)</p>
<p style="text-align: left">
	　　游猎(下廉辄反郑笺毛诗云宵田为猎贾注国语云猎犹取也说文从犬[臘-月]声传文作獦同也)</p>
<p style="text-align: left">
	　　凿穴(上音昨说文凿从金从丵从臼从殳已见前释丵音士角反殳音殊下玄决反)</p>
<p style="text-align: left">
	　　着屐(上张略反下擎戟反孔丛子云着高头方履以见平原君是也庄子以屐屩为服谓今之有齿履也说文履谓屩也从履省支声)</p>
<p style="text-align: left">
	　　剡山(上时冉反案剡山今越州剡县山名也)</p>
<p style="text-align: left">
	　　嘲之(上陟交反苍颉篇云嘲调也顾野王云嘲谓相戏调也说文从口朝声也)</p>
<p style="text-align: left">
	　　赙钱(上扶务反郑注周礼云赙丧家谓捕助不足也谷梁传云归死者赠生者曰赙古今正字从贝尃声尃音普[賵-目+月]音礼讽反)</p>
<p style="text-align: left">
	　　才藻(下遭老反孔注尚书云藻水草有文者也毛诗传云藻水菜也案才藻俞人之才若藻之有文也古今正字从草喿声喿音燥到反说文从王作澡义同也)</p>
<p style="text-align: left">
	　　骏逸(上遵峻反郭注穆天子传云骏马之美称也郭注尔雅云骏犹迅速也亦云疾也说文云马之良材者也从[唆-口]声[唆-口]音七旬反也)</p>
<p style="text-align: left">
	　　桀蹠(上[虔-文+ㄆ]孽反考声云桀夏后氏帝谥号也孔注尚书云桀都安邑也谥法云贼人多累曰桀刘熙云以恶逆累贤人也囚夏桀就以为谥也说文云桀桀也从夕从井辜在木上也夕音虽井音[踦-可+(舛-夕)]下征亦反庄子云盗蹠凶恶人也说文云私利财物曰盗玉篇云跖足下也今亦为字桀亡国之君也跖盗蹠也凶人之类也)</p>
<p style="text-align: left">
	　　迟君来(上池尔反说文正迟字也从牛从尾省声传文作迟俗字)</p>
<p style="text-align: left">
	　　摽揭(上必逍反司马彪注庄子云元本摽未战国策云举摽甚高说文从手票声票音必遥反下处孽反郑注周礼云表志谓之揭顾野王云摽谓揭表以识之识音志说文云揭犹高举也从手曷声)</p>
<p style="text-align: left">
	　　[斖-且+(烈-列+酉)][斖-且+(烈-列+酉)](微匪反刘献注周易云[斖-且+(烈-列+酉)][斖-且+(烈-列+酉)]犹微也毛诗传云勉也韩诗外传云进也楚辞云勉遏中也古今正字从酉从爨省)</p>
<p style="text-align: left">
	　　秉二兆(上兵皿反毛诗传云秉操也又云抱也贾逵注国语云秉犹执也广雅云持也说文云秉禾也从又持禾会意字也传文作乘书误也)</p>
<p style="text-align: left">
	　　灵模(莫晡反埤苍模写物之形也广雅亦形模也说文云法也从木莫声传文从才作摸通用也)</p>
<p style="text-align: left">
	　　齐龄(下历丁反广雅云龄年也郑注礼记云龄齿人寿之数也说文从齿令声案传文齐龄二仪者谓寿等天地也)</p>
<p style="text-align: left">
	　　[示*芺]诬(上矣娇反考声云地反物也鬼怪也或从言作訞说文从示芺声也芺音同上传中从女作妖通也下音无杜注左传云诬欺也郑注礼记云妄也加谤也说文加言也从言巫声也并形声字)</p>
<p style="text-align: left">
	　　丘祷(下刀老反郑注周礼云求福曰祷包注<a>论语</a>云祷请于鬼神记文云告事求福也从示从寿示音只)</p>
<p style="text-align: left">
	　　奋宏辔(上分问反马融注尚书云奋明也说文云奋飞也从奞在田上会意也奞音虽下悲媚反毛诗云执辔如紃顾野王云辔所以制车中马也又辔马勒也说文云辔马辔也从丝从軎会意字也軎音卫也)</p>
<p style="text-align: left">
	　　漱流(上[按-女+(火/又)]又反韵英云洗涤口也韵诠云含水搜洗牙齿间也今言漱流者学道山中服食松木饮漱长流以养天年屏绝人间乐其道也从水欶声)</p>
<p style="text-align: left">
	　　[糸*((臣*(夕-、))/皿)]缕(上腊耽反孔注论语云褴麻蕴也郑注礼记蕴亦绵纩也又云旧蕠也说文作緼从丝昷声昷音温下龙女反说文云缕绫也从糸娄声娄音楼也)</p>
<p style="text-align: left">
	　　踧踖(上子育反下精亦反考声云踧踖行不进也广雅云畏敬也马融注论语恭敬貌也说文踧踖行平易也二字并从足叔昔皆声传文作跗俗字也)</p>
<p style="text-align: left">
	　　[穀-(一/禾)+(夕*ㄗ)]破雏行(上控缶反桂菀珠丛云[穀-禾+卵]卵外皮也古今正字从[夕*ㄗ]从壳亦声也壳音同上传文作壳俗字下锄娱反郭注尔雅云雏生而自食者也说文云雏鸡之子也从隹刍声刍音楚俱反籕文作鶵传文作雏通也)</p>
<p style="text-align: left">
	　　余姚坞(下乌古反字统云坞古城也说文从[阜-(口/十)+(耜-耒)]作隖谓小障也传文从土作坞俗字也)</p>
<p style="text-align: left">
	　　异操(下仓诰反王逸注楚辞云操犹志也顾野王云持志贞固曰操说文云操抱持也从手喿声喿音先到反)</p>
<p style="text-align: left">
	　　雩塖(上音诩于反汉书云雩娄县名管庐江豫章郡考声云吴邑名也传文从山作嶀字书及郡国志并无此嶀字多恐传写误耳下音绳考声从土作埵小山也案郡国志埵亭在剡山)</p>
<p style="text-align: left">
	　　有洼隆(上乌花反广雅云洼犹下也淮南子云牛蹄之洼不生鳣鲔亦小水貌也说文从穴洼声洼音同上下六冲反郭注尔雅云隆中央高也郑注礼记云隆盛也说文云从[阜-(口/十)+(耜-耒)]从[隆-(阿-可)])</p>
<p style="text-align: left">
	　　澡沐(上遭老反顾野王云澡犹洗洁也)</p>
<p style="text-align: left">
	　　鲜能(上仙浅反贾逵注国语云鲜犹寡也说文能也从是少声会意字也)</p>
<p style="text-align: left">
	　　铿锵(上客羹反礼记子夏曰钟声铿锵撞击之声也孔注论语云锽尔投瑟之声下鹊良反毛诗传云锵锵镳声说文铿锵二字并从金坚将皆声镳音彼苗反)</p>
<p style="text-align: left">
	　　倐忽(上音书育反)</p>
<p style="text-align: left">
	　　第五卷</p>
<p style="text-align: left">
	　　马樎(下所六反方言云梁宋间谓马枥为樎郭注云樎食马器也传作[桿-干+(夕*ㄗ)]恐误非也感通录亦有此字义同载在道安传)</p>
<p style="text-align: left">
	　　马篼(下斗侯反广雅云楼篼囊也说文亦食马器也从竹兜声传文作兜即铠也非本义也)</p>
<p style="text-align: left">
	　　习凿齿(上正习字说文从羽从白次音昨下[山/虫]耳反习凿齿襄阳高士名也)</p>
<p style="text-align: left">
	　　笼罩(上禄东反庄子云如鸠之在笼笼覆也古今正字从竹笼声下嘲教反字书云罩覆也郭注尔雅云罩即捕鱼笼也说文捕鱼笼也从冈卓声传文作宠非也)</p>
<p style="text-align: left">
	　　阆风(上郎荡反广雅云昆仑有三山一名阆风是也说文云阆高门也从门良声)</p>
<p style="text-align: left">
	　　江湄(下美悲反诗云在水之湄尔雅云水草交曰湄说文从水眉声)</p>
<p style="text-align: left">
	　　千斛(下红谷反仪礼云十斗曰斛说文义同从斗角声传从百作[百*斗]俗字也)</p>
<p style="text-align: left">
	　　为龠(阳灼反苍颉篇云龠即五撮也汉书古龠起于黄钟一龠容一千二百黍重十二铢二龠为合合者龠之量也说文云龠理也亦乐管也从品从仑会意字也量音良文反传文从草作蘥通也)</p>
<p style="text-align: left">
	　　篆铭(上传恋反王注周易云篆者传也姖周宣王臣史籀作大篆嬴秦李斯作小篆减省大篆而为之从竹彖声)</p>
<p style="text-align: left">
	　　辍哺(上转劣反郑注论语辍止也从车叕声叕音同上下蒲慕反教孩子初吃食法许叔重曰口中嚼食与之也说文云哺咀也从口甫声咀音秦与反)</p>
<p style="text-align: left">
	　　懔然(林甚反方言懔敬也孔注尚书云懔危惧貌也古今正字从心禀声)</p>
<p style="text-align: left">
	　　龙骧(下削阳反晋书云王[泳-永+(虍-七+(一/八/八/目))]为龙骧将军吕瓒注汉书云骧起也亦驰也说文骧低昂也从马襄声)</p>
<p style="text-align: left">
	　　相枕(下针袵反顾野王云枕卧头有所荐也说文云从木冘声冘音淫)</p>
<p style="text-align: left">
	　　姚苌(下文良反前秦符坚大将军篡符为后秦霸主也)</p>
<p style="text-align: left">
	　　鞾帽(上吁禾反字书云鞾履靸也释名云[革*奔]也两足各以一[跳-兆+(ㄆ/干)]骑也案鞾者盖胡中之服名也从革华声下毛报反字书云冒谓冠也古今正字从巾[曰/日]声)</p>
<p style="text-align: left">
	　　[諾-右+干]核(上象羊反毛诗云详审也说文从言羊声下衡革反汉书云其审核之务准古法说文云考实事也从又敫声敫音经鹢反)</p>
<p style="text-align: left">
	　　东莞(下浣官反案东莞盖齐地名也)</p>
<p style="text-align: left">
	　　麈[(犀-牛)-〡+└]扣案(上音主次正尾字麈[(犀-牛)-〡+└]扇前卷已训释扣音口孔注论语云扣击也广雅云持也说文以扣击之从手从口古文或从言作[言*口]又作叩[向*殳]音训盖同)</p>
<p style="text-align: left">
	　　次骈(下辩眠反杜注左传云骈犹合干也顾野王云骈谓罗列也说文从马并声)</p>
<p style="text-align: left">
	　　一粒(下音立孔注尚书云米食曰粒说文云粒糂也从米立声也糂音三敢反)</p>
<p style="text-align: left">
	　　一滴(下丁历反顾野王云啇谓滴沥也说文滴犹水栾注也从水滴声啇音同上传文从帝作渧俗字也)</p>
<p style="text-align: left">
	　　枣阳(上音早案枣阳今随州县名也说文从重朿会意字)</p>
<p style="text-align: left">
	　　汧陇(上遗贤反班固西都赋云汧涌其西古今正字汧水名出右扶风汧亦县名也西北入渭从水幵声幵音同上)</p>
<p style="text-align: left">
	　　允辑(下音集尔雅云辑犹和也孔注尚书亦集字也顾野王云谐和也说文从车咠声咠音缉)</p>
<p style="text-align: left">
	　　毫牦(上皓高反下李之反汉书云不失毫牦音义云十毫曰牦或从毛作[釆*毛]亦从糸作彩音义并同传作厘非也)</p>
<p style="text-align: left">
	　　猗蔚(上倚宜反广雅云猗叹美也毛诗传亦叹辞也说文从大奇声下氲物反周易云君子豹变蔚其文也苍颉篇云蔚草木盛貌也古今正字从草熨省声古文作)</p>
<p style="text-align: left">
	　　确然(上腔缶反易曰确乎其不可拔考声云坚固也形声字)</p>
<p style="text-align: left">
	　　[寢-又+(巾/又)]瘵(上侵荏反说文寝卧也从宀[爿*(帚/又)]声下音债考声瘵病也形声字也)</p>
<p style="text-align: left">
	　　第六卷</p>
<p style="text-align: left">
	　　圭璋(上桂畦反周礼云圭玉珽也自天子降及五等诸侯各执以保其身也白虎通云圭之言洁也说文从重土瑞玉也上员下方古文从玉作圭与传文同下灼阳反郑玄注周礼云半圭曰璋白虎通云璋之言明也说文从玉章声也)</p>
<p style="text-align: left">
	　　博综(上正博字说文云博大通也从十从尃尃音浦浦犹布也下宗送反太玄经云乃综于名宋忠注云所以纪综也说文云综机缕持丝交织者也从糸宗声糸音觅)</p>
<p style="text-align: left">
	　　南逗(下头候反字书云追留也说文云止也从辵豆声)</p>
<p style="text-align: left">
	　　褊狭(上鞭沔反广雅云褊犹狭也楚辞云浅智褊能是也说文从衣扁声下咸甲反字书为广狭之狭从[阜-(口/十)+(耜-耒)]从匧狭隘也传文从犬作狭非此义也)</p>
<p style="text-align: left">
	　　瀑布(上蓬木反说文云瀑疾也从水从暴亦声也考声云瀑水悬流曰瀑布也案瀑布者山泉飞流于绝壁之上似瀑布之状也孙绰<a>天台</a>山赋云瀑布飞流而界道是也传文从日作曝或作暴皆非也)</p>
<p style="text-align: left">
	　　艳发(上盐渐反毛诗传云艳美色也方言云秦[晉-(ㄙ*ㄙ)+(口*口)]之间谓美色为艳也说文云好而长也从礼盍声也礼音峰也传作艳俗字也)</p>
<p style="text-align: left">
	　　汇征(上韦贵反广雅云汇犹类也周易曰拔茅连茹汇征吉王弼注云汇征以其类相牵引也征行也说文从[(┐@一)/一/(夕*巾)]省从果转注字也[(┐@一)/一/(夕*巾)]音弟)</p>
<p style="text-align: left">
	　　心悸(下葵季反毛诗传云悸有节也说文云悸心动也从心季声)</p>
<p style="text-align: left">
	　　父嘏(下加雅反尔雅云嘏大也说文云嘏远也从古叚声远公故人名也)</p>
<p style="text-align: left">
	　　孜孜(子思反孔注尚书云孜孜不怠也广雅云勉也说文从攴子声也)</p>
<p style="text-align: left">
	　　天溓(下理兼反苍颉篇云溓淹也宋忠注太玄经云溓然括静貌也顾野王云王者之政太平则有河溓海夷之瑞也说文从水兼声)</p>
<p style="text-align: left">
	　　圮传驿(上皮美反孔注尚书云圯毁也郭璞注尔雅云毁核也说文从土已声也已音寺也)</p>
<p style="text-align: left">
	　　鍮石(上透侯反埤苍云鍮石似金者考声亦云鍮石似金西国以铜[金*截]杂药合为之或作鋀音同上古今正字义同从金从偷省声也)</p>
<p style="text-align: left">
	　　信饷(下伤让反广雅云饷遗也字林馈也说文亦饷也从食向声馈音匮饷音同上或从尚作[飢-几+尚]训用同)</p>
<p style="text-align: left">
	　　短绠(下羹杏反杜预注左传云绠即汲水绳也方言韩礼之间谓索为绠也说文从糸更声)</p>
<p style="text-align: left">
	　　体羸(上梯礼反顾野王云体即形也亦身之总称也说文从骨礼声传文从身作体俗字也下累危反杜注左传云羸弱也贾逵注国语云病也说文云瘦也从羊从[嬴-女][嬴-女]音力卧反)</p>
<p style="text-align: left">
	　　沦湑(上音伦下息余反郑玄注仪礼云湑清孔注尚书云沦汲也考声湑沈也广雅流也说文浚也从水胥声浚音峻)</p>
<p style="text-align: left">
	　　趑趄(上音雌下七余反周易云其行趑趄博雅云趑趄难行也顾野王云意疑低徊也说文云不进貌也[(起-土+夭)-巳+(盜-皿)][趄-土+夭]二字并从走次且皆声且音即余反)</p>
<p style="text-align: left">
	　　拯溺(上蒸字上声杜注左传云拯犹救助也广雅云收也说文作枡上举也从手升声下宁的反庄子云善浮者不溺广雅云溺谓沉溺也文字典说云溺没水中也从水弱声)</p>
<p style="text-align: left">
	　　驰骛(上直离反字书亦作驼顾野王云驼走也广雅云奔也说文云驼大驱也从马它声也它音驮何反下无辅反郭注穆天子传云骛驱也顾野王云疾驰也楚辞云忽驰骛以追逐也说文云骛虬驰也从马敄声也敄音同上)</p>
<p style="text-align: left">
	　　骸柩(上音谐刘兆注公羊传云骸骨也顾野王云身体之骨[撼-咸+(句-口+夕)]名曰骸说文从骨亥声下求救反字书正从匚作匛有尸在棺曰柩礼记云在棺曰柩说文从匚久声或从木籕文作匶也)</p>
<p style="text-align: left">
	　　凿圹(上音昨下苦谤反广雅空也案圹者坎也约山凿坎为墓曰圹平地为坟曰冢冢深圹浅从土广声也亦名坎也)</p>
<p style="text-align: left">
	　　开[土*遂](下随醉反声类云[土*遂]埏道也今说文孝声从土作[土*遂][土*遂]埏道)</p>
<p style="text-align: left">
	　　碑文(上彼眉反众碑者刻石纪功也释名云碑述君父之功美德以书其上汉惠帝为四皓立碑说文从石卑声)</p>
<p style="text-align: left">
	　　洒落(上生贾反王逸注楚辞云如水洒地也说文云洒汛也从水丽声汛音信也)</p>
<p style="text-align: left">
	　　序赞(下左汉反郭注方言云赞颂所以解释物理也释名云赞称人之美者也顾野王云赞须所以佐助导引褒扬其德也古今正字从言赞声赞音同上传文作赞俗字)</p>
<p style="text-align: left">
	　　俊[(木-(企-止)+((人/人)*(人/人)))/大](上遵峻反尚书云克明俊德杜注左传云俊谓材绝异也白虎通云礼别名也记贤百人曰俊古今正字从人隽声隽音泉兖反或作俊亦通下霜两反孔注尚书云爽明也郭注方言云贵也说文从[爻*爻]从大[爻*爻]音隶)</p>
<p style="text-align: left">
	　　革[跳-兆+麗](师滓反说文云[跳-兆+麗]即履也庄子云原宪[跳-兆+麗]履杖梨也苍颉篇云[跳-兆+麗]亦曳履徐行也案革[跳-兆+麗]者今<a>婆罗门</a>皮鞋是皮底三繻并无纲带亦无后跟故名革[跳-兆+麗]声类作屣与传文同屦音俱遇反)</p>
<p style="text-align: left">
	　　峨嵋(上音蛾下音眉案郡国志云西蜀山名)</p>
<p style="text-align: left">
	　　悯默(上旻殒反韵英云悯伤也下懵北反考声云悯默者情有所伤而不言也韵诠云悯亦默也从心闵声也考声云默静也从犬黑声也)</p>
<p style="text-align: left">
	　　锋镝(上麸逢反文颖注汉书云锋锐也说文云锋谓兵刃端也从金夆声夆音峰下丁历反广雅矢镞也说文云矢锋也从金啇声镞音宗速反啇音的)</p>
<p style="text-align: left">
	　　凶悖(下盆没反郑注礼记云悖犹逆也孔注尚书云悖心乱也古今正字不顺也从心孛声孛音同上)</p>
<p style="text-align: left">
	　　往[郫-卑+((白-日+田)/廾)](下被眉反)</p>
<p style="text-align: left">
	　　盥洒(汉书云凡洗物曰盥说文澡手也从臼水临皿会意字也澡音早臼音菊下洗西礼反字书从水从西传文从先作洗俗用字)</p>
<p style="text-align: left">
	　　漉水(上聋谷反顾野王云洒犹沥也广雅漉尽也案漉水者今之沙门以罗滤水以护生去秽故也说文从水从鹿声也)</p>
<p style="text-align: left">
	　　兰泓(乌宏反僧名也)</p>
<p style="text-align: left">
	　　庐嵸(上音闾下宗孔反埤苍云巃嵸高貌也上林赋云崇山巃嵸而崔嵬)</p>
<p style="text-align: left">
	　　筑神庙(上中六反说文筑捣也从木筑声筑音竹也传文作[筑/心]非也)</p>
<p style="text-align: left">
	　　惊跳(下音条说文云跳跃也从足兆声类作趒音训同上)</p>
<p style="text-align: left">
	　　虎踞(下居御反说文云踞即蹲也从足居声也)</p>
<p style="text-align: left">
	　　强捍(下寒旦反杜预注左传云捍犹卫也又云蔽也说文被也从手干声或从旱作捍)</p>
<p style="text-align: left">
	　　衣袷(下监峡反苍颉篇云袷合也广雅云重也说文云衣无絮也从衣合声)</p>
<p style="text-align: left">
	　　倏不见(诗育反楚辞云往来倏忽也说文云倏犬走貌也从犬攸声传文作[攸-ㄆ+熏]同也)</p>
<p style="text-align: left">
	　　道[契-大+石](下良灼反义与略字同僧名也)</p>
<p style="text-align: left">
	　　骏捷(上遵峻反尔雅云骏速也郭注云疾也说文良马也从马[唆-口]声[唆-口]音千旬反下潜叶反毛诗传云捷胜也杜注左传云捷克也说文云捷亦猎也从手疌声音同上猎音廉辄反)</p>
<p style="text-align: left">
	　　为番(下[女*勉][瞞-目+米]反读与翻同音韵英云递代之次也说文从田米声象兽掌文[女*勉]音芳万反[瞞-目+米]音晚烦反)</p>
<p style="text-align: left">
	　　洼流(泓花反广雅洼下也前第四卷已具释)</p>
<p style="text-align: left">
	　　形谨(斤隐反韵诠云谨慎也苍颉篇云谨信也郑注论语云敬也孝经云谨身节用与义扶同传文从邑作鄞传写错非)</p>
<p style="text-align: left">
	　　僧揩(坑騃反考声揩法也模也从木皆声)</p>
<p style="text-align: left">
	　　面迹(上绵褊反面迹者隐居也说文面响也尊壶者面其鼻也)</p>
<p style="text-align: left">
	　　佣书(上音容庄子云佣书于人也顾野王云役力受直曰佣古今正字从人庸声)</p>
<p style="text-align: left">
	　　仵庶(上音午仵庶者汉朝隐逸人名也)</p>
<p style="text-align: left">
	　　摧衂(下女六反说文云耻也顾野王云衂折挫其威也古今正字从血刃声传文从刃作衂通也)</p>
<p style="text-align: left">
	　　舛杂(上川兖反广雅舛背也顾野王云差舛不齐也说文对卧也从多相背会意字也)</p>
<p style="text-align: left">
	　　[家-?]寞(上古文寂字也说文正作[寂-又]安静也静默无人声也)</p>
<p style="text-align: left">
	　　题牓(下博广反埤苍云牓即题頟也古今正字摽帜名也从片旁声)</p>
				</div></div><hr><script charset='utf-8' src='../../js/footer.js'></script></body></html>