<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修一切经音义 第十九卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切经音义 第十九卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>一切经音义 第十九卷</strong></p>
<p style="text-align: left">
	　　大唐翻经<a>沙门</a>慧琳撰</p>
<p style="text-align: left">
	　　音大方广十轮经八卷　慧琳</p>
<p style="text-align: left">
	　　大集须弥藏经二卷　慧琳</p>
<p style="text-align: left">
	　　大集大<a>虚空</a>藏经八卷　慧琳</p>
<p style="text-align: left">
	　　虚空孕<a>菩萨</a>经二卷　玄应</p>
<p style="text-align: left">
	　　<a>虚空藏菩萨</a>经一卷　玄应</p>
<p style="text-align: left">
	　　虚空藏菩萨神咒经一卷　玄应</p>
<p style="text-align: left">
	　　虚空藏菩萨求闻持经一卷　慧琳</p>
<p style="text-align: left">
	　　观虚空藏菩萨经一卷　慧琳</p>
<p style="text-align: left">
	　　虚空藏菩萨问七<a>佛经</a>一卷　慧琳</p>
<p style="text-align: left">
	　　菩萨<a>念佛</a>三昧经六卷　玄应</p>
<p style="text-align: left">
	　　方等念佛三昧经十卷　慧琳</p>
<p style="text-align: left">
	　　般舟三昧经三卷　慧琳</p>
<p style="text-align: left">
	　　大集贤护经五卷　慧琳</p>
<p style="text-align: left">
	　　无言童子经二卷　玄应</p>
<p style="text-align: left">
	　　大集譬喻王经二卷　慧琳</p>
<p style="text-align: left">
	　　大哀经八卷　慧琳</p>
<p style="text-align: left">
	　　阿差末经七卷　慧琳</p>
<p style="text-align: left">
	　　宝女所问经三卷　慧琳</p>
<p style="text-align: left">
	　　无尽意菩萨经六卷　慧琳</p>
<p style="text-align: left">
	　　<a>自在</a>王菩萨经二卷　玄应</p>
<p style="text-align: left">
	　　奋迅王所问经二卷　玄应</p>
<p style="text-align: left">
	　　右二十一经八十一卷</p>
<p style="text-align: left">
	　　大方广十轮经</p>
<p style="text-align: left">
	　　第一卷</p>
<p style="text-align: left">
	　　慧琳撰</p>
<p style="text-align: left">
	　　浚流(询俊反郭注尔雅云浚深也广雅溢也入也集训云水急流也说文抒也从水从[唆-口]省声或作[濾-(七/思)+(一/谷)]亦作[貝*睿])</p>
<p style="text-align: left">
	　　驶流(师利反苍颉篇水流疾也考声速也说文从马史声)</p>
<p style="text-align: left">
	　　赈给(真刃真忍二反总通尔雅账富也郭注云隐赈富有也考声云救也给也济也韵诠赐也或作[珍-王+貝]形声字)</p>
<p style="text-align: left">
	　　阿波摩罗(梵语讹略不正也正<a>梵音</a>云阿跛婆么二含啰虐鬼总名也)</p>
<p style="text-align: left">
	　　记莂(彼列反佛受记分别其事也)</p>
<p style="text-align: left">
	　　第二卷</p>
<p style="text-align: left">
	　　珰环(上音当耳饰珠也下音还韵英云环佩也即耳[車*豦]也形如轮亦耳中之宝饰也)</p>
<p style="text-align: left">
	　　环钏(上环臂钏也或以象牙作环而以七宝钿之或用金银作如环之象下州恋反钏亦环也皆臂腕之宝饰也)</p>
<p style="text-align: left">
	　　致密(驰利反考声云缯帛密也郑注<a>礼记</a>致亦密也尔雅缕谓之致郭注云褴缕袂致也练也形声字)</p>
<p style="text-align: left">
	　　推山(他雷反考声推排也去也说文从手从隹省声也)</p>
<p style="text-align: left">
	　　欲[((甘/肉)*犬)/土](音押集训云镇也笮也会意字也)</p>
<p style="text-align: left">
	　　第三卷</p>
<p style="text-align: left">
	　　三摩跋提(梵语也或云三摩钵底唐云等至定之异名也)</p>
<p style="text-align: left">
	　　肴饍(上效交反俗也正作[爻/肉]韵诠云[爻/肉]脯羞也考声木果之属也贾注国语云俎也毛诗传曰豆实也郑玄曰俎[醢-右+(乞-乙+口)]也说文啖也从肉爻声下音善亦俗字也正作膳顾野王云今之美物日珍膳韵英云羞牲肉也说文具食也从肉善声也)</p>
<p style="text-align: left">
	　　麝香(时夜反郭注山海经云麝香兽也似獐而处深山险径中雄者口有牙脐中有香雌者无牙亦无香经文作[石/香]非也)</p>
<p style="text-align: left">
	　　[(臾-臼+?)/貝]客(上音古郑注周礼云通物曰[商/貝]居卖曰[(臾-臼+?)/貝]杜注左传云坐贩也郑注礼记云[(臾-臼+?)/貝]物贵贱也尔雅[(臾-臼+?)/貝]市也白虎通云[(臾-臼+?)/貝]固也守固物待民来以求利也古今正字坐[(臾-臼+?)/貝]卖售也从贝[臾-臼+?]声[臾-臼+?]音古说文云[(臾-臼+?)/貝]从人自痈蔽也左右象蔽形也经作估非也)</p>
<p style="text-align: left">
	　　捣簁(上刀老反韵英云捣筑也古作[舂/壽]俗作[打-丁+鳥]非也下师滓反又所买反韵英云簁罗也考声云竹器也用罗药从竹徙声)</p>
<p style="text-align: left">
	　　蘧麦(具干反韵英云蘧麦草也即芜麦也从草遽声或作[卄/豦]亦通)</p>
<p style="text-align: left">
	　　稗莠(上牌卖反杜注左传云草也似稻而非稻也下音酉毛诗传曰莠似禾而非禾待穟出方知别也说文形声字也)</p>
<p style="text-align: left">
	　　穟既(随萃反韵英云禾颖也毛诗曰禾颖穟也字统云禾黍盛貎或作穗亦作[卄/遂]卫宏作[穟-(這-言)]樊恭作[隊-(阿-可)+秀]并通)</p>
<p style="text-align: left">
	　　田畯(遵浚反郑注周礼云古之先田教民者曰畯尔雅畯田夫也掌田之官也形声字)</p>
<p style="text-align: left">
	　　第四卷</p>
<p style="text-align: left">
	　　挽箭(万返反引弓也从手)</p>
<p style="text-align: left">
	　　蹹彼(谈合反践也)</p>
<p style="text-align: left">
	　　轲蓝冢间(梵语也众多乱冢处也)</p>
<p style="text-align: left">
	　　欲扑(庞邈反韵英两手搏投于地曰扑)</p>
<p style="text-align: left">
	　　舐足(时尔反韵诠云以舌取物也说文从舌氏声或作狧[隊-(阿-可)+舌]又作[舌*也]咶五体皆古人随自意作之也)</p>
<p style="text-align: left">
	　　俸禄(上缝用反考声云俸祑也奉也古今正字从人奉声奉字说文从[舉-與+山]从手今隶书讹略也[舉-與+山]音峰也)</p>
<p style="text-align: left">
	　　第五卷</p>
<p style="text-align: left">
	　　编椽(上必绵反下音传)</p>
<p style="text-align: left">
	　　棘朿(上兢忆反下此渍反上二种皆邪见外道)</p>
<p style="text-align: left">
	　　捉揽马一毛(勒敢反大海中有罗刹国彼罗刹众常食生人有大悲菩萨化为天马飞往彼国救彼食之人事具在佛本行集经及<a>正法</a>念经等皆同此说且略言耳)</p>
<p style="text-align: left">
	　　第六卷</p>
<p style="text-align: left">
	　　舌噤(琴禁反此前音义中地藏十轮经中已具释此不重说)</p>
<p style="text-align: left">
	　　第七卷</p>
<p style="text-align: left">
	　　辗[(└@米)*斤](女展反亦前音义中已具说下[(└@米)*斤]俗字也正从[斷-斤]断[斷-斤]音绝也)</p>
<p style="text-align: left">
	　　辗除(亦音女展反司马彪注<a>庄子</a>云蹍蹈也广雅履也与前辗字义相通故不言耳)</p>
<p style="text-align: left">
	　　第八卷(文易无可音训)</p>
<p style="text-align: left">
	　　大集须弥藏经</p>
<p style="text-align: left">
	　　上卷</p>
<p style="text-align: left">
	　　慧琳撰</p>
<p style="text-align: left">
	　　蚊虻(上勿分反下孟耕反考声虫名声类虻似蝇而大也说文蚊[亡/虫]并啮人飞虫也蚊或从[虫*虫]作蚊又作[門@蟲]或作[氏/(虫*虫)/日]并古字也虻从[虫*虫]亡声经作虻俗字也亦行用久矣难改[虫*虫]音昆)</p>
<p style="text-align: left">
	　　蝗虫(上濩光反考声云食禾虫也礼记云蝗灾虫也苍颉篇云蝗螽也说文从虫皇声下逐融反尔雅有足曰虫无足曰豸说文虫从三虫[乏-之+虫]音晖鬼反螽音终豸音雉)</p>
<p style="text-align: left">
	　　险圹(上锨捡反考声云险阻也危也从阜佥声下苦晃反孔注<a>尚书</a>云旷空也苍颉篇云光也疏旷也广雅大也从土广声有从日亦通)</p>
<p style="text-align: left">
	　　蓊蔚(上屋孔反下愇律反苍颉篇云蓊蓊草木盛貌也古今正字并从草翁尉皆声也)</p>
<p style="text-align: left">
	　　广狭(咸甲反顾野王云狭迫隘不广大也古今正字从[阜-十]匧音谦叶反或作陜为滥陜州字迷入也经从犬作狭错用非本字也)</p>
<p style="text-align: left">
	　　入一豆[禾*會](口外反字林[禾*會]粗糠也说文从禾会声)</p>
<p style="text-align: left">
	　　粗犷(虢猛反案犷者犹性猛恶佷戾也说文谓犬犷恶不可附近也从犬广声)</p>
<p style="text-align: left">
	　　搔[醠-央+兮](上桑到反下馨鸡反陀罗尼句也)</p>
<p style="text-align: left">
	　　灾雹(庞剥反郑注礼记云阳气为阴气迫胁之凝而为雹说文云雨冰也从雨包声灾字经作灾俗字也)</p>
<p style="text-align: left">
	　　底[打-丁+制](下昌制反)</p>
<p style="text-align: left">
	　　婢谌(甚林反)</p>
<p style="text-align: left">
	　　揵咃(梵语建他古译质朴正梵音云囐驮亦<a>真言</a>句也)</p>
<p style="text-align: left">
	　　毗迷踦(下音欺亦梵语不正也)</p>
<p style="text-align: left">
	　　下卷</p>
<p style="text-align: left">
	　　啮毒(研结反礼记云无啮骨说文啮噬也从齿[丰*刀]声[丰*刀]音悭鎋反)</p>
<p style="text-align: left">
	　　啖步簁(上时焰反下音史真言句中字也)</p>
<p style="text-align: left">
	　　溪谷(启鸡反尔雅云谓水注川曰溪说文山渎无所通者曰溪从谷奚声)</p>
<p style="text-align: left">
	　　[潦-小+火]溢(劳到反考声云雨落所停水也毛诗传云行潦者流[潦-小+火]也礼记季夏水潦成貌也说文雨水也从水[(嶚-山+一)-小+火]声[(嶚-山+?)-小+火]音力召反)</p>
<p style="text-align: left">
	　　蓖麻油(上闭迷反考声蓖麻药名也子斑蝥形似狗蜱故以为名或作[蔝-米+比]经从豆作豍说文豍留豆也非经义也)</p>
<p style="text-align: left">
	　　爱罥(决县反声类罥系取也考声以绳捕也文字典说从冈罥声或作[(ㄇ@(企-止))/肙]义同)</p>
<p style="text-align: left">
	　　踬顿(知利反郭注尔雅云疐顿犹倒仆也广雅踬踏也说文从足质声也或从[十/田/ㄙ]作疐[十/田/〦/ㄙ]音专)</p>
<p style="text-align: left">
	　　大集大虚空藏经</p>
<p style="text-align: left">
	　　第一卷</p>
<p style="text-align: left">
	　　兴善寺不空<a>三藏</a>译　慧琳撰</p>
<p style="text-align: left">
	　　不[厂@((甘/肉)*犬)](一艳反考声云[厂@((甘/肉)*犬)]倦也苦也说文从厂[(甘/肉)*犬]声厂音[罩-卓+干][(甘/肉)*犬]从甘从肉从犬故犬甘肉无猒足也)</p>
<p style="text-align: left">
	　　奋迅(上分问反郑注礼记奋动也广雅振也舒也郭注尔雅云物有力多自奋迅故以为名说文翚也翚犹飞也从奞在田上奞者戍惟反奞谓鸟张毛羽自奋故奋字从奞)</p>
<p style="text-align: left">
	　　苏迷卢山(梵语也唐云妙高山或云妙光山又曰须弥山亦梵语皆一山也)</p>
<p style="text-align: left">
	　　涌出(上容肿反刘兆注公羊传云涌腾也说文从水甬声甬音同上经从足作踊踊跃也非经义)</p>
<p style="text-align: left">
	　　住对面念(古译经存梵意名般舟三昧或译云诸佛立现前此言其速疾相应也即<a>刹那</a>顷入现前<a>神通</a>胜定以梵文巧妙能含多义此土难为具翻诸经中或译为神通三昧或名一行三昧各各得少分义耳)</p>
<p style="text-align: left">
	　　无行神通(行音幸耕反易上系曰不疾而速不行而至即其义也)</p>
<p style="text-align: left">
	　　三摩钵底(梵语唐云等至即定之别名也)</p>
<p style="text-align: left">
	　　唯然(上遗癸反借音字也曲礼云唯应辞也苍颉篇云唯恭于诺也)</p>
<p style="text-align: left">
	　　尼夜摩位(梵语是菩萨不退转地也)</p>
<p style="text-align: left">
	　　第二卷</p>
<p style="text-align: left">
	　　门阃(苦本反郑注礼记阃门限也古今正字从门困声)</p>
<p style="text-align: left">
	　　邬驮南(梵语唐云偈句或云足迹)</p>
<p style="text-align: left">
	　　[涅-土+(出/大/主)]流(上蒲冒反桂苑珠藂云降雨水聚合名为[涅-土+(出/大/((犀-尸)-牛+十))]流说文猝疾雨貌也从水[日/出/大/米][日/出/大/米]亦声也猝音村讷反)</p>
<p style="text-align: left">
	　　第三卷</p>
<p style="text-align: left">
	　　无翳(于计反方言翳薆也韵英蔽也广雅障也说文华盖也从羽殹声也殹音同上)</p>
<p style="text-align: left">
	　　第四卷</p>
<p style="text-align: left">
	　　迦止栗那绵(亦名迦真邻底迦瑞鸟名也身有细耎毛非常轻好如绵绢绩以为衣或为絮转轮圣王方御此服也今虽有此鸟类非鸟也其毛[夕/鹿]恶不堪绢绩也)</p>
<p style="text-align: left">
	　　芬馥(上方文反郑笺毛诗云芬香也方言和也郭注云香气和调曰芬芳说文从草分声下冯目反韩诗馥香气貌也古今正字从香复声复音同上)</p>
<p style="text-align: left">
	　　颇胝迦(梵语宝名也此无正翻水精之类也光明莹彻净无瑕秽有四色之别青色或红色紫色之异也亦神灵瑞宝也)</p>
<p style="text-align: left">
	　　贫匮(逵位反郑注礼记云匮乏也毛诗传云匮竭也说文从匚贵声匚音方经从食作馈义别非经义)</p>
<p style="text-align: left">
	　　倮形(华瓦反借音字也顾野王云倮脱衣露袒也本音卢果反今不取也)</p>
<p style="text-align: left">
	　　婴诸疾病(上伊盈反韵诠婴遭也絷也说文从女賏声賏音同上经[爿-〡+厂]作非也)</p>
<p style="text-align: left">
	　　[打-丁+柰]落迦(梵语上奴割反<a>地狱</a>也)</p>
<p style="text-align: left">
	　　[穴/匆/心]牖(上楚双反考工记云在墙曰牖在屋曰[穴/匆/心]说文象形作囱又作[囗@小]俗从片作[片*(公/心)]经从穴皆非正体也)</p>
<p style="text-align: left">
	　　鉾矟(上莫侯反考声正作矛矛戈类也象形字说文矛长一丈二尺建于兵车也或作[戒-廾+矛]又作[金*矛]经作鉾俗也下双捉反广雅矟亦矛也古今正字矟长一丈八尺也从矛肖声经文从木作[((看-目)*月)/木]俗字非也)</p>
<p style="text-align: left">
	　　第五卷</p>
<p style="text-align: left">
	　　不[盷-二+目](玄绢反王逸注楚辞云[盷-二+目]视貎也顾野王如今人动目密相诫语曰[盷-二+目]目说文目摇也从目[句-口+目]声[句-口+目]音同上)</p>
<p style="text-align: left">
	　　钩锁(上苟侯反广雅钩引也下桑果反考声锁连环也说文并从金勾[肖-月+貝]皆声[肖-月+貝]音同上)</p>
<p style="text-align: left">
	　　擐彼(上还慢反杜注左传擐贯也说文从手从环省声也)</p>
<p style="text-align: left">
	　　第六卷</p>
<p style="text-align: left">
	　　矫诳(上骄夭反集训云矫诈也顾野王假称谓之矫说文矫擅也从矢声乔从夭今俗用从右作[扃-戶+右]谬也)</p>
<p style="text-align: left">
	　　第七卷</p>
<p style="text-align: left">
	　　不[卸-ㄗ+夬](犬悦反苍颉篇缺亏也说文从缶从决省声也缶音府苟反)</p>
<p style="text-align: left">
	　　躁动(遭奥反顾野王云躁亦动也郑注<a>论语</a>躁者不安静也说文从足喿声也喿音骚到反)</p>
<p style="text-align: left">
	　　析为(星绩反孔注尚书云析分也说文从木斤声)</p>
<p style="text-align: left">
	　　一[滴-十+巾](丁历反说文滴谓水栾注也从水啻声或作适经文从帝作渧音丁计反渧水流下也非经义恐书写人误也)</p>
<p style="text-align: left">
	　　孔隙(卿逆反广雅隙裂也说文壁际小孔也从[阜-十][少/日/小]声[少/日/小]从二小夹白经从巢作隟非也)</p>
<p style="text-align: left">
	　　第八卷</p>
<p style="text-align: left">
	　　染缬(上而琰反博雅染污也考声着也说文以缯染为深色也从水[九/木]声下贤结反文字集略缚缯染之解为文考声亦谓系绢而染之为文也古今正字从糸颉声)</p>
<p style="text-align: left">
	　　僮仆(上徒红反下蒲卜反考声僮谓男子有役使也说文僮亦仆也仆从徒也仕于公曰臣仕于家曰仆并从人童菐皆声菐音卜)</p>
<p style="text-align: left">
	　　[(一/(匚*〡*〡*(巨-匚)))/貝]易(摸侯反毛诗买卖也尔雅市也说文易财曰贸从贝[一/(匚*(厂-一)*〡*(巨-匚))]声经作[(ㄙ*ㄙ)/貝]俗字也[一/(匚*(厂-一)*〡*(巨-匚))]音[夕*ㄗ])</p>
<p style="text-align: left">
	　　流窜(村乱反顾野王云窜犹逃也说文隐也从鼠穴声)</p>
<p style="text-align: left">
	　　紧迦罗(经引反)</p>
<p style="text-align: left">
	　　弭末罗(上迷以反)</p>
<p style="text-align: left">
	　　阿閦婆(閦音蒭六反此上三句皆梵语数法名也)</p>
<p style="text-align: left">
	　　悚栗(上粟勇反杜注左传云悚惧也郭注尔雅慑也下邻窒反郭注尔雅战栗忧戚也杜注左传谨敬也说文并从心朿栗皆声)</p>
<p style="text-align: left">
	　　虚空孕经</p>
<p style="text-align: left">
	　　上卷</p>
<p style="text-align: left">
	　　玄应撰</p>
<p style="text-align: left">
	　　空孕(古文[月*黽]同翼证反依字含实曰孕孕怀子也)</p>
<p style="text-align: left">
	　　礓石(居良反土变为石形如姜也通俗文地多小石谓之礓砾石也)</p>
<p style="text-align: left">
	　　宝线(古文线同私贱反说文线缝衣缕也)</p>
<p style="text-align: left">
	　　为繐(又作[糸*彗]二形同思锐反说文蜀白细布也凡布细而疏者谓之繐也)</p>
<p style="text-align: left">
	　　犀牛(先奚反郭注尔雅云形似水牛大腹脚有三蹄黑色二角好食棘亦有一角者)</p>
<p style="text-align: left">
	　　城隍(胡光反城下坑无水曰隍)</p>
<p style="text-align: left">
	　　下卷</p>
<p style="text-align: left">
	　　背大(又作[偕-白+月]同蒲贝反相违背也顾野王云背谓弃舍相违叛也广雅背北也后也)</p>
<p style="text-align: left">
	　　虚空藏菩萨经</p>
<p style="text-align: left">
	　　玄应撰</p>
<p style="text-align: left">
	　　澄霁(祖计反说文雨止曰霁霁犹晴也)</p>
<p style="text-align: left">
	　　毦带(如志反通俗文毛饰曰毦如刀鞘饰也)</p>
<p style="text-align: left">
	　　踣钤(蒲北反下巨炎反)</p>
<p style="text-align: left">
	　　豉漏(卢厚反)</p>
<p style="text-align: left">
	　　诺踦(居绮反)</p>
<p style="text-align: left">
	　　[多*頁][(上/天)*(企-止+米)](上都我反)</p>
<p style="text-align: left">
	　　虚空藏菩萨神咒经</p>
<p style="text-align: left">
	　　玄应撰</p>
<p style="text-align: left">
	　　萨皤(蒲何补何二反依字皤白也)</p>
<p style="text-align: left">
	　　[口*留]牟</p>
<p style="text-align: left">
	　　虚空藏菩萨能满诸愿求闻持法经</p>
<p style="text-align: left">
	　　慧琳撰</p>
<p style="text-align: left">
	　　恰须(上苦夹反下粟俞反)盥洗(上官换反顾野王凡澡洗物皆曰盥说文澡手也从臼水临皿也)</p>
<p style="text-align: left">
	　　观虚空藏菩萨经</p>
<p style="text-align: left">
	　　慧琳撰</p>
<p style="text-align: left">
	　　驱摈(必进反司马彪注庄子摈弃也古今正字从手宾声经从人作傧通用字也)</p>
<p style="text-align: left">
	　　圊厕(上七精反下测事反释名厕或谓之圂也说文圂亦厕也厕亦圊也圊从囗青声厕从广则声囗音韦圂音魂稳反广音俨)</p>
<p style="text-align: left">
	　　虚空藏菩萨问七<a>佛陀</a>罗尼咒经</p>
<p style="text-align: left">
	　　慧琳撰</p>
<p style="text-align: left">
	　　线结(上仙箭反说文线缕也或作线经作綖非也)</p>
<p style="text-align: left">
	　　匙[戀-心+斗](上是之反方言匕谓之匙说文从匕是声也经从木作[木*氏]考声谓磨上横木也非经义下厥愿反广雅云[戀-心+斗]抒也苍颉篇抒取也说文从斗[戀-心]声经从手作卷音权非经义[戀-心]音力专反)</p>
<p style="text-align: left">
	　　桔皮(音肩啮反说文<a>桔梗</a>药名也从木吉声梗音古杏反)</p>
<p style="text-align: left">
	　　谐耦(上户皆反孔注尚书谐和也郑注周礼云调也说文合也从言皆声下五口反博雅耦亦谐也顾野王云耦犹匹也贾注国语对也说文从耒禺声耒音雷对反)</p>
<p style="text-align: left">
	　　铜针(下汁深反广雅云针刺也顾野王云针所以缀也说文所以缝也从金咸声或作箴亦作针刺音戚)</p>
<p style="text-align: left">
	　　佛说菩萨念佛三昧经</p>
<p style="text-align: left">
	　　第一卷</p>
<p style="text-align: left">
	　　玄应撰</p>
<p style="text-align: left">
	　　剌夵(上卢曷反下陟家反声闻<a>弟子</a>名梵语也)</p>
<p style="text-align: left">
	　　胄胤(上俦又反杜注左传云胄即后也贾逵注国语云胄胤也说文亦胤也从肉从由声下寅振反孔注尚书云胤犹嗣也尔雅云胤继也说文云胤谓子孙相承续也从肉从八八者象其长幺亦象重累长也)</p>
<p style="text-align: left">
	　　第二卷</p>
<p style="text-align: left">
	　　氤氲(上一邻反下纡文反元气也谓天地未分之始气也)</p>
<p style="text-align: left">
	　　渟流(狄经反埤苍水止曰渟也)</p>
<p style="text-align: left">
	　　派别(普卖反说文水之邪流别广雅水自分出为流也)</p>
<p style="text-align: left">
	　　第三卷</p>
<p style="text-align: left">
	　　分卫(此言讹也正言宾荼夜此云食团谓行乞食也)</p>
<p style="text-align: left">
	　　京畿(或作圻同渠衣反周礼方千里曰国畿畿限也)</p>
<p style="text-align: left">
	　　慑伏(徒颊反尔雅慑惧也郭璞曰即恐慑也慑音之涉反)</p>
<p style="text-align: left">
	　　第四卷</p>
<p style="text-align: left">
	　　怼恨(除类反考声怼忿也尔雅怨也说文与尔雅义同从心对声)</p>
<p style="text-align: left">
	　　抟食(徒官反顾野王云抟之令相合著也礼记无抟饭也说文从手专声)</p>
<p style="text-align: left">
	　　第五卷</p>
<p style="text-align: left">
	　　疮疣(有求反考声疣病也谓皮肤结也古今正字亦病也从疒尤声或从肉作肬腹音又今不取)</p>
<p style="text-align: left">
	　　尘坌(盆问反考声坌尘猥至也桂苑珠藂坌亦尘也说文从土分声)</p>
<p style="text-align: left">
	　　第六卷</p>
<p style="text-align: left">
	　　瞚顷(输闰反吕氏春秋云万世犹一瞚也说文谓目开阖数摇也从目寅声或作瞬经作眴非义也)</p>
<p style="text-align: left">
	　　掘井(群勿反顾野王云掘谓发地广雅穿也说文从手屈声)</p>
<p style="text-align: left">
	　　大方等大集菩萨念佛三昧经</p>
<p style="text-align: left">
	　　第一卷</p>
<p style="text-align: left">
	　　慧琳撰</p>
<p style="text-align: left">
	　　楣枨(上媚悲反郭注尔雅云楣谓门上横梁也说文从木眉声下宅耕反郭璞云枨谓门两旁木也郑笺诗云枨门捆上水近边者也说文从木长声捆音坤稳反)</p>
<p style="text-align: left">
	　　枢[闔-去+太](上触朱反郭注尔雅谓门户扉枢也又谓门持枢者以为固也说文户枢也从木区声下含腊反尔雅云[闔-去+太]谓之扉即门扇也郑注周礼云用木曰[闔-去+太]用竹曰扇说文[闔-去+太]独闭也从门盍盍亦声也)</p>
<p style="text-align: left">
	　　厕窴(徒坚反苍颉篇云窴塞也说文义同从穴真声)</p>
<p style="text-align: left">
	　　傀伟(亦作褒古回反司马彪注庄子云傀美也方盛也下韦鬼反埤苍云伟大也说文奇二字并从人鬼韦皆声经本从王作瑰玮亦通用也)</p>
<p style="text-align: left">
	　　第二卷</p>
<p style="text-align: left">
	　　亭传(徒丁反下直恋反汉家因秦十里一亭亭留也传译也)</p>
<p style="text-align: left">
	　　熸[盡-((烈-列)/皿)+火](上接盐反杜注左传云吴楚之间谓火灭为熸下似进反郑笺毛诗云火余曰[盡-皿+火]杜注左传谓火余木也说文并从火朁聿皆声经本从韱作[火*韱]非也从尽作烬通俗字也)</p>
<p style="text-align: left">
	　　第三卷(先不音)</p>
<p style="text-align: left">
	　　第四卷</p>
<p style="text-align: left">
	　　无謇(居展反方言謇吃也楚词云言不通利谓之謇吃古今正字从言蹇省声亦作[言*蹇])</p>
<p style="text-align: left">
	　　第五卷</p>
<p style="text-align: left">
	　　嘶破(又作厮同先奚反苍颉篇云厮病也言微也东齐谓声[敲-高+(林/肉)]曰厮声类酸疼也古无今正字从口斯声又作[斯/言]义并同)</p>
<p style="text-align: left">
	　　第六卷</p>
<p style="text-align: left">
	　　门闑(又作臬同鱼列反尔雅云橜谓之闑即门限也说文从门臬声臬音同上)</p>
<p style="text-align: left">
	　　厮役(新移反字书厮役也谓贱役也古今正字云厮役扈养也所使也从广斯声)</p>
<p style="text-align: left">
	　　第七卷(先不音)</p>
<p style="text-align: left">
	　　第八卷</p>
<p style="text-align: left">
	　　法鞉(徒刀反郑注仪礼云鞉如鼓而小持其柄摇之者说文从革兆声正作鞀亦作[革*占][鼓/兆][鼓/召]义并同籕文作[鼓/召])</p>
<p style="text-align: left">
	　　镘陀(莫槃反案经文忉利天池名也为是梵语但响其音不求字义若依字即泥镘字乖经义)</p>
<p style="text-align: left">
	　　第九卷</p>
<p style="text-align: left">
	　　烗热(口戒反广雅云烗炽也古今正字义同从火亥声)</p>
<p style="text-align: left">
	　　第十卷</p>
<p style="text-align: left">
	　　黏污(又作粘同女沾反字书云黏黏也说文相着也从黍占声黏音胡)</p>
<p style="text-align: left">
	　　仓廪(正作[稟-禾]力甚反说文云[稟-禾]谷所振入也宗庙粢盛仓黄朕[稟-禾]取之故谓之[稟-禾]从入回象屋形中有户牖也[稟-禾]或从广禾作廪与经本同)</p>
<p style="text-align: left">
	　　印玺(下思紫反天子之玉印也玺信也亦神器也说文从土作[(企-止+爾)/土]今从玉作[(企-止+爾)/玉])</p>
<p style="text-align: left">
	　　般舟三昧经</p>
<p style="text-align: left">
	　　上卷</p>
<p style="text-align: left">
	　　慧琳新补</p>
<p style="text-align: left">
	　　可[(一/(匚*〡*〡*(巨-匚)))/貝](莫候反毛诗传云贾易也韵英云货易也说文易财也从贝[一/(匚*(厂-一)*〡*(巨-匚))]声[一/(匚*(厂-一)*〡*(巨-匚))]古文[夕*ㄗ]字经作[(ㄙ*ㄙ)/貝]非也)</p>
<p style="text-align: left">
	　　哗说(上音花孔注尚书云哗諠也考声云谓谊噪也说文从言华声经从口非也)</p>
<p style="text-align: left">
	　　谀谄(上庾朱反庄子云不择是非而言谓之谀苍颉篇云谄从人意也孔注尚书云谀亦谄也从言臾声经作谕非也下丑染反易曰君子上交不谄下交不嬻何休曰谄[佞-二+〦]也郑注礼记云谄谓倾身以有下也庄子希意道言谓之谄此时用隶书从略篆文正体从阎作讇今从略)</p>
<p style="text-align: left">
	　　四隅(遇俱反韵诠云屋角也考声云四角曰隅说文[跳-兆+反]也从阜禺声经从山作嵎日出处山名也尚书嵎夷曰旸谷是也)</p>
<p style="text-align: left">
	　　般舟三昧经中卷</p>
<p style="text-align: left">
	　　轻[仁-二+易](又作扬今作易同以豉反苍颉篇云[仁-二+易]慢也谓平[仁-二+易]也)</p>
<p style="text-align: left">
	　　鹖鸭(胡葛反似雉斗死乃止故武士戴冠以象之也山海经云辉诸之山多鹖鸡以其尾臿头也亦出上党郡下音押水鸟也)</p>
<p style="text-align: left">
	　　谤讪(所姧反苍颉篇云讪诽也论语曰恶居下流而讪上者讪谤毁也并从言)</p>
<p style="text-align: left">
	　　蛟龙(梵语云宫毗罗有鳞曰蛟龙抱朴子曰母龙曰蛟龙子曰虬龙其状似鱼其身如鼍尾皮有珠郭注山海经云蛟似蛇而四脚小头细颈颈有白婴大者数十围卵生子如一二斛[雝/瓦]能吞人有神力)</p>
<p style="text-align: left">
	　　[狂-王+加]攫(上又作猳古遐反下居缚反大母猴也善攫人好顾眄)</p>
<p style="text-align: left">
	　　般舟三昧经下卷</p>
<p style="text-align: left">
	　　慧琳新补</p>
<p style="text-align: left">
	　　蜎飞(上恚缘反毛诗曰蜎蜎小虫貌也蜉蝣之属)</p>
<p style="text-align: left">
	　　蠕动(上润尹反字统云蠕蠕虫动貌也有足曰虫无足曰蠕广雅作[虫*(北/穴/瓦)]或作[北/穴/瓦]说文动也从虫耎声)</p>
<p style="text-align: left">
	　　[饋-(中/一)+臾][遺-(中/一)+臾](上逵位反韵英云馈饷也或从鬼作馈并形声字也)</p>
<p style="text-align: left">
	　　拘利(梵语也即诸经云俱知也数法名此当百万)</p>
<p style="text-align: left">
	　　那术(亦梵语或云那由他或云那庾多当此百千万也)</p>
<p style="text-align: left">
	　　喻旬(亦梵语或云由旬或曰由延或云踰阇那正梵音踰缮那自古圣王军行一日程也以法算计之即三十里也)</p>
<p style="text-align: left">
	　　肌肉(上音居宜反即肤体[夗-夕+月]肉也)</p>
<p style="text-align: left">
	　　大集贤护菩萨经</p>
<p style="text-align: left">
	　　第一卷</p>
<p style="text-align: left">
	　　慧琳撰</p>
<p style="text-align: left">
	　　贤护(诸经中或在梵语名跋陀婆罗即佛在世时王舍城中贤护长者白衣菩萨即此贤劫中当来千佛此其一也请问佛说此经也)</p>
<p style="text-align: left">
	　　一抟(段栾反博雅云手握使相着也考工记中或作团字团圆也)</p>
<p style="text-align: left">
	　　躁戚(上遭燥反论语云躁不安静也贾注国语云躁扰也韵诠云急也集训动也从足喿声喿音桑到反下青亦反广雅戚戚忧也或作戚古今正字从心戚声也说文又说戚字从戉戉音越从[寂-又]省声也)</p>
<p style="text-align: left">
	　　第二卷</p>
<p style="text-align: left">
	　　顽騃(上五关反左传曰心不则德义之经曰顽古文作[罽-剡+(罩-卓+大)]广雅顽钝也形声字下崖解反苍颉篇云愚騃无知也方言云[病-丙+反]痴騃也或作顀训用同上说文马行痴仡仡也驾马也从马矣声)</p>
<p style="text-align: left">
	　　[彳*(目/匕)]弊(上痕垦反考声云很恨也韵诠云很戾也古今正字从彳艮声说文艮字从目从匕今隶书因草略也彳音丑尺反垦音苦本反下毗袂反考声云弊坏也恶也象坏败衣形)</p>
<p style="text-align: left">
	　　[山/一/虫]笑(上叱支反从虫[屮/一]声也[屮/一]古之字下消曜反从竹从夭从口者俗字也)</p>
<p style="text-align: left">
	　　区别(曲俱反考声云限域也尔雅五十谓之区郭璞注云双五为数数五为区马融注论语云如草木异类区别也说文从品品类别也从匚匚隐匿也上音兮弟反)</p>
<p style="text-align: left">
	　　第三卷</p>
<p style="text-align: left">
	　　炉[橐-石+非](又作韛排二形同白薤反谓锻炉家用吹火令炽者)</p>
<p style="text-align: left">
	　　咨询(私遵反询问也左传访问于善为咨咨亲为询咨问善道也杜注云询问亲戚之议也)</p>
<p style="text-align: left">
	　　岌多(此<a>居士</a>子名也依字音鱼及反)</p>
<p style="text-align: left">
	　　箧笥(谦叶反下思吏反说文云盛衣器曰笥礼记箪笥同又郑玄曰并盛食器也圆曰箪方曰笥箪音丹)</p>
<p style="text-align: left">
	　　第四卷</p>
<p style="text-align: left">
	　　罂水(于耕反方言云瓿甊罂也)</p>
<p style="text-align: left">
	　　赞助(子旦反赞佐也亦导也)</p>
<p style="text-align: left">
	　　铿锵(又作銵苦耕反下又作枪伧二形同七羊反广雅铿锵并金玉声也形声字也)</p>
<p style="text-align: left">
	　　第五卷(文易无难字可音训)</p>
<p style="text-align: left">
	　　无言童子经</p>
<p style="text-align: left">
	　　上卷</p>
<p style="text-align: left">
	　　玄应撰</p>
<p style="text-align: left">
	　　亹亹(微匪反亹亹犹微微也亦进貌也)</p>
<p style="text-align: left">
	　　下卷</p>
<p style="text-align: left">
	　　荏若(又作栠同而甚反柔木也广雅荏弱也亦温柔也下字宜作弱)</p>
<p style="text-align: left">
	　　大集譬喻王经</p>
<p style="text-align: left">
	　　上卷</p>
<p style="text-align: left">
	　　慧琳撰</p>
<p style="text-align: left">
	　　懒憜(上兰袒反下徒卧反东观汉记云憜[娕*頁]者独不见劳孔注尚书憜<a>懈怠</a>也说文[娕*頁]懈怠也从女赖声或作[悚*頁]也憜不敬也从心隋声惰音同上或作媠又作惰下卷同)</p>
<p style="text-align: left">
	　　铠甲(开改反文字集略以金甲蔽身曰铠说文铠亦甲也从金岂声岂音起)</p>
<p style="text-align: left">
	　　漂将(匹瓢反顾野王云漂犹流也说文浮也从水票声票音必遥反)</p>
<p style="text-align: left">
	　　下卷</p>
<p style="text-align: left">
	　　若干筒(动东反说文云篇断竹也从竹甬声)</p>
<p style="text-align: left">
	　　坑坎(上客耕反郭注尔雅云坑堑也苍颉篇壑也涵也下苦敢反<a>周易</a>云坎亦[阿-可+函]也说文并从土亢欠皆声亢音康浪反)</p>
<p style="text-align: left">
	　　缺崖(犬悦反苍颉篇云缺亏也下雅皆反考声崖山涧边际岸也说文缺从缶夬声崖从屵圭声屵音五未反)</p>
<p style="text-align: left">
	　　棘束(上矝忆反方言凡草木刺人江淮之间谓之棘毛诗传曰棘酸枣也说文小枣丛生者从并朿经本从并束误也下雌赐反顾野王谓木皮外有锐刺者也说文木芒象形也经本从刀作刺谀也是煞伤之刺也)</p>
<p style="text-align: left">
	　　欲澍(朱戍反淮南子云春雨之灌万物无地而不澍无物而不生说文时雨所以澍生万物者也从水尌声尌音驻)</p>
<p style="text-align: left">
	　　筋骨髓(上谨欣反说文筋肉之力也从肉竹竹物之多筋者也从力力象筋也经从草从角作[卄/觔]非也下虽[此/朿]反说文作[骨*隓]云骨中脂也从骨随省声正体从隓作[阿-可+(左/左/骨)][阿-可+(左/左/骨)]音许[矢*見]反)</p>
<p style="text-align: left">
	　　牦牛(亦作牦音毛又音茅山海经曰潘侯之山有兽状如牛而四节生毛名曰牦牛郭注云背[邱-丘+(木/尒)]皆有长毛说文西南夷长髦牛也从牛[犛-牛]声[犛-牛]音力之反又作[方*(企-止+毛)])</p>
<p style="text-align: left">
	　　挑眼(眺遥反声类挑抉也说文从手兆声抉音涓血反)</p>
<p style="text-align: left">
	　　沫抟(上音秼顾野王云沫谓水上浮沫也说文从水未声下音团前虚空藏菩萨问佛经第四卷已释讫)</p>
<p style="text-align: left">
	　　水泡(并包反考声云泡水上涪沤也说文从包声)</p>
<p style="text-align: left">
	　　大哀经</p>
<p style="text-align: left">
	　　第一卷</p>
<p style="text-align: left">
	　　慧琳撰</p>
<p style="text-align: left">
	　　开[門@為](为彼反国语曰[門@為]门而与之言贾逵曰[門@為]辟也辟犹开也古今正字从门为声)</p>
<p style="text-align: left">
	　　淟池(天典反集训云淟涊也又云涊垢浊也涊音年典反)</p>
<p style="text-align: left">
	　　庭燎(下历吊反礼曰邦之大事供燌烛庭燎郑众曰燎火烛也以麻为之树于门外曰大烛于门内曰庭燎皆所以照象为明也又曰门燎地烛也经文从金作锭非也郭注尔雅云锭锄属也广雅曰锭谓之耨即农具也甚乖经意)</p>
<p style="text-align: left">
	　　第二卷</p>
<p style="text-align: left">
	　　寤寐(上音悟毛诗传曰寤觉也苍颉篇云睡觉而有言曰寤说文从[寐-未+夢]省下音弥臂反顾野王云睡而眠熟也偃息也说文卧也从[穴/(爿*夢)]省未声)</p>
<p style="text-align: left">
	　　[褒-保+瑰]异(上古回反埤苍云瑰玮珤琦也考声云美大之貌也说文从衣瑰声也经文从贵作溃非也)</p>
<p style="text-align: left">
	　　愚戆(下卓降反训纂云[怡-台+尨]戆精神不爽貌淮南子曰从管仲视伯夷则为之戆矣说文戆愚也从心从贝[絳-糸+章]音瑛降反[怡-台+尨]音尨巷反)</p>
<p style="text-align: left">
	　　憺怕(上音淡下普伯反经曰澹虑真境怕恬静也经从水非也)</p>
<p style="text-align: left">
	　　瑕玼(上音霞下音慈)</p>
<p style="text-align: left">
	　　[口*(強-ㄙ+口)][嗑-去+既](上羗两反下苦改反[唴-儿+(鬼-((白-日)/田))]啼哭声也嘅叹息之声正作[唴-儿+(鬼-((白-日)/田))]嘅经中作[口*強]嘅书错不成字也)</p>
<p style="text-align: left">
	　　踬碍(上陟利反顾野王云踬犹顿也广雅蹋也亦颠踬也从足质声)</p>
<p style="text-align: left">
	　　第三卷</p>
<p style="text-align: left">
	　　彶彶(音及礼记曰彶彶如有所追而不及也顾野王云彶彶犹急急也说文急行貌也从彳及声或从人作伋音急考声云系于心也趣于事也经文从水作汲书误也)</p>
<p style="text-align: left">
	　　贪餮(下天结反考声云贪食曰餮)</p>
<p style="text-align: left">
	　　恍惚(上荒广反下音忽经文从荒作慌非也)</p>
<p style="text-align: left">
	　　擘裂(上音伯又音甹觅反并通从手)</p>
<p style="text-align: left">
	　　第四卷</p>
<p style="text-align: left">
	　　愞劣(上奴乱反考声云愞怯也弱也从心耎声或从人作偄亦同)</p>
<p style="text-align: left">
	　　亘然(冈邓反集训云亘远过也毛诗传曰亘遍也说文从木作[木*恒][木*恒]竟也今时用亘字本古文亘字也说文从曰上下各一亘之意也)</p>
<p style="text-align: left">
	　　第五卷</p>
<p style="text-align: left">
	　　晧臭(二字并同音豪老反尔雅晧光也说文曰初出貌从日告声或从白作皓下臭字考声云元气臭白者天也说文大日皡也从大古文作[自/(夼-〡)]今时用从曰从天俗字也)</p>
<p style="text-align: left">
	　　[怡-台+龍]戾(上聋董反下音丽案拢戾者刚强难化也)</p>
<p style="text-align: left">
	　　恭恪(上恭字从心共声也下恪音康各反孔注尚书恪敬也古文从客作[客/心]亦形声字亦会意字)</p>
<p style="text-align: left">
	　　虫蚁(下宜倚反或作螘尔雅云螘蚍蜉也大螘也此字无定体先儒各随意作之或从[虫*虫]作[蠢-春+義]又作[義/虫]亦作蛾)</p>
<p style="text-align: left">
	　　怜伤(练田反集训云怜爱也考声哀也俗作怜经文从米作[燐-火+米]非也书错不成字也)</p>
<p style="text-align: left">
	　　第六卷</p>
<p style="text-align: left">
	　　泛流(上孚梵反考声泛浮也或作氾说文氾滥也从水乏声也)</p>
<p style="text-align: left">
	　　吹笙(青京反乐器名也世本云随作笙象凤皇之身正月音也说文云物生故象物贯地而生故谓之笙大者十九簧小者十三簧经作[生*欠]非也)</p>
<p style="text-align: left">
	　　揾取(温闷反说文揾没也从手从[咼-(炯-火)+皿]省声也)</p>
<p style="text-align: left">
	　　詹堂(上音占香树名也广州有煎叶作之)</p>
<p style="text-align: left">
	　　第七卷</p>
<p style="text-align: left">
	　　愚騃(崖解反前第二卷中已具释)</p>
<p style="text-align: left">
	　　烧灹(知嫁反火爆声也)</p>
<p style="text-align: left">
	　　摅其(敕猪反考声云摅舒也张也韵诠云散也从手虑声)</p>
<p style="text-align: left">
	　　逮得(台柰反集训云逮及也经作逮非也)</p>
<p style="text-align: left">
	　　第八卷</p>
<p style="text-align: left">
	　　棚阁(上白萠反考声云棚栈也说文从木朋声经从平作枰非也)</p>
<p style="text-align: left">
	　　强霸(巴骂反说文云月始生魄也集训云霸王也字统云长也从月[雨/革]声也古文作审)</p>
<p style="text-align: left">
	　　阿差末经</p>
<p style="text-align: left">
	　　卷第一</p>
<p style="text-align: left">
	　　慧琳撰</p>
<p style="text-align: left">
	　　阿差末(梵语也此云无尽意是菩萨名也)</p>
<p style="text-align: left">
	　　浩晧浩晧(此经及前大哀等经并是西晋竺法护译词理虏拙质朴不妙言浩皓重书者是无量无边之义不可测量广大也)</p>
<p style="text-align: left">
	　　掴裂(轰号反下音列此亦俗谈之语隳坏之义也)</p>
<p style="text-align: left">
	　　圣喆(展列反或作哲哲智也亦古字也)</p>
<p style="text-align: left">
	　　适莫(丁历反)</p>
<p style="text-align: left">
	　　苞裹(音果从衣果声)</p>
<p style="text-align: left">
	　　第二卷</p>
<p style="text-align: left">
	　　抵突(丁礼反或从牛作抵下钝讷反说文从穴从犬会意字也)</p>
<p style="text-align: left">
	　　肴馔(上效交反下音撰前文已具释)</p>
<p style="text-align: left">
	　　不存懅(巨鱼反急速也)</p>
<p style="text-align: left">
	　　第三卷</p>
<p style="text-align: left">
	　　恬怕(亭间反下普百反)</p>
<p style="text-align: left">
	　　粗举都驳(上仓胡反俗字也正从三鹿粗举者言约略也驳音邦角反广雅驳明也郑注考工记云驳见也<a>汉书</a>曰驳然易知是也)</p>
<p style="text-align: left">
	　　第四卷</p>
<p style="text-align: left">
	　　么么(莫可反三苍云么微也亦细小也谓微细小虫也经文有作釆釆非也)</p>
<p style="text-align: left">
	　　凶竖(古文从豆作竖殊主反小儿也谓凶悖小人也)</p>
<p style="text-align: left">
	　　侏伥(正合作诪张音张留反毛诗曰诪张诳也谓相惑也经中作侏音朱侏儒也下又作伥音敕良反伥狂也非经义)</p>
<p style="text-align: left">
	　　第五卷</p>
<p style="text-align: left">
	　　坦然(他袒反说文坦安也广雅坦平也经文作[怡-台+(面/且)]非也)</p>
<p style="text-align: left">
	　　眷恋(居院反下力眷反眷恋犹顾视也经作惓非也)</p>
<p style="text-align: left">
	　　芬葩(普花反说文芬芳也葩华也声类取其盛貌也)</p>
<p style="text-align: left">
	　　大猷(余周反方言云东齐谓猷曰遒又亦图也若也顺也)</p>
<p style="text-align: left">
	　　第六卷</p>
<p style="text-align: left">
	　　乳哺(蒲墓反所谓嚼食在口吐与小孩曰哺从口甫声)</p>
<p style="text-align: left">
	　　痛痒(羊掌反或从虫作蛘经作痒非也)</p>
<p style="text-align: left">
	　　第七卷</p>
<p style="text-align: left">
	　　诱訹(上由首反下询律反诱訹渐教也引也相劝也经文作忧恤非经义也)</p>
<p style="text-align: left">
	　　村落(俗作落同力各反广雅落居也人众所居曰村)</p>
<p style="text-align: left">
	　　宝女所问经</p>
<p style="text-align: left">
	　　上卷</p>
<p style="text-align: left">
	　　慧琳撰</p>
<p style="text-align: left">
	　　糇粮(胡沟反考声糇干饭也经文从米作糇不成字非也)</p>
<p style="text-align: left">
	　　中卷</p>
<p style="text-align: left">
	　　帑藏(汤朗反集则云金帛之藏也)</p>
<p style="text-align: left">
	　　下卷</p>
<p style="text-align: left">
	　　鞠闵(弓六反鞠养也爱也告也闵音美殒反闵伤也痛也)</p>
<p style="text-align: left">
	　　侁侁(所邻反说文侁侁徒来行貌也亦齐整貌也)</p>
<p style="text-align: left">
	　　娴睒(胡间反说文[女*間]雅也谓淹静也今并为闲字也)</p>
<p style="text-align: left">
	　　无尽意经</p>
<p style="text-align: left">
	　　第一卷</p>
<p style="text-align: left">
	　　慧琳撰</p>
<p style="text-align: left">
	　　不瞬(水闰反动目也经文从旬从目作眴非也)</p>
<p style="text-align: left">
	　　縺绵(上音连相续无断也)</p>
<p style="text-align: left">
	　　第二卷</p>
<p style="text-align: left">
	　　[卑*頁]面(普米反说丈[卑*頁]倾头也经文从人作俾非也)</p>
<p style="text-align: left">
	　　撩掷(辽调反谓遥掷也)</p>
<p style="text-align: left">
	　　不猗(音依古人用字乖僻准经义正合作依字)</p>
<p style="text-align: left">
	　　第三卷</p>
<p style="text-align: left">
	　　海涛(道劳反海大波日涛)</p>
<p style="text-align: left">
	　　齅相(香救反说文云以鼻就臭曰齅经从口作嗅非也)</p>
<p style="text-align: left">
	　　湿相(深入反说文云幽湿也从水一覆也覆土而有水故湿也经文作湿非也)</p>
<p style="text-align: left">
	　　第四卷</p>
<p style="text-align: left">
	　　劝[(?*寸)/目](俗字也正作督东禄反尔雅督正也谓御正之也方言督理也察也)</p>
<p style="text-align: left">
	　　亏赧(上跪为反说文气损也考声落也伤也下孥简反考声云赧羞也面赤也羞惭也或作[赤*皮]会意字)</p>
<p style="text-align: left">
	　　第五卷　第六卷(已上二卷文易不音)</p>
<p style="text-align: left">
	　　自在王菩萨经</p>
<p style="text-align: left">
	　　上卷</p>
<p style="text-align: left">
	　　玄应撰</p>
<p style="text-align: left">
	　　贯钾(上古乱反苍颉篇云贯穿也说文从毋音官下音甲方言古箭小而长中阱二孔者钾炉也郭注云今箭钾凿空两边者也古今正字从金甲声也)</p>
<p style="text-align: left">
	　　一掬华(弓六反说文掬撮也又曲指捧物也古作[米/卄]或作[幸*匊]亦作匊又作臼并通用也)</p>
<p style="text-align: left">
	　　齅者(许救反说文以鼻就臭曰齅从鼻臭声古文作齅经从口作嗅俗字也)</p>
<p style="text-align: left">
	　　下卷(无字可音训)</p>
<p style="text-align: left">
	　　奋迅王菩萨所问经</p>
<p style="text-align: left">
	　　上卷</p>
<p style="text-align: left">
	　　玄应撰</p>
<p style="text-align: left">
	　　怖吓(呼驾反郑笺诗云以卩距人谓之吓埤苍大怒之貌也方言作恐阋也古今正字从卩赫声阋音呼激反)</p>
<p style="text-align: left">
	　　[尸@矢][尸@(泳-永+毛)](正字从尸矢声也说文浘从尾从水俗作尿)</p>
<p style="text-align: left">
	　　下卷(无字音训)</p>
				</div></div><hr><script charset='utf-8' src='../../js/footer.js'></script></body></html>