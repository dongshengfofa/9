<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修出三藏记集 第十二卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>出三藏记集 第十二卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>出<a>三藏</a>记集 第十二卷</strong> 杂录</p>
<p style="text-align: left">
	　　梁建初寺<a>沙门</a>释僧佑撰</p>
<p style="text-align: left">
	　　宋明帝敕中书侍郎陆澄撰法论目录序第一 齐太宰竟陵文宣王法集录序第二 释僧佑法集总目录序第三 释迦谱记目录序第四 世界记目录序第五 萨婆多部师资记目录序第六 法苑目录序第七 弘明集目录序第八 十诵律义记目录序第九 法集杂记铭目录序第十</p>
<p style="text-align: left">
	　　杂录序</p>
<p style="text-align: left">
	　　夫灵源启润则万流脉散。玄根毓萌则千条云积。何者本大而末盛。基远而绪长也。自尊经神运秀出俗典。由汉届梁世历明哲。虽复缁服素饰并异迹同归。讲议赞析代代弥精。注述陶练人人竞密。所以记论之富盈阁以仞房。书序之繁充车而被轸矣。宋明皇帝。摽心净境载餐玄味。乃敕中书侍郎陆澄。撰录法集。陆博识洽闻苞举群籍。铨品名例随义区分。凡十有六帙一百有三卷。其所闰古今亦已备矣。今即其本录以相缀附。虽非正经而毗赞道化。可谓圣典之羽仪。法门之警卫。足以辉显前绪昭进后学。是以寄于三藏集末。以广枝叶之览焉</p>
<p style="text-align: left">
	　　宋明帝敕中书侍郎陆澄撰法论目录序第一</p>
<p style="text-align: left">
	　　论或列篇立第兼明众义者。今总其宗致不复擿分。合之则体全。别之则文乱</p>
<p style="text-align: left">
	　　置难形神援譬薪火。庾阐发其议。谢瞻广其意。然桓谭未及闻经先着。此言有足奇者。宜其掇附也</p>
<p style="text-align: left">
	　　牟子不入教门而入缘序以持载。汉明之时像法初传故也</p>
<p style="text-align: left">
	　　魏祖答孔是知英人开尊道之情习生贻安则见令主弘信法之心。所以有取二书指存两事。又支遁敷翰远国述江南僧业故兼录 即色游玄论(支道林王敬和问支答) 辩着论(支道林) 释即色本无义(支道林王幼恭问支答) 不真空论(释僧肇) 本无难问(郗嘉宾竺法汰难并郗答往反四首) 郗与法浚书 郗与开法师书 郗与支法师书 心无义(桓敬道王稚远难桓答) 释心无义(刘遗民) 法性论上下(释慧远) 实相义(释道安) 问实相(王稚远外国法师答) 问<a>如法</a>性真际(释慧远什法师答) 问实法有(释慧远鸠摩答) 问分破空(释慧远什答) 实相论(释昙无威) 实相通塞论(释道含) 会通论(支昙谛) 支书与郗嘉宾 会通论上下(释慧义) 始元论(释僧宗) 略论诸经 胜鬘经序(释慧观) 百论序(释僧睿) 百论序(释僧肇)</p>
<p style="text-align: left">
	　　右法论第一帙(法性集十五卷) <a>涅盘</a>无名论(释僧肇) <a>佛性</a>论上下(释僧宗) 问涅盘有神不(王稚远什答) 问灭度权实(王稚远竺法师答) 问清净国(王稚远什法师答) 涅盘三十六问(竺道生) 释八住初心欲取泥洹义(竺道生) 与诸道人论大般泥洹义(范伯伦) 论经目 大涅盘经序 辩佛性义(竺道生王问并竺答) 佛性集(释慧静) 佛性论</p>
<p style="text-align: left">
	　　右法论第二帙(觉性集七卷) 道行指归(支道林何敬问支答) 道行指归(云是安公述相传云) 般若无名论(释僧肇刘遗民难肇答) 问佛成道时何用(王稚远什答) 问般若法(王稚远什法师答) 问般若称(王稚远什法师答) 问般若知(王稚远什法师答) 问般若是实相智非(王稚远什法师答) 问般若萨婆若同异(王稚远什法师答) 问无生法忍般若同异(王稚远什法师答) 问礼事般若(王稚远什法师答) 问佛慧(王稚远什法师答) 问权智同异(王稚远什法师答) 问<a>菩萨</a>发意成佛(王稚远什法师答) 般若折疑略序(释道安) 大品序(释道安) 大品经序(释僧睿) 大智释论序(释僧睿) 般若经问论序(释慧远) 中论序(释僧睿) 小品经序(释僧睿) 合维摩诘经序(支敏度) 道行品注序 维摩诘经注序(释僧肇) 毗摩罗诘经义疏序(释僧睿) <a>自在</a>王经后序(释僧睿) 思益经义疏序(释僧睿) 与释慧远书论真人至极(释慧远答) 与诸道人论般若义(范伯伦)</p>
<p style="text-align: left">
	　　右法论第三帙(般若集六卷) 问法身(王稚远什答) 问法身(释慧远什答) 重问法身(释慧远什答) 问真法身像类(释慧远什答) 问真法身寿(释慧远什答) 问法身应感(释慧远什答) 问法身非色(释慧远什答) 问修三十二相(释慧远什答) 问释慧严法身二义(竺僧弼) 丈六即真论(释僧肇) 通佛影迹(颜延年) 通佛顶齿爪(颜延年) 通佛衣钵(颜延年) 通佛二叠不燃(颜延年)</p>
<p style="text-align: left">
	　　右法论第四帙(法身集四卷) 问法身佛尽本习(释慧远什答) 问成佛时断何累(王稚远什答)</p>
<p style="text-align: left">
	　　右法论第五帙(<a>解脱</a>集一卷) <a>法华经</a>后序(释僧睿) <a>妙法莲华经</a>序(释慧远) 妙法莲华经宗要序(释僧慧观) 与竺道生书(刘遗民) 法华经论 辩三乘论(支道林) 无三乘统略(释慧远) 问释道安三乘并书(竺法汰) 问三乘一乘(什答) 问得三乘(王稚远法师答) 问三归(王稚远法师答) 问辟支佛(王稚远法师答) 四阿含暮抄序 长阿含经序(释僧肇) 三法度经序(释慧远) 正诬论 了本<a>生死</a>经注序 法句经序 明佛论(宗少文) 譬道论(孙兴公) 坐右铭(支道林) 道学诫(支道林) 切悟章(支林道) 支道林答谢长遐书 离识观(颜延年) 张景胤与从弟景玄书(论西方并答) 奉法要(郗嘉宾) 七众法 通神咒(郗嘉宾) 明感论(郗嘉宾) 问菩萨生五道中(王稚远法师答) 问七佛(王稚远什答) 问不见<a>弥勒</a>不见千佛(王稚远什法师答)</p>
<p style="text-align: left">
	　　右法论第六帙(教门集十二卷) 优婆塞五学迹略论上下(三藏法师) 法社节度序(释慧远) 外寺僧节度序(释慧远) 节度序(释慧远) 般若台众僧集议节度序(支道林) <a>比丘尼</a>节度序(释慧远) 咸康六年门下议并诏及何次道议二首 晋成帝诏及何次道议四首(诏是庾季坚作) 桓敬道书与八座论道人敬王者(八座答) 桓敬道与王稚远书往反九首 桓敬道与释慧远书往反三首 桓敬道伪诏沙门不复敬天子并卞嗣之等答往反十首 桓敬道沙汰沙门教 释慧远答桓敬道书论料简沙门事 宋武为相时沙汰道人教 沙门不敬王者论(释慧远) 问<a>佛法</a>不老(王稚远什答) 与释慧远书论沙门袒服(郑道子) 沙门袒服论(释慧远答何无忌难远答) 与禅师书论踞食(郑道子) 与王司徒诸人书论据食(范伯伦释慧义答范重答) 与道生慧观二法师书(范伯伦) 论据食表并诏四首(范伯伦)</p>
<p style="text-align: left">
	　　右法论第七帙(戒藏集八卷) 本起四禅序并注(支道林) 安般守意经注序(康会) 十二门经注序(释道安) 十二门注序 阴持入经注序 人本欲生经注序 禅经序(释僧睿) 禅经序(释慧远) 释神足(释慧远) 问<a>念佛</a>三昧(释慧远什答)　忘书禅慧宣诸弘信(颜延年) 闻慧思修<a>禅定</a>义在家习定法</p>
<p style="text-align: left">
	　　右法论第八帙(定藏集四卷) 阿毗昙心序(释慧远) 阿毗昙序 阿毗昙五法行义(谢庆绪) 阿毗昙心略解数 阿毗昙心杂数林 问竺道生诸道人佛义(范伯伦) 众僧述范问 范重问道生往反三首 傅季友答范伯伦书 辩宗论(谢灵运) 法勖问往反六首 僧维问往反六首 慧驎述僧维问往反六首 驎杂问往反六首 竺法纲释慧林问往反十一首 王休元问往反十四首 竺道生答王问一首 渐悟论(释慧观) 沙门竺道生执顿悟 谢康乐灵运辩宗述顿悟 沙门释慧观执渐悟 明渐论(释昙无成)</p>
<p style="text-align: left">
	　　右法论第九帙(慧藏集七卷) 问遍学(外国法师答) 问遍学(释慧远什答) 重问遍学(释慧远什答) 问<a>罗汉</a>受(释慧远什答) 论三行上(郗嘉宾) 叙通三行(郗嘉宾) 郗与谢庆绪书往反五首 论三行下(郗嘉宾) 郗与傅叔玉书往反三首 答英郎书一首 王季琰书往反四首 与仰法师书并答二首 道地经注序 略解三十七品次第(什法师) 本业略例(支道林) 本业经注序(支道林) 论十住上下(傅叔玉) 书与谢庆绪论十住往反四首(二首分为下卷) 傅叙玉重书并谢答 三十二字十住义(释昙遇) 实相标格论 问住寿(释慧远什答) 问释道安六通(竺汰)</p>
<p style="text-align: left">
	　　右法论第十帙(杂行集十卷) 十报法统略 释三报论(释慧远) 述竺道生善不受报义(释僧璩释镜难璩答) 全生论(郗嘉宾) <a>杀生</a>门(桓敬道殷伯道答桓难) 明<a>报应</a>论(释慧远) 报应论(卞湛范伯伦难卞答) 业报论</p>
<p style="text-align: left">
	　　右法论第十一帙(业报集六卷) 神本论(支昙谛) 命源论(释慧静) 识三本论(谢庆绪) 友道人书与谢论三识并答 戴安道书与谢论三识(并答往反三首) 四执论 问精神心<a>意识</a>(王稚远什答) 问十数法(王稚远什法师答) 辩心意识(释慧远) 释神名(释慧远) 验寄名(释慧远) 问论神(释慧远) 问释道安神(竺法汰) 问神识(王稚远什答) 五阴三达释(郗嘉宾) 问后识追忆前识(释慧远什答) 神不更受形论(庾仲初) 更生论(罗君章孙安国难罗答) 习凿齿难 神不灭论(郑道子) 桓君山新论论形神 书与何彦德论感果生灭五往反(颜延年) 山巨源问 挚元礼谘 颜答山挚二难</p>
<p style="text-align: left">
	　　右法论第十二帙(色心集九卷) 问四相(释慧远) 物不迁论(释僧肇) 申无生论(释昙无成)</p>
<p style="text-align: left">
	　　右法论第十三帙(物理集三卷) 牟子(一云苍梧太守牟子博傅) 旧首<a>楞严经</a>后序 支法护像赞(支道林) 答孔文举书(魏武帝) 与释道安书(习凿齿) 与释道安书(伏玄度) 与高句骊国道人书(支道林)</p>
<p style="text-align: left">
	　　右论第十四帙(缘序集二卷) 难沙门子法龙(释道彦法龙答) 答谢宣明难佛理(范伯伦) 论检(颜延年) 答或人问(颜延年) 关中法[渗-(珍-王)+土]道人与凉州同学书 达性论(何承天) 颜延年释何五往反(道人问颜答) 均善论(释慧琳) 何承天与宗少文书五往反(演均善论) 断家养论(何彦德) 释慧琳难 广何(颜延年) 颜重与何书</p>
<p style="text-align: left">
	　　右法论第十五帙(杂论集六卷) 辩教论(桓敬道) 婚农无伤论(释慧琳) 照极明化论(顾长康) 问难(释慧琳)</p>
<p style="text-align: left">
	　　右法论第十六帙(邪论集三卷)</p>
<p style="text-align: left">
	　　齐太宰竟陵文宣王法集录序第二</p>
<p style="text-align: left">
	　　夫五时九部之契。三请四卷之机。玄哉邈乎。奥不可议。已然法海无涯航而罕知大。慧藏不极采而得宝。是以弘誓之士随时斟酌。马鸣抽其幽宗。龙树振其绝绪。提婆析其名数。诃梨总其条理。并翼赞妙典俘剪外学迷津见衢。长夜逢晓。故智能之日名飞于摧邪。功德之月绩翔于阐化。亦已盛矣。但群萌殊叶根力异品。运季道浇信淡识浅。至于披瞽发聋事。资恳励。药愚针惑宜务切近。是以后代敷训显晦不一。或扬言以泛解。或提耳而指授。所以卷舒教义抑扬风轨。岂滞恒方期于悟俗而已。齐太宰竟陵文宣王。净剎萌因忍土现果。慧自天成道为期出。孝忠淳和之深。仁智博爱之厚。率由而极因心则至。若乃栖神二谛宅业三宝。瞻前卓尔望后不群。用能降帝子之尊。灼<a>净土</a>之操。屏朱观之贵。下白屋之礼。磨踵以拯俗。刻髓以侚道。望亿劫以长驱。凌千载而独上。若乃阐经律弘福施。[渗-(珍-王)+土]苍黎敏翾动。未常不虑积昏。明慈洽巨细。感灵瑞于显微。通觉应于霄梦。固已葳[卄/(麸-夫+玉)]民誉昭晢神听矣。至于苞括儒训洞镜释典。空有双该内外咸照。常欲广彼洲渚炽此法灯。驻四生之风波烛九。居之霾雾。指来际以为期。总大千以为任。故恻隐垂教殷勤敷道。于是锐临云之思。壮谈天之文。网罗字轮仪形法印。是以净住命氏。启入道之门。华严璎珞标出世之术。决定要行。进趣乎金刚。戒果庄严。克成乎<a>甘露</a>。尔其众经注义法塔赞颂。僧制药记之流。导文愿疏之属。莫不诚在言前理出辞表。大者钩深测幽。小者驰辩感俗。森成条章郁为卷帙。可谓开士。住心道场初迹。冠一代之妙化垂千祀之胜范者也。佑昔以道缘预属嘉会律任法使谬荷其寄。斋堂梵席时抂其请。哲人俎谢而道心不亡。静寻遗篇暧乎如在。遂序兹集录。以贻来世云尔 净住子十卷　右第一帙(上) 净住子十卷　右第二帙(下) 华严璎珞二卷　右第三帙 诸佛名十卷　右第四帙 诸菩萨名二卷　右第五帙 菩萨决定要行十卷　右第六帙 注优婆塞戒三卷　右第七帙 戒果庄严一卷 注遗教经一卷　右第八帙 维摩义略五卷　右第九帙 杂义记十卷　右第十帙(上) 杂义记十卷　右第十一帙(下) 僧制一卷 清信士女法制三卷　右第十二帙 <a>礼佛</a>文二卷　右第十三帙 西州法云小庄严普弘寺讲并述羊常弘广斋共卷 抄成实论序并上定林讲共卷 华严斋记一卷　施药记一卷 舍身记一卷　妃舍身记一卷 发愿疏一卷 会稽荆雍江郢讲记一卷 内典序并赞一卷 述<a>放生</a>东宫斋述<a>受戒</a>共卷 僧得施三业施施食法共卷</p>
<p style="text-align: left">
	　　右第十四帙 宣白僧尼疏与畅疏并与州郡书求内典共一卷 法门赞一卷 讲净住记一卷 受维摩注名一卷 与僚佐书并教诫左右一卷 拜杨州刺史发愿一卷 与何祭酒书赞去滋味一卷 赞梵呗偈文一卷 开优婆塞经题一卷</p>
<p style="text-align: left">
	　　右第十五帙 大司马舍身并施天保二众一卷 佛牙记一卷　答疑惑书并稚珪书一卷 教宣约受戒人一卷 八日禅灵寺斋并颂一卷 龙华会并道林斋一卷 布萨并天保讲一卷 净住子次门一卷 梵呗序一卷 转读法并释滞一卷 示诸朝贵法制启二卷 示诸朝贵释滞启答二卷 宝塔颂并石像记一卷 受戒并弘法式一卷</p>
<p style="text-align: left">
	　　右第十六帙(十六帙合一百一十六卷)</p>
<p style="text-align: left">
	　　自书经目录 大字维摩经一部　十四卷 细字维摩经一部　六卷 妙法莲花经一部　十四卷 般舟三昧经一部　二卷 <a>无量寿经</a>一部　四卷 十地经一部　十卷 <a>华严经</a>　六卷 大泥洹经　五卷 <a>虚空</a>藏经　二卷 泥洹受持品　一卷 护身经　一卷 观世音经　一卷 普贤经　一卷 金刚波若经　一卷 八吉祥神咒经　一卷 出生无量门持经　一卷 呵<a>色欲</a>经　一卷</p>
<p style="text-align: left">
	　　齐竟陵王世子抚军巴陵王法集序</p>
<p style="text-align: left">
	　　盖闻。世谛善论法海所总。严錺文辞初位是摄。自大化东渐沿世咏歌。魏来杂制间出群集。至于才中含章思入精理。固法门之羽纛。梵声之金石也。齐竟陵文宣王世子故抚军巴陵王。禀璇华于昆峰。敏明玑于珠海。慧发[(角*隹)/乃]辰识表绮岁。孝友停至机颖朗彻故幼无弱弄夙有老成。甫在志学固已总括坟典矣。雅好辞赋。允登高之才。藉意隶书。均临池之敏。业盈竹素虑满风月。是时齐方有德文宣翼赞康衢。既熙慧教傍远世子。以枝叶之庆蕃守淅河。下车风举升席治立。含静台以御己。垂兰蕙以振俗。郡富名山岩多灵寺。故胜业愈高清心弥往。每游践必训思若渊泉。信足以揄扬至道炳发玄极。观其擒赋经声述颂绣像千佛愿文舍身弘誓。四城九相之诗。释迦十圣之赞。并英华自凝新声间出。故仆射范云笃赏文会雅相嗟重。以为后进之佳才也。至隆昌之时。始兆无妄。永元之末。运属道消。葛藟失庇盘石倾剪。虎兕出柙宗室致猜。而乐天如命夷忧味道。在艰不亏其贞。处约无改其节。镜因果而靡晦。洞真俗而如晓。专精于大觉之门。懔烈于经典之奥。于是下帷墐户注解百论。拔出幽旨妙尽纤典。乃躬算缣素手写方等。所书大经凡有十部。锋刃劲削风趣妍靡。论其思理所彻业艺所贯。有踰萁裘之能。克副青蓝之敏矣。夫深宫寡识着自格言。梁肉多骄闻之前记。而能拔类独立超然高举。岂非内铸坚芳之性。外莹过庭之风哉。以法而说。譬金龙之嗣信相。由俗而议。迈允恭之绍陈思。可谓开士宿因旃檀眷属。无忝堂构克胜负荷者也。余昔缘<a>法事</a>亟觌清徽。及律集稽川屡延供礼。惜乎早世文制未广。今撰录法咏以继文宣。内集。使千祀之外知兰菊之无绝焉</p>
<p style="text-align: left">
	　　巴陵杂集目录 造千佛愿 绣佛颂 舍身序并愿</p>
<p style="text-align: left">
	　　右上卷 释迦赞 十<a>弟子</a>赞十首 为会稽西方寺作禅图九相咏十首 四城门诗四首 法咏叹德二首 佛牙赞 经声赋 会稽宝林寺禅房闲居颂</p>
<p style="text-align: left">
	　　右下卷</p>
<p style="text-align: left">
	　　自写经目录并注 法华经一部　七卷 维摩经一部　三卷 无量寿二部　四卷 金刚波若三部　三卷 请观世音一部　一卷 八吉祥一部　一卷 波若神咒一部　一卷</p>
<p style="text-align: left">
	　　右十部 注百论一部</p>
<p style="text-align: left">
	　　释僧佑法集总目录序第三</p>
<p style="text-align: left">
	　　常闻沥泣助河之谈。捧土裨岱之论。虽诮发于古。而愧集于今矣。僧佑漂随前因报生阎浮。幼龄染服早备僧数。而慧解弗融禅味无纪。剎那之息徒积。锱毫之勤未基。是以惧结香朝惭动钟夕。茫茫尘劫空阅斩筹。然窃有坚誓志是大乘。顶受方等游心四含。加以山房寂远泉松清密。以讲席间时僧事余日。广讯众典披览为业。或专日遗餐。或通夜继烛。短力共尺波争驰。浅识与寸阴竞晷。虽复管窥迷天蠡测惑海。然游目积心颇有微悟。遂缀其闻诫言法宝。仰禀群经傍采记传。事以类合义以例分。显明觉应。故序释迦之谱。区辩六趣。故述世界之记。订正经译。故编三藏之录。尊崇律本。故铨师资之传。弥纶福源。故撰法苑之篇。护持正化。故集弘明之论。且少受律学刻意毗尼。旦夕讽持四十许载。春秋讲说七十余遍。既禀义先师弗敢坠失。标括章条为律记十卷。并杂碑记撰为一帙。总其所集凡有八部。冀微启于今业。庶有藉于来津。岂曰善述。庶非妄作。但理远识近多有未周。明哲傥览取诸其心。使道场之果异迹同臻焉 释迦谱五卷　右一部第一帙 世界记五卷　右一部第二帙 出三藏记集十卷　右一部第三帙 萨婆多部相承传五卷　右一部第四帙 法苑集十卷　右一部第五帙 弘明集十卷　右一部第六帙 十诵义记十卷　右一部第七帙 法集杂记传铭十卷　右一部第八帙</p>
<p style="text-align: left">
	　　释迦谱目录序第四</p>
<p style="text-align: left">
	　　释僧佑撰</p>
<p style="text-align: left">
	　　盖闻。菩提之为极也。神妙寂通圆智湛照。道绝于形识之封。理毕于生灭之境。形识久绝。岂实诞于王宫。生灭已毕。宁真谢于坚固哉。但群萌长寝同归大觉。缘来斯化感至必应。若应而不生。谁兴悟俗。化而无名。何以导世。是以标号释迦檀种剎利。体域中之尊。冠人天之秀。然后脱屣储宫直观道树。舍金轮而驭大千。明玉豪而制法界。此其所以垂迹也。爰自降胎至于分塔。伟化千条灵瑞万变。并义炳经典事盈记传。而群言参差首尾散出。事绪舛驳同异莫齐。散出首尾。宜有贯一之区。莫齐同异。必资会通之契。故传讯难该而揌集易览也。佑以不敏业谢多闻。时因疾隙颇存寻玩。遂乃披经按记原始要终。敬述释迦谱。记列为五卷。若夫胤裔托生之源。得道度人之要。泥洹塔像之征。遗法将灭之想。总众经以正本。缀世记以附末。使圣言与俗说分条。古闻共今迹相证。万里虽邈有若躬践。千载诚隐无隔面对。今抄集众经。述而不作。庶脱寻访力半功倍。敬率丹心略敷誓愿 释迦始祖劫初剎利相承谱第一(出长阿含经) 释迦始祖劫初姓瞿昙缘谱第二(出十二游经) 释迦六世祖始姓释氏缘谱第三(出长阿含经) 释迦降生释种成<a>佛缘</a>谱第四(出普耀经) 释迦在七佛末种姓众数同异谱第五(出长阿含经) 释迦同三千佛缘谱第六(出药王药上观经) 释迦内外族姓名谱第七(出长阿含经) 释迦弟子姓释缘谱第八(出增一阿含) 释迦四部名闻弟子谱第九(出增一阿含)</p>
<p style="text-align: left">
	　　右第一卷 释迦从兄调达<a>出家</a>缘记第十(出中本起经) 释迦从弟阿那律跋提出家记第十一(出昙无德律) 释迦从弟孙陀罗难陀出家缘记第十二(出出耀经) 释迦子罗云出家缘记第十三(出未曾有经) 释迦姨母大爱道出家缘记第十四(出中本起经) 释迦父净饭王泥洹记第十五(出净饭王泥洹经) 释迦母摩耶夫人记第十六(出佛升忉利天经) 释迦姨母大爱道泥洹记第十七(出佛母泥洹经) 释种灭宿业缘记第十八</p>
<p style="text-align: left">
	　　右第二卷 释迦竹园精舍缘记第十九(出昙无德律) 释迦祇洹精舍缘记第二十(出贤愚经) 释迦发爪塔缘记第二十一(出十诵律) 释迦天上四塔记第二十二(出集经抄) 优填王造释迦金像记第二十三(出增一阿含经) 波斯匿王女造金像记第二十四(出增一阿含经) 阿育王弟出家造石像记第二十五(出求离牢狱经) 释迦留影在石室记第二十六(出观佛三昧经)</p>
<p style="text-align: left">
	　　右第三卷 释迦双树般涅盘记第二十七(出大涅盘经) 释迦八国分<a>舍利</a>记第二十八(出双卷泥洹经) 释迦天上舍利宝塔记第二十九(出菩萨处胎经) 释迦龙宫佛髭塔记第三十(出阿育王经)</p>
<p style="text-align: left">
	　　右第四卷 阿育王造八万四千塔记第三十一(出杂阿含经) 释迦获八万四千塔宿缘记第三十二(出贤愚经) 释迦灭尽缘记第三十三(出杂阿含经) 释迦法灭尽相记第三十四(出法灭尽经)</p>
<p style="text-align: left">
	　　右第五卷</p>
<p style="text-align: left">
	　　世界记目录序第五</p>
<p style="text-align: left">
	　　释僧佑撰</p>
<p style="text-align: left">
	　　夫<a>三界</a>定位<a>六道</a>区分。粗妙异容苦乐殊迹。观其源始不离色心。检其会归莫非生灭。生灭轮回。是曰无常。色心影幻斯谓苦本。故涅盘喻之于大河。法华方之于火宅。<a>圣人</a>超悟。息驾返源拔出三有。然后为道也。寻世界立体四大所成。业和缘合与时而兴。数盈灾起复归乎灭。所谓寿短者谓其长。寿长者见其短矣。夫虚空不有。故厥量无边。世界无穷。故其状不一。然则大千为法王所统。小千为梵主所领。须弥为帝释之居。铁围为蕃墙之域。大海为八维之浸。日月为四方之烛。揌揌群生于兹是宅。琐琐含识莫思涂炭。沉俗而观。则迂诞之奢言。大道而察。乃掌握之近事耳。但世宗周孔雅仗经书。然辩括宇宙臆度不了。易称天玄。盖取幽深之名。庄说苍苍。近在远望之色。于是野人信明谓旻青如碧。儒士据典谓干黑如漆。青黑诚异乖体是同。儒野虽殊。不知一也。是则俗尊天名而莫识天实。岂知六欲之严丽。十梵之光明哉。至于准步地势则虚信章亥。图度日月则深委算术。未值一偶差以千里。虽复夏革说地。不过户牖之间。邹子谈天。甫在隩突之内。炼石既诬鳌足亦诡。俗书徒繁竟无显说。世士蒙昧莫详厥体。是以凭惠独虑。閟六合之相持。桓谭距问。率五藏以为喻。通人硕学思郁理穷。况乃墙见其能辩乎。嗟夫区界现事。犹莫之知。不思妙义。固其已矣。窃惟方等大典多说深空。唯长鋡楼炭辩章世界。而文博偈广难卒检究。且名师法匠职竞玄义。事源委积未必曲尽。佑以庸固志在拾遗。故抄集两经以立根本。兼附杂典互出同异。撰为五卷。名曰世界集记将令三天阶序焕若披图。六趣群分照如临镜。庶溺俗者发蒙。服道者莹解。共建慧眼之因。俱成觉知之业焉 三千<a>大千世界</a>名数记第一(出长阿鋡) 诸世界海形体记第二(出华严经) 大小劫名譬喻记第三(出楼炭经) 劫初世界始成记第四(出长阿鋡) 大海须弥日月记第五(出长阿鋡) 四天下地形人物记第六(出长阿鋡) 劫初四姓种缘记第七(出长阿鋡)</p>
<p style="text-align: left">
	　　右第一卷 转轮圣王记第八(出长阿鋡) 欲界六天记第九(出长阿鋡) <a>色界</a>二十二天记第十(出长阿鋡) 无色界四天记第十一(出长阿鋡) 干闼婆甄那罗记第十二(出长阿鋡)</p>
<p style="text-align: left">
	　　右第二卷 阿须轮斗战记第十三(出长阿鋡) 世界诸神及饿鬼记第十四(出长阿鋡) 龙金翅象师子十二兽记第十五(出大集经)</p>
<p style="text-align: left">
	　　右第三卷 大小<a>地狱</a>阎罗官属记第十六(出长阿鋡)</p>
<p style="text-align: left">
	　　右第四卷 世界云雨雷电记第十七(出长阿鋡) 世界树王华药记第十八(出长阿鋡) 小劫饥兵疫三灾记第十九(出长阿鋡) 大劫火水风三灾记第二十(出长阿鋡)</p>
<p style="text-align: left">
	　　右第五卷</p>
<p style="text-align: left">
	　　萨婆多部记目录序第六</p>
<p style="text-align: left">
	　　释僧佑撰</p>
<p style="text-align: left">
	　　大圣迁辉岁纪绵邈。法僧不坠其唯律乎。初集律藏一轨共学。中代异执五部各分。既分五部则随师得传习。唯萨婆多部偏行齐土。盖源起<a>天竺</a>流化罽宾。前圣后贤重明叠耀。或德升住地。或道证四果或显相标瑞。或晦迹同凡。皆秉持律仪阐扬法化。旧记所载五十三人。自兹已后。睿哲继出。并嗣徽于在昔。垂轨于当今。季世五众依斯立教。遗风余烈炳然可寻。夫荫树者护其本。饮泉者敬其源。宁可服膺玄训而不记列其人哉。佑幼龄凭法季逾知命仰前觉之弘慈奉先师之遗德。猥以佣浅承业十诵。讽味讲说三纪于兹。每披圣文以凝感。望遐路以翘心。遂搜访古今撰萨婆多记。其先传同异。则并录以广闻后贤。未绝则制传以补阙。揌其新旧九十余人。使英声与至教永被。懋实共日月惟新。此撰述之大旨也。条序余部则委之明胜。疾恙惛漠则辞之铨藻。傥有览者。略文取心 大迦叶罗汉传第一 阿难罗汉第二 末田地罗汉第三(译曰中也) 舍那婆斯罗汉第四 优波掘罗汉第五 慈世子菩萨第六 迦旃延罗汉第七 婆须蜜菩萨第八 吉栗瑟那罗汉第九 长老胁罗汉第十 <a>马鸣菩萨</a>第十一 鸠摩罗驮罗汉第十二 韦罗罗汉第十三 瞿沙菩萨第十四 富楼那罗汉第十五 后马鸣菩萨第十六 达磨多罗菩萨第十七 蜜遮伽罗汉第十八 难提婆秀罗汉第十九 瞿沙罗汉第二十 般遮尸弃罗汉第二十一 罗睺罗罗汉第二十二 弥帝丽尸利罗汉第二十三 达磨达罗汉第二十四 师子罗汉第二十五 因陀罗摩那罗汉第二十六 瞿罗忌梨婆罗汉第二十七 婆秀罗罗汉第二十八 <a>僧伽</a>罗叉菩萨第二十九 优波膻驮罗汉第三十 婆难提罗汉第三十一 那伽难罗汉第三十二 达磨尸梨帝罗汉第三十三(译曰法胜) <a>龙树菩萨</a>第三十四 提婆菩萨第三十五 婆罗提婆菩萨第三十六 破楼提婆第三十七 婆修跋摩第三十八 毗栗慧多罗第三十九 毗楼第四十 毗阇延多罗菩萨第四十一 摩帝丽菩萨第四十二 诃梨跋暮菩萨第四十三 婆秀盘头菩萨第四十四(译曰青目) 达磨达帝菩萨第四十五 栴陀罗罗汉第四十六 勒那多罗菩萨第四十七 盘头达多第四十八 弗若蜜多罗汉第四十九 婆罗多罗第五十 不若多罗第五十一 佛驮先第五十二 达磨多罗菩萨第五十三</p>
<p style="text-align: left">
	　　右五十三人第一卷</p>
<p style="text-align: left">
	　　长安城内齐公寺萨婆多部佛大跋陀罗师宗相承略传 阿难罗汉第一 末田地罗汉第二 舍那婆斯罗汉第三 优波披罗汉第四 迦旃延菩萨第五 婆须蜜菩萨第六 吉栗瑟那罗汉第七 勒<a>比丘</a>罗汉第八 马鸣菩萨第九 瞿沙菩萨第十 富楼那罗汉第十一 达摩多罗菩萨第十二 寐遮迦罗汉第十三 难提婆秀罗汉第十四 巨沙第十五 般遮尸弃第十六 达摩浮帝罗汉第十七 罗睺罗第十八 沙帝贝尸利第十九 达磨巨沙第二十 师子罗汉第二十一 达磨多罗第二十二 因地罗摩那罗汉第二十三 瞿罗忌利罗汉第二十四 鸠摩罗大菩萨第二十五 众护第二十六 忧波膻大第二十七 婆婆难提第二十八 那迦难提第二十九 法胜菩萨第三十 婆难提菩萨第三十一 破楼求提第三十二 婆修跋慕第三十三 比栗瑟嵬弥多罗第三十四 比楼第三十五 比阇延多罗菩萨第三十六 摩帝戾披罗菩萨第三十七 呵梨跋慕菩萨第三十八 披秀盘头菩萨第三十九 达磨呵帝菩萨第四十 旃陀罗罗汉第四十一 勒那多罗菩萨第四十二 盘头达多第四十三 不若多罗第四十四 佛大尸致利罗汉第四十五 佛驳驮悉达罗汉第四十六 又师以鬘为证不出名罗汉第四十七 婆罗多罗菩萨第四十八 佛大先第四十九 昙摩多罗第五十 达摩悉大第五十一 罗睺罗第五十二 耶舍第五十三 僧伽佛澄第五十四</p>
<p style="text-align: left">
	　　右五十四人第二卷 卑摩罗叉传第一　鸠摩罗什传第二 弗若多罗传第三 昙摩流支传第四 求那跋摩传第五 佛大跋陀传第六</p>
<p style="text-align: left">
	　　右第三卷 业律师传第一 询律师传第二 俨律师传第三 香律师传第四 力律师传第五 耀律师传第六 璩律师传第七 猷律师传第八 光律师传第九 远律师传第十 具律师传第十一 类律师传第十二 道律师传第十三 嵩律师传第十四 熙律师传第十五 度律师传第十六 晖律师传第十七 畅律师传第十八 献律师传第十九 称律师传第二十</p>
<p style="text-align: left">
	　　右第四卷 元嘉初三藏二法师重受戒记第一 元嘉末赋住阮奇弟子受戒记第二 承明中三吴始造戒坛受戒记第三 建武中江北尼众始往僧寺受戒记第四 小乘迷学竺法度造异仪记第五</p>
<p style="text-align: left">
	　　右第五卷</p>
<p style="text-align: left">
	　　法苑杂缘原始集目录序第七</p>
<p style="text-align: left">
	　　释僧佑撰</p>
<p style="text-align: left">
	　　夫经藏浩汗记传纷纶。所以道达群方开示后学。设教缘迹焕然备悉。训俗事源郁尔咸在。然而讲匠英德。锐精于玄义。新进晚习。专志于转读。遂令法门常务。月修而莫识其源。僧众恒仪。日用而不知其始。不亦甚乎。余以率情业谢多闻。六时之隙颇存寻览。于是检阅事缘讨其根本。遂缀翰墨以藉所好。庶辩始以验末。明古以证今。至于经呗导师之集。龙花圣僧之会。菩萨禀戒之法。止恶兴善之教。或制起帝皇。或功积黎庶。并八正基迹十力逵路。虽事寄形迹。而勋遍空界。宋齐之隆实弘斯法。大梁受命导冠百王。神教傍通慧化冥被。自幼届老备观三代。常愿一乘宝训与天地而弥新。四部盛业随日月而长照是故记录旧事以彰胜缘。条例丛杂。故谓之法苑区以类别凡为十卷。岂足简夫渊识。盖布之眷属而已 优填王栴檀像波斯匿王紫金像记第一(出增一阿含) 迦兰陀长者初造竹园精舍缘记第二(出过去因果经) 须达长者初造发爪塔记第三(出十诵律) 佛初留影在石室记第四(出观佛三昧) 忉利天上初造发衣钵牙四塔记第五(出集经抄) 天上龙宫初造舍利宝塔记第六(出菩萨处胎经) 龙宫初造佛髭塔记第七(出阿育王经) 阎浮提初分舍利起十塔记第八(出十诵律) 剎上悬幡散花记第九(出迦叶诰阿难经) 悬幡续明缘记第十(出普广经) 缘路列灯记第十一(出受决经) 伏敌宝幢缘记第十二(出长阿含) 旋塔围繞记第十三(出提谓经) 七层灯五色幡放生记第十四(出灌顶经) 灯王供养缘记第十五(出悲花经) 烧身臂指缘记第十六(出法华经) 灌佛散花缘记第十七(出灌<a>佛经</a>) 灌嚫宿缘记第十八(出譬喻经) 将幡缘记第十九(出阿育王经) 佛剃刀净发缘记第二十(出如来独证自誓三昧经) 佛初着<a>袈裟</a>缘记第二十一(出如来独证自誓三昧经) 佛师子座缘记第二十二(出譬喻经)</p>
<p style="text-align: left">
	　　右二十二首佛宝集卷第一 初集大乘法藏缘记第一(出胎经) 初集小乘三藏缘记第二(出大智论) 打揵稚缘记第三(出十诵律) 登高座缘记第四(出十诵律) 法师捉象牙装扇讲缘记第五(出善见毗婆沙) 行般舟三昧念佛缘记第六(出般舟经) 禅法禅杖禅镇缘记第七(出十诵律) 斋主赞叹缘记第八(出十诵律) 八关斋缘记第九(出八关斋经) 月六斋缘记第十(出大智度论) 八王日斋缘记第十一(出净度三昧经) 岁三长斋缘记第十二(出正斋经) 菩萨六法行缘记第十三(出菩萨受斋经) 菩萨斋法缘记第十四(出菩萨受斋经) <a>三七</a>忌日缘记第十五(出普广经) 法社建功德邑记第十六(出法社经) <a>盂兰盆</a>缘记第十七(出目连问经) 放生缘记第十八(出杂阿含第四卷) 救生命缘记第十九(出金光明经) 施旷野鬼食缘记第二十(出大涅盘经) 鬼子母缘记第二十一(出鬼子母经)</p>
<p style="text-align: left">
	　　右二十一首法宝集上卷第二 咒用杨枝净水缘记第一(出请观世音经) 百结缘记第二(出灌顶百结神王护身咒经) 读咒受行五事缘记第三(出大涅盘经) 结咒坛缘记第四(出百结神王护灌顶经) 神印缘记第五(出大灌顶经) 策卜缘记第六(出梵天策经) 弥勒六时忏悔法缘记第七(出弥勒问本愿经) 常行五法缘第八(出<a>五戒</a>论) 普贤六根悔法第九(出普贤观经) <a>观世音菩萨</a>所说救急消灭罪<a>治病</a>要行法第十(出观世音经) 虚空藏忏悔记第十一(出虚空藏经) 方广陀罗尼七众悔法缘记第十二(出彼经) 金光明忏悔法第十三(出金光明经) 常行道赞叹咒愿第十四(出<a>福田</a>经) 受食咒愿缘记第十五(出普耀经) 受施粥咒愿缘记第十六(出僧祇律) 七种施福胜记第十七(出福田经) 嚫施缘记第十八(出增一阿含) 阿育王舍施还赎取缘记第十九(出杂阿含阿育王经) 布施咒愿缘第二十(出辩意经) 为亡人设福咒愿文第二十一(出僧祇律) 生子设福咒愿文第二十二(出僧祇律) 作新舍咒愿文第二十三(出僧祇律) 远行设福咒愿文第二十四(出僧祇律) 取妇设福咒愿文第二十五(出僧祇律) 菩萨发愿第二十六(出菩萨本业经) 无常咒愿第二十七(出中本起) 梵书缘记第二十八(出经抄) 六十四书缘记第二十九(出普曜经)</p>
<p style="text-align: left">
	　　右二十九首法宝集下卷第三 初度五比丘缘记第一(出中本起) 初度比丘尼记第二(出中本起) 初度优婆塞优婆夷记第三(出弥沙塞律) 国王初见佛缘记第四(出因果经) 比丘上下坐缘记第五(出十诵律) 布萨缘记第六(出五分律) 行舍罗缘记第七(出弥沙塞律) 安居缘记第八(出十诵律) 自恣法缘记第九(出五分律) 新岁缘记第十(出新岁经) 吉祥草缘记第十一(出普曜经) 功德衣开戒利缘记第十二(出五分律) 比丘着割截衣缘记第十三(出十诵律) 比丘受三衣缘记第十四(出大善权经) 比丘不离三衣缘记第十五(出十诵律) 比丘着坏色衣缘记第十六(出十诵律) 比丘点净衣缘记第十七(出十诵律) 比丘着纳衣缘记第十八(出十诵律) 佛受石钵缘记第十九(出瑞应本经) 锡杖缘记第二十(出十诵律) 比丘断酒缘记第二十一(出五分律) 断三种见闻疑缘记第二十二(出十诵律)</p>
<p style="text-align: left">
	　　右二十二首僧宝集上卷第四 一切断食肉缘记第一(出大涅盘经) 制断食蒜等五辛记第二(出十诵律) 嚼杨枝缘记第三(出十诵律) 断掘地伤草木缘记第四(出僧祇律) 初造福德舍缘记第五(出杂阿含) 漉水囊缘记第六(出十诵律) 比丘洗手缘记第七(出僧祇律) 比丘受食缘记第八(出十诵律) 食先普供养缘记第九(出维摩经) 唱等供僧跋缘记第十(出十诵律) 毗舍佉母设粥缘记第十一(出十诵律) 浴僧缘记第十二(出温室经) 腊月八日浴缘记第十三(出譬喻经) 供养圣僧缘记第十四(出宾头卢经) 僧次请僧缘记第十五(出十诵律) 经行法式缘记第十六(出十诵律) 施僧净人缘记第十七(出十诵律) 看病比丘缘记第十八(出十诵律) 比丘亡泥洹舆缘记第十九(出佛泥洹经) 比丘遣人代斋会并净法缘记第二十(出十诵律) 比丘欲食当先<a>烧香</a>呗赞缘记第二十一(出大遗教经) 优婆塞造作衣服钵器及受饮食先应供养缘记第二十二(出优婆塞戒经)</p>
<p style="text-align: left">
	　　右二十二首僧宝集下卷第五 帝释乐人般遮琴歌呗第一(出中本起) 佛赞比丘呗利益记第二(出十诵律) 亿耳比丘善呗易了解记第三(出十诵律) 婆提比丘响彻梵天记第四(出增一阿含) 上金铃比丘妙声记第五(出贤愚经) 音声比丘记第六(出僧祇律) 法桥比丘现感妙声记第七(出志节传) 陈思王感鱼山梵声制呗记第八 支谦制连句梵呗记第九 康僧会传泥洹呗记第十 觅历高声梵记第十一(呗出须赖经) 药练梦感<a>梵音</a>六言呗记第十二(呗出超日明经) 齐文皇帝制法乐梵舞记第十三 齐文皇帝制法乐赞第十四 齐文皇帝令舍人王融制法乐歌辞第十五 竟陵文宣撰梵礼赞第十六 竟陵文宣制唱萨愿赞第十七 旧品序元嘉以来<a>读经</a>道人名并铭第十八 竟陵文宣王第集转经记第十九(新安寺释道兴) 导师缘记第二十 安法师法集旧制三科第二十一</p>
<p style="text-align: left">
	　　右二十一首经呗导师集卷第六 宋明皇帝初造龙华誓愿文第一(周颙作) 京师诸邑造弥勒像三会记第二 齐竟陵文宣王龙华会记第三</p>
<p style="text-align: left">
	　　右三首龙华像会集卷第七 长干寺阿育王金像记第一 吴郡台寺释慧护造丈六金像记第二 瓦官寺释僧供造丈六金像记第三 荆州沙门释僧亮造无量寿丈六金像记第四 宋孝武皇帝造无量寿金像记第五 宋明皇帝造丈四金像记第六 定林献正于龟兹造金捶鍱像记第七 林邑国献无量寿鋀石像记第八 谯国二戴造挟纻像记第九 宋明帝齐文皇文宣造行像八部鬼神记第十 晋孝武世师子国献白玉像记第十一 宋明帝陈太妃造白玉像记第十二 河西国造织珠结珠二像记第十三 齐武皇帝造释迦瑞像记第十四</p>
<p style="text-align: left">
	　　右十四首杂图像上卷第八 齐文皇帝造白山丈八石像并禅岗像记第一 太尉临川王成就摄山龛大石像记第二 齐文皇帝造旃檀木画像记第三 河西释慧豪造灵鹫寺山龛像记第四 宋明帝陈太妃造法轮寺大泥像并宣福卧像记第五 齐文皇帝造绣丈八像并仇池绣像记第六 禅林寺净秀尼造织成千佛记第七 宋略昭太后造<a>普贤菩萨</a>记第八 光宅寺丈九无量寿金像记第九 婆利国献真金像记第十 皇帝造纯银像记第十一 佛牙并齐文宣王造七宝台金藏记第十二</p>
<p style="text-align: left">
	　　右十二首杂图像下卷第九 定林上寺建般若台大云邑造经藏记第一 定林上寺太尉临川王造镇经藏记第二 建初寺立波若台经藏记第三 天安大寺造千佛石经记第四 齐武皇帝供圣僧灵瑞记第五 宋明皇帝四城门请僧次记第六 京师诸寺无遮斋讲并胜集记第七</p>
<p style="text-align: left">
	　　右七首经藏正斋集卷第十 菩萨戒初至次第受法记第一 宋明帝受菩萨戒自誓文第二 竟陵文宣王受菩萨戒记第三 天保寺集优婆塞讲记第四 文宣王集优婆塞布萨记第五 宋齐胜士受菩萨戒名录第六</p>
<p style="text-align: left">
	　　右六首受菩萨戒集第十一 齐高武二皇帝敕六斋断杀记第一 齐武皇帝敕断钟山玄武湖渔猎记第二 齐武皇帝敕罢射雉断卖鸟雀记第三 齐文皇帝文宣王焚毁罟网记第四 齐文皇帝给孤独园记第五 竟陵文宣王福德舍记第六 竟陵文宣王造铁磬布施记第七 中天竺国竺博叉于京邑造并布施记第八 灵根寺类律师始造药藏记第九 竟陵文宣王弗内施药记第十 竟陵文宣王僧得施文第十一 竟陵文宣王三业施文第十二 竟陵文宣王施食供养书第十三</p>
<p style="text-align: left">
	　　右十三首止恶兴善集卷第十二 皇帝后堂建讲记第一 皇帝后堂八关斋造十种灯记第二 皇帝六条制<a>护法</a>记第三 皇帝修慈去滋味记第四 皇帝宫内建讲记第五 皇帝敕撰经义疏记第六 皇帝敕净名志上出入记第七 皇帝天监五年四月八日乐游大会记第八 皇帝后堂志上启建讲记并序第九 皇帝与志上往复并序致第十 皇帝后堂讲法华志上论难第十一</p>
<p style="text-align: left">
	　　右十一首大梁功德上卷第十三 皇帝造光宅寺竖剎大会记并临川王启事并敕答第一 皇帝敕诸僧抄经撰义翻胡音造录立藏等记第二 皇帝注大品经记第三 皇帝造十无尽藏记第四 皇帝遣诸僧诣外国寻禅经记第五</p>
<p style="text-align: left">
	　　右五首大梁功德下卷第十四(依序十卷据历捡本十四卷)</p>
<p style="text-align: left">
	　　弘明集目录序第八</p>
<p style="text-align: left">
	　　释僧佑撰</p>
<p style="text-align: left">
	　　夫觉海无涯慧境圆照。化妙域中。实陶铸于尧舜。理擅系表。乃埏埴乎周孔矣。然道大信难声高和寡。须弥峻而蓝风起。宝藏积而怨贼生。昔如来在世化震大千。犹有天魔愎忿六师怀毒。况乎像季。其可胜哉。自大法东渐。岁几五百。缘各信否运亦崇替。<a>正见</a>者敷赞邪惑者谤讪。至于守文曲儒则距为异教。巧言左道则引为同法。距有拔本之迷。引有朱紫之乱。遂令诡论稍繁讹辞孔炽。夫鹖旦鸣夜。不翻白日之光。精卫衔石。无损苍海之势。然以暗乱明。以小罔大。虽莫动毫发。而有尘眩听。将令弱植之徒。随伪辩而长迷。倒置之伦。逐邪说而永溺。此幽涂所以易坠。净境所以难陟者也。佑以末学志深弘护。静言浮俗愤慨于心。遂以药疾微间山栖余暇。撰古今之明篇。揌道俗之雅论。其有刻意剪邪建言卫法。制无大小莫不毕探。又前代胜士书记文述。有益三宝者。亦皆编录。类聚区分列为十卷。夫道以人弘。教以文明。弘道明教。故谓之弘明集。兼率浅怀附论于末。庶以涓埃微裨[瀛-女+羊]岱。但学孤识寡。愧在褊局。博练君子惠增广焉 牟子理惑</p>
<p style="text-align: left">
	　　右第一卷 孙绰喻道论 宋炳明佛论</p>
<p style="text-align: left">
	　　右第二卷 宋<a>居士</a>炳答何中丞承天书难白黑论 颜光禄延之难何中丞承天达性论</p>
<p style="text-align: left">
	　　右第三卷 明征士僧绍正二教论 同剡颙难张长史融门律</p>
<p style="text-align: left">
	　　右第四卷 道恒法师释驳论 慧通法师折夷夏论 僧愍法师戎华论 玄光法师辩惑论 刘勰灭惑论</p>
<p style="text-align: left">
	　　右第五卷 罗君章更生论孙盛难罗重答 郑道子神不灭论 远法师沙门不敬王者论五篇 远法师沙门袒服论　何镇南难并答 远法师答桓玄明报应论 远法师因俗疑<a>善恶</a>无现验三报论</p>
<p style="text-align: left">
	　　右第六卷 何司空尚之答宋文皇帝赞扬佛法事 高明二法师答李交州渺难佛不见形事(并李书) 司徒文宣王书与孔中丞稚珪疑惑书并笺答</p>
<p style="text-align: left">
	　　右第七卷 晋<a>尚书</a>令何充等执沙门不应敬王者奏三首(并诏二首) 庐山慧远法师答桓玄论沙门不应敬王者书一首(并桓玄书二首) 庐山慧远法师与桓玄论料简沙门书一首(并桓玄教一首) 支道林法师与桓公论州符求沙门名籍书一首 道恒道标二法师答伪秦主姚略劝罢道书三首(并姚主书三首) 僧[契-大+石]僧迁耆婆三法师答姚主书停恒标奏一首(并姚主书二首) 庐山慧远法师答桓玄劝罢道书一首(并桓书一首) 僧岩法师辞青州刺史刘善明举其秀才书三首(并刘书三首)</p>
<p style="text-align: left">
	　　右第八卷 奉法要([利-禾+希]嘉宾)　日烛(王该作)</p>
<p style="text-align: left">
	　　右第九卷 弘明论</p>
<p style="text-align: left">
	　　右第十卷</p>
<p style="text-align: left">
	　　十诵义记目录序第九</p>
<p style="text-align: left">
	　　释僧佑撰</p>
<p style="text-align: left">
	　　夫戒律者。盖四双之云挮。五众之镕范也。性以止制为本。体以无作为相。始祛十恶终圆万善。在昔觉世因事制戒。心迹俱防轻重备设。持戒坚净则罗睺惟最。晓律精明则波离为首。至于泥曰遗嘱殷勤。金色迦叶。结集斯藏。洲渚所依莫逾兹典。逮至中叶学同说异。五部之路森然竞分。仰惟十诵源流圣贤继踵。师资相承业盛东夏。但至道难凝微言易爽。果向之人。犹迹有两说。况在凡识。孰能壹论。是以近代谈讲多有同异。大律师颖上。积道河西振德江东。综学月朗砥行冰洁。行以尸罗为基。学以十诵为本。且幼选明师历事名胜。挍理精密无幽不贯。常以此律广授二部。教流于京寓之中。声高于宋齐之世。可谓七众之宗师。两代之元匠者矣。是以讲肆之座环春接冬。禀业之徒云聚波沓。僧佑藉法乘缘少预钻仰。扈锡待莚二十余载。虽深言远旨未敢庶几。而章条科目窃所早习。每服佩思寻惧有坠失。遂集其旧闻。为义记十卷。夫心识难均意见多绪。窃同刍荛时缀毫露。辄布其别解录之言末。盖。率其木讷指序条贯而已。昔少述私记辞句未整。而好事传写数本兼行。今删繁补略。以后撰为定。敬述先师之旨。匪由肤浅之说。明哲傥览。采其正意焉 初事第二事两戒　右第一卷 第三事讫二不定法　右第二卷 三十尼萨耆事　右第三卷 九十事初尽第二诵　右第四卷 三诵　右第五卷 七法　右第六卷 八法　右第七卷 杂诵尼律　右第八卷 增一诵　右第九卷 优婆离善诵　右第十卷</p>
<p style="text-align: left">
	　　法集杂记铭目录序第十</p>
<p style="text-align: left">
	　　释僧佑撰</p>
<p style="text-align: left">
	　　佑少长山居游息净众。虽业勤罔立。而誓心无坠。常愿觉道流于忍土。正化隆于像运。是以三宝胜迹必也详录。四众福缘每事述记。所撰法集已为七部。至于杂记碎文。条例无附。辄别为一帙。以存时事。其山寺碑铭僧众行记。文自彼制而造自鄙哀。窃依前古揌入于集。虽俗观为烦。而道缘成业矣 佛牙记一卷 胡音汉解传译记一卷 钟山定林上寺碑铭一卷　刘勰 钟山定林上寺绝迹京邑五僧传一卷 建初寺初创碑铭一卷　刘勰 献统上碑铭一卷　沉约 僧柔法师碑铭一卷　刘勰</p>
<p style="text-align: left">
	　　右七卷共帙</p>
				</div></div><hr><script charset='utf-8' src='../../js/footer.js'></script></body></html>