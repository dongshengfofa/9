<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修众经目录 第一卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>众经目录 第一卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>众经目录 第一卷</strong>&nbsp;&nbsp;&nbsp;<br />
	&nbsp;<br />
	&nbsp;&nbsp;&nbsp;&nbsp;&nbsp;&nbsp;&nbsp; 众经目录</p>
<p style="text-align: left">
	　　大唐东京大敬爱寺一切经论目序</p>
<p style="text-align: left">
	　　释静泰撰</p>
<p style="text-align: left">
	　　夫文字即<a>解脱</a>真场。摽不二之宗。名句称波若玄扄。开唯一之路。是以法籍驰简。诏百亿而同文。至教驱辙。环大千而共轨。玉箱花题。炳发天城。金牒宝词。昭彰龙宇。自悲云西起。慈液东飞。肇渐昭于周星。终大明于汉日。兰腾郁乎首唱。竺什欣然嗣武。于是三乘警辔八藏张门。悬二耀之高晖。亘两仪之长久。曩属当涂。龙骇典午。凫惊函谷。风[雨/埋]道镜如隐。金凌水斗。性珠俄逸。遂有论参经语。疏涉论名。乘紊大小。教齐凡圣。亦有黄巾之丑。混庄释为同源。素褐之首。格儒佛为泒绪。叨天侮圣。肆虐胸襟。颜子摽光净之谈。尼父榜儒童之称。进退惟谷。首尾陷机。窃负神器。偷安智识。波旬妄说。邪辩乱真。疑伪之兴實由于此。庸庸之辈。握鱼目而[禾*禺]骊珠。皎皎之流。扬浊泾而分清渭。开士所以扼腕高僧以之长息者也。晋道安创裁目录。齐法上亦为条例。非无小异。张置大同。莫不以单译居第一。重翻处第二。梵集配第三。别生安第四。疑伪充第五。位虽列五缮写唯三。良以别生与本部不殊。疑伪固非留限。芟夷芜秽。洗拂尘瑕。坦矣法畴。差无稂莠。我皇驭历。道应天飞。廓五梵而论都。奄四州而作后。披十善以陶化。凭五衍而贞风。广树仁祠。大隆教义。显庆年际西明寺成御造藏经。更令隐炼区格尽尔无所间然。律师道宣又为录序。殷因夏礼无革前修。于三例外附申杂藏。即法苑法集高僧僧史之流是也。颇以毗赞有功。故载之云尔。皇太子列耀紫微。承扉阊阖。铣华云蔚。瑶躬岳峙。内精七净。外畅九言。挹梓图恭。佩瑜端孝。爰崇净域荐祉二皇。元良三宝。永贞四众。龙朔三年正月二十二日。敕令于敬爱道场写一切经典。又奉麟德元年正月二十六日。敕取履味<a>沙门</a>十人。惠概明玉神察道英昙邃等。并选翘楚尤闲文义。参覆量挍首末三年。又置官寮是涂供给。敕使洛州长史银青光禄大夫南康郡开国公韩威。判官洛州司功参军李亮。台使郑州司士参军卢行讷。判官王屋县尉郑祖均等。精加捡覆。写旧经论。七百四十一部。二千七百三十一卷。又写大唐<a>三藏</a>法师新译经论。七十五部。一千三百三十五卷。合新旧八百一十六部。四千六十六卷入藏。其有古来有目而无本者。合三百八十二部。七百二十五卷。随访随写。真所谓伟哉法宝。内外无瑕。洞矣法流皎镜深浅。纯一无杂具足清白而已哉。并毫疏寒兔。纸落秋蒲。题华碧字。轴贞香木。所冀天衣销石不坠斯文。地墨穷界微言尚在。绍隆之福嘱累之功。伏惟皇帝继天理物。乘虬制寓。河砂衍寿。海滴覃基。中宫葛蕈固本。摎木垂芳。曦魄清襟。虹电流感。储君仪风。象室晅日。春居道契吟铜睟温。玉裕宸柯。帝萼藩国。维城内宷外寮肃朝。清野霄形。荷法桥之济。永隔邪津。履识承惠炬之辉。长遵正术。静泰不惟鄙昧。辄撰斯文。敢事加损。还循旧辙。三章久布。画一承风。明诚古人。请祛杂藏。恐文溺质用除滥觞。合成五卷。次之于左</p>
<p style="text-align: left">
	　　众经目录</p>
<p style="text-align: left">
	　　隋沙门法经等撰</p>
<p style="text-align: left">
	　　都合二千二百一十九部六千九百九十四卷 单本(源来一本更无别翻)　合四百四十一部二千七百八十三卷</p>
<p style="text-align: left">
	　　右第一卷 重翻(本是一经或有二重翻者乃至六重翻者)　合三百二十四部一千一百一十六卷 贤圣集传(贤圣所撰翻译有源)　合五十部一百八十六卷(二千七百八十九纸)</p>
<p style="text-align: left">
	　　右第二卷 已前二卷三分　合八百一十九部四千八十六卷 入藏见录六百八十九部二千五百三十二卷。仁寿二年。勘定三十一部一百五十八卷。贞观九年。奉行二十部二十一卷。贞观九年。于阙本内访得入藏。翻得六十部。六百七十卷。贞观已来玄奘见所翻。显庆四年西明寺奉敕写经。具录入目施。一十五部六百六十四卷。显庆已来玄奘法师后所译得龙朔三年敬爱寺奉敕写经具录入藏 别生(于大部内抄出别行)　合八百一十部一千二百八十八卷</p>
<p style="text-align: left">
	　　右第三卷 疑伪(名虽似正义涉人造)　合二百八部四百九十六卷</p>
<p style="text-align: left">
	　　右第四卷 已前二卷二分　合一千一十八部一千七百八十三卷不须钞写 阙本(旧录有目而无经本)　合三百八十二部七百二十五卷　请访</p>
<p style="text-align: left">
	　　右第五卷</p>
<p style="text-align: left">
	　　隋开皇十四年敕翻经沙门法经等撰</p>
<p style="text-align: left">
	　　单本(源来一本更无别翻)</p>
<p style="text-align: left">
	　　合四百四十一部二千七百八十三卷</p>
<p style="text-align: left">
	　　大乘经单本</p>
<p style="text-align: left">
	　　一百九十一部一千二百六十二卷 <a>大方广佛华严经</a>六十卷(一千八十七纸)　晋义熙年<a>佛陀</a>跋陀罗共法业等于杨州译　成五十卷 大般<a>涅盘</a>经四十卷(七百二十纸)　北凉沮渠世昙无谶共慧嵩等于姑臧译 大般若波罗蜜多经六百卷(一万二千纸)　唐世玄奘于玉华译 摩诃般若波罗蜜经四十卷或三十卷(六百十九纸)　后秦鸠摩罗什共僧睿等于长安逍遥园译一名大品 大方等大集经三十卷(六百四纸)　北凉昙无谶于姑臧译 大方等日藏经十卷(或十五卷二百四纸)　隋开皇年耶舍于大兴善寺译 大方等月藏经十卷(二百一十四纸)　齐世耶舍共法智译 宝星陀罗尼经十卷(一百三十纸)　唐贞观年波颇蜜多等于胜光寺译 大威德陀罗尼经二十卷(二百六十五纸)　隋开皇年阇那崛多及笈多等于兴善寺译皇朝奏行 法炬陀罗尼经二十卷(三百纸)　隋大业年达摩笈多于东京上林园译皇朝奏行 大<a>菩萨</a>藏经二十卷(四百一十纸)　贞观年玄奘于弘福寺译 菩萨璎珞经十二卷(三百三纸)　或十四卷　前秦建元年竺佛念于长安译 菩萨见实三昧经一十四卷(二百三十八纸)　齐世耶舍译 佛名经一十二卷(二百四十七纸)　后魏世菩提留支于相州译 月灯三昧经十卷(或十一卷二百三纸)　齐天统年耶舍共法智译 贤劫经一十三卷(一百九十五纸)　晋元康年竺法护译 华手经十卷(二百一十五纸)　后秦弘始年鸠摩罗什于长安大寺译 十住断结经十卷(二百五十四纸)　前秦建元年竺佛念共道安译 大灌顶经十二卷(一百一十三纸)　晋世帛尸梨蜜多罗译 观佛三昧经十卷或八卷(一百五十九纸)　宋永初年佛跋陀罗于杨州译 五千五百佛名经八卷(一百二十六纸)　隋开皇年阇那崛多及笈多等于兴善寺译　皇朝奏行 大方便报恩经七卷(一百二十四纸) 大方等大集经八卷(一百二十八纸) 胜天王般若波罗蜜经七卷(一百二十一纸)　陈世月支国王子婆首那于杨州译 宝云经七卷(一百纸或七卷八卷)　梁曼陀罗杨州译 金光明经六卷(或七卷八卷一百二十二纸)　北凉世昙无谶译后三卷陈时<a>真谛</a>译 法集经八卷(或七卷六卷一百二十一纸)　后魏世菩提留支于洛阳译 菩萨处胎经五卷(一百一十三纸)　前秦世竺佛念于长安译 大悲经五卷(八十八纸)　齐天统年耶舍共法智于相州译 大集贤护菩萨经五卷(或六卷九十三纸)　隋开皇年阇那崛多及笈多于大兴善寺译皇朝奏行 大方等无相经六卷(一名大云经九十二纸)　前秦竺佛念于长安译 密迹金刚力士经五卷(或四卷一百一十二纸)　晋太康年竺法护译 大方等陀罗尼经四卷(或五卷六十二纸)　北凉世法众于高昌郡译 海龙王经四卷(七十二纸)　北凉世昙无谶译 央掘魔罗经四卷(七十八纸)　宋元嘉年求那跋陀罗于杨州译 无所有菩萨经四卷(六十纸)　隋开皇年阇那崛多及笈多等于大兴善寺译　皇朝奏行 <a>僧伽</a>咤经四卷(五十一纸)　后魏世月支婆首那译 观察诸法经四卷(六十纸)　隋开皇年阇那崛多及笈多等于大兴善寺译　皇朝奏行 七佛神咒经四卷(七十纸) 菩萨本行经三卷(五十二纸) 称杨诸佛功德经三卷(五十五纸)　后秦弘始年罗什译 菩萨藏经三卷(六十一纸)　后秦弘始年罗什译 力庄严三昧经三卷(三十六纸)　隋开皇年耶舍译 须真天子经三卷(或四卷四十六纸)　晋太始年竺法护译 首楞严三昧经三卷(或二卷五十二纸)　后秦弘始年罗什译 般舟三昧经三卷(或二卷四十七纸)　晋世竺法护译 等目菩萨所问三昧经二卷(或三卷五十纸)　晋世竺法护译 明度五十挍计经二卷(四十纸)　后汉世安世高译 菩萨璎珞本业经二卷(四十八纸)　前秦世竺佛念译 护国菩萨经二卷(四十三纸)　隋开皇年阇那崛多及笈多等于大兴善寺译　皇朝奏行 超日明三昧经二卷(四十六纸)　晋太始年竺法护译 月上女经二卷(二十七纸)　隋开皇年崛多译 中阴经二卷(二十七纸)　前秦世竺佛念于长安译 须弥藏经二卷(三十八纸)　齐世耶舍共法智译 佛花严入如来不思议境界经一卷(二十八纸)　隋开皇年阇那崛多及笈多等于大兴善寺译　皇朝奏行 大法鼓经二卷(四十纸)　宋世求那跋摩于杨州译 诸佛要集经二卷(四十二纸)　晋世竺法护译 文殊师利佛土严净经二卷(三十四纸)　晋永熙年竺法护于洛阳译 濡首菩萨无上清净分卫经二卷(一名决了诸法如幻三昧经)　宋世翔公于南海郡译 大乘同性经二卷(三十九纸)　后周天和年阇那崛多共僧安译 大集譬喻王经二卷(三十二纸)　隋开皇年阇那崛多共僧安及笈多等于大兴善寺译　皇朝奏行 阿閦佛国经二卷(一名佛剎菩萨学成经三十八纸)　后汉建和年支谶于洛阳译 莲华面经二卷(二十二纸)　隋开皇年耶舍译 迦叶经二卷(三十九纸)　后魏世月婆首那译 孔雀王陀罗尼经二卷(四十二纸)　梁世僧伽婆罗译 发觉净<a>心经</a>二卷(二十七纸)　隋开皇年阇那崛多及笈多等于大兴善寺译　皇朝奏行 无上依经二卷(三十一纸)　陈世沙门真谛于广州译 移识经二卷(三十三纸)　隋开皇阇那崛多及笈多等于大兴善寺译　皇朝奏行 未曾有因缘经二卷(四十纸)　南齐世昙景译 大方广如来性经二卷(或三卷五十一纸) 不思议功德经二卷(一名功德经三十八纸) 大吉义咒经二卷(或四卷三十八纸) 菩萨梦经二卷(一名瑞应经三十四纸) 寂照三摩地经一卷(一十三纸)　唐世玄奘译 文殊师利问经二卷(四十九纸) 仁王般若经二卷(二十八纸) 法界体性无分别经二卷(二十四纸) 密迹金刚力士经二卷(三十六纸) 大方广如来秘密藏经二卷(二十四纸) 善臂菩萨所问经二卷(二十六纸) 东方最胜灯王如来经一卷(十二纸)　隋开皇年阇那崛多等于大兴善寺译 诸法最上王经一卷(二十二纸)　隋开皇年阇那崛多及笈多等于大兴善寺译　皇朝奏行 成具光明定意经一卷(二十二纸)　后汉灵帝世支曜译 太子须大拿经一卷(十六纸)　西秦世法坚译 太子慕魄经一卷(五纸)　晋世竺法护译 须赖经一卷(十九纸)　吴黄武年支谦译 金色王经一卷(八纸)　后魏世留支译 独证自誓三昧经一卷(一名如来自誓三昧经八纸)　晋世竺法护译 摩诃摩耶经三卷(二十五纸)　南齐世昙景译 大方等如来藏经一卷(九纸)　晋义熙年佛陀跋陀罗译 如来方便善巧咒经一卷(十一纸)　隋开皇年崛多译 胜鬘师子吼一乘大方便经一卷(十九纸)　宋元嘉年求那陀罗于杨州译 须摩提菩萨经一卷(一名须摩提经八纸)　晋世竺法护译 希有挍量功德经一卷(六纸)　隋开皇年崛多译 梵女首意经一卷(五纸)　晋世竺法护译 差摩婆帝授记经一卷(四纸)　后魏世留支译 月明菩萨经一卷(三纸)　吴黄武年支谦译 灭十方冥经一卷(六纸)　晋元熙年竺法护译 出生菩萨心经一卷(十一纸)　隋开皇年阇那崛多及笈多等于大兴善寺译　皇朝奏行 <a>普门品</a>经一卷(十二纸)　晋太康年竺法护译 菩萨十住经一卷(十四纸)　晋世竺法护译 商主天子经一卷(十六纸)　隋开皇年阇那崛多及笈多等于大兴善寺译　皇朝奏行 心明经一卷(三纸)　晋世竺法护译 月灯三昧经一卷(一名文殊师利菩萨十事行一名建慧三昧经十纸)　宋世先公译 不思议光菩萨所说经一卷(一名不思议光咳童菩萨经十二纸)　晋世竺法护译 文殊师利问菩萨署经一卷(一名问署经二十纸)　后汉灵帝世支谶译 德光太子经一卷(一名赖咤问光德太子经一十九纸)　晋太始年竺法护译 施灯功德经一卷(十四纸)　齐世耶舍译 菩萨诃<a>色欲</a>经一卷(二纸)　后秦弘始年罗什译 人本欲生经一卷(十四纸)　后汉桓帝世安世高译 人所从来经一卷(失本)　晋世竺法护译 不增不减经一卷(六纸)　后魏世留支译 佛语经一卷(三纸)　后魏世留支译 无字宝箧经一卷(六纸)　后魏世留支译 如来师子吼经一卷(五纸)　后魏世菩提留支共佛陀扇多译 十法经一卷(二十纸)　梁普通年僧伽婆罗于杨州译 不必定入印经一卷(二十一纸)　后魏世留支译 十二佛名神咒经一卷(六纸)　隋开皇年崛多译 魔逆经一卷(十八纸)　晋太康年竺法护译 济诸方等学经一卷(十四纸)　晋世竺法护译 菩萨行五十缘身经一卷(六纸)　晋世竺法护译 内藏百宝经一卷(八纸)　后汉灵帝世支谦译 大方广总持经一卷(十三纸)　隋开皇年毗尼多留支译 <a>弥勒</a>菩萨所问本愿经一卷(八纸)　晋世竺法护译 文殊师利说般若波罗蜜经一卷(二十二纸)　梁天监年曼陀罗译 坚固女经一卷(六纸)　隋开皇年耶舍译 演道俗业经一卷(九纸)　西秦世法坚译 菩萨<a>生地</a>经一卷(一名差摩竭经三纸)　吴黄武年支谦译 菩萨道树经一卷(一名私呵昧经一名道树三昧经十一纸)　吴黄武年支谦译 宝网经一卷(一名宝网童子经二十三纸)　晋世竺法护译 百佛名经一卷(六纸)　隋开皇年耶舍译 无量义经一卷(十七纸)　南齐建元年昙无伽陀耶舍杨州译 观弥勒上生兜率天经一卷(八纸)　北凉世沮渠安阳侯译 观<a>无量寿经</a>一卷(十六纸)　宋元嘉年畺良耶舍于杨州译 观<a>普贤菩萨</a>行法经一卷(十六纸)　宋元嘉年昙无蜜多于杨州译 观药王药上二菩萨经一卷(十九纸)　宋元嘉年畺良耶舍译 请观世音消伏毒害陀罗尼经一卷(十一纸)　宋世外国般主竺难提译 <a>观世音菩萨</a>授记经一卷(十四纸)　宋世昙无竭于杨州译 鹿母经一卷(四纸)　晋世竺法护译 鹿子经一卷(三纸)　吴建兴年支谦译 除恐灾患经一卷(十五纸)　魏世白延译 温室洗浴众僧经一卷(三纸)　晋世竺法护译 四不可得经一卷(四纸)　晋世竺法护译 诸德<a>福田</a>经一卷(一名福田经六纸)　晋世法炬译 <a>出家</a>功德经一卷(五纸)　吴世支谦译 入法界体性经一卷(十纸)　隋开皇年阇那崛多于大兴善寺译　皇朝奏行 <a>虚空藏菩萨</a>问持几福经一卷(六纸) 菩萨<a>修行</a>经一卷(一名威势长者观身行经七纸) 菩萨投身饿虎起塔因缘经一卷(七纸) 一切施主所行檀波罗蜜经一卷(四纸) 频婆娑罗王诣佛供养经一卷(五纸) 萨罗国经一卷(四纸) 大意经一卷(五纸) 天王太子辟罗经一卷(三纸) 长者音悦经一卷(五纸) 长者法志妻经一卷(三纸) 一切智光明仙人慈心因缘不食肉经一卷(五纸) 文殊师利般涅盘经一卷(四纸) 师子月佛本生经一卷(七纸) 阿弥陀鼓音声陀罗尼经一卷(四纸) 法华三昧经一卷(十一纸) 金刚三昧本性清净不坏不灭经一卷(一名金刚清净经八纸) 宝积三昧文殊师利问法身经一卷(六纸) 千佛因缘经一卷(十八纸) 八部佛名经一卷(二纸) 八吉祥神咒经一卷(十纸) 八阳经一卷(三纸) 甚希有经一卷(五纸) 最无比经一卷(二纸) 诸佛心陀罗尼一卷(二纸) 受持七佛名号经一卷 佛临涅盘记法住经一卷(五纸) 佛地经一卷(十纸) 称赞大乘功德经一卷(五纸) 显无边佛土功德经一卷(二纸) 胜幢臂印陀罗尼一卷(三纸) 拔济苦难陀罗尼一卷(二纸) 八音普密陀罗尼经一卷(二纸) 持世陀罗尼经一卷(七纸) 缘起圣道经一卷(五纸) 十二缘起经一卷(二纸) 六门陀罗尼经一卷(二纸) 般若多心经一卷(一纸) 天请问经一卷(三纸)</p>
<p style="text-align: left">
	　　右一十七卷并是<a>唐玄奘</a>译 十吉祥经一卷(三纸) 贤首经一卷(一名贤首夫人经三纸) 甚深大回向经一卷(五纸) 贤者五福德经一卷(二纸) 幻士仁贤经一卷(一十八纸) 八大人觉经一卷(二纸阙本访得) 后出阿弥陀佛偈一卷(阙本访得)</p>
<p style="text-align: left">
	　　大乘律单本</p>
<p style="text-align: left">
	　　一十九部三十五卷 优婆塞戒经七卷(是在家菩萨戒或五卷八十二纸)　北凉世昙无谶惠嵩等译 佛藏经四卷(七十八纸)　后秦弘始年罗什于长安译 大方广三戒经三卷(四十四纸) 宝梁经二卷(三十纸)　北凉世道龚译 梵网经二卷(三十九纸)　后秦世罗什译 菩萨藏经一卷(九纸)　梁天监年僧伽婆罗于杨州译 决定毗尼经一卷(十九纸)　众录皆云于炖煌译竟不显世代人名 文殊师利悔过经一卷(一名文殊五体悔过经二十一纸)　晋世竺法护译 <a>舍利弗</a>悔过经一卷(一名悔过经五纸)　晋世竺法护译法律三昧经一卷(七纸) 菩萨内戒经一卷(十七纸) 三曼陀颰陀罗菩萨经一卷(六纸) 菩萨受斋经一卷(二纸) 净业障经一卷(一十四纸) 大乘三聚忏悔经一卷(十三纸)　隋开皇年阇那崛多及笈多等于大兴善寺译　皇朝奏行 菩萨善戒经一卷(十五纸阙本访得) 菩萨五法<a>忏悔文</a>一卷(二纸阙本访得) 菩萨戒本一卷(十八纸)　唐贞观年于翠微宫玄奘译 菩萨羯磨一卷(六纸)　唐贞观年于翠微宫玄奘译</p>
<p style="text-align: left">
	　　大乘论单本</p>
<p style="text-align: left">
	　　六十部四百三十一卷 大智度经论一百卷(二千四十三纸)　后秦弘始年罗什于长安译 十地经论十二卷(二百四十五纸)　后魏永明年勒那摩提共菩提留支于洛阳译 <a>瑜伽师地论</a>一百卷(一千八百四十八纸)　唐贞观年于弘福寺玄奘译 显扬圣教论二十卷(二百二十六纸)　唐世玄奘译 阿毗达磨杂集论十六卷(二百五十五纸)　唐世玄奘译 般若灯论十五卷(二百四十二纸)　唐贞观年波颇蜜多等于胜光寺译 大庄严论十五卷(二百一十纸或十卷<a>马鸣菩萨</a>撰)　后秦世罗什译 十住毗婆沙论十四卷(<a>龙树菩萨</a>撰二百七十二纸)　后秦世罗什译 大乘庄严论三十卷(二百纸)　唐贞观年波颇蜜多于胜光寺译 摄大乘论无性菩萨一部十卷(二百二十纸)　唐世玄奘译 广百论一部十卷(二百二纸)　唐世玄奘译 成唯识论十卷(一百九十九纸)　唐世玄奘译 大乘阿毗达磨集论七卷(一百八纸)　唐世玄奘译 佛地经论一部七卷(一百一十九纸)　唐世玄奘译 菩提资粮论六卷(龙树菩萨造六十七纸)　隋大业年达摩笈多于东京上林园译　皇朝奏行 唯识三十论一卷(二纸)　唐世玄奘译 辩中边论颂一卷(五纸)　唐世玄奘译 弥勒菩萨所问经论五卷(一百二十纸或九卷或十卷)　后魏世留支译 宝积经论四卷(八十四纸)　后魏世菩提留支译 胜思惟经论四卷(五十纸)　后魏世菩提留支译 <a>佛性</a>论四卷(八十二纸)　陈世真谛译 中论四卷(九十七纸)　后秦世罗什于长安译 宝性论四卷(八十六纸)　后魏世菩提留支译 金刚般若经论三卷(四十七纸)　后魏世菩提留支译 文殊师利问菩提经论二卷(一名伽耶顶经论二十八纸)　后魏世菩提留支译 大丈夫论二卷(提婆菩萨撰四十四纸)　北凉世道泰译 佛阿毗昙论二卷(四十四纸)　陈世真谛译 顺中论二卷(四十二纸)　后魏世菩提留支译 百论二卷(四十二纸)　后秦世罗什译 金刚般若论二卷(僧佉菩萨造二十八纸)　隋大业年达摩笈多于东京上林园译　皇朝奏行 三无性论二卷(三十四纸)　陈世真谛译 入大乘论二卷(坚意菩萨撰三十九纸)　北凉世道泰译 发菩提心论二卷(二十八纸) 大涅盘经论一卷(十一纸)　达摩菩提译 大涅盘经本有今无偈论一卷(六纸)　陈世真谛于广州译 三具足经论一卷(十八纸)　后魏世菩提留支译 <a>法华经</a>论一卷(二十五纸)　后魏世菩提留支译 转法轮经论一卷(十纸)　后魏世菩提留支译 宝髻菩萨四法经论一卷(十三纸)　后魏世菩提留支译 无量寿经论一卷(八纸)　后魏世菩提留支译 回诤论一卷(十二纸)　后魏世瞿昙留支译 起信论一卷(二十三纸)　陈世真谛译 如实论一卷(二十三纸)　陈世真谛译 十二门论一卷(二十三纸)　后秦世罗什译 十八空论一卷(十九纸)　陈世真谛译 瑜伽师地论释一卷(十六纸)　唐世玄奘译 掌珍论二卷(三十二纸)　 因明正理门论一卷(十二纸) 因明入正理论一卷(六纸) 大乘<a>五蕴</a>论一卷(八纸) 王法正理论一卷(十七纸) 百法明门论一卷(二纸) 显扬论颂本一卷(十一纸) 广百论本一卷(十六纸)</p>
<p style="text-align: left">
	　　右已上九卷　唐贞观年于翠微宫玄奘译 方便心论一卷(十七纸)　后魏世延兴年吉迦夜与昙曜译 解卷论一卷(二纸)　陈世真谛译 缘生论一卷(十纸)　隋大业年达摩笈多于东京上林园译　皇朝奏行 <a>十二因缘</a>论一卷(九纸)　后魏世菩提留支译 一输卢迦论一卷(龙树菩萨撰四纸)　后魏世瞿昙留支译 百字论一卷(八纸)　后魏菩提留支译</p>
<p style="text-align: left">
	　　小乘经单本</p>
<p style="text-align: left">
	　　一百八部四百三十四卷(六千六百九十七纸) <a>正法</a>念处经七十卷(一千一百九十九纸)　后魏世瞿昙留支译 中阿含经六十卷(一千一百四十七纸)　晋世僧伽提婆译 增一阿含经五十卷(七百九十五纸)　前秦建元年昙摩难提译 杂阿含经五十卷(一千四十纸)　宋世求那跋陀罗译 长阿含经二十二卷(四百二十六纸)　后秦弘始年佛陀耶舍共佛念译 贤愚经十三卷(二百七十五纸或十六卷)　宋世慧觉共威德在高昌译 别译杂阿含经二十卷(五百六纸) 起世经十卷(一百六十五纸)　隋大业年达摩笈多于东京上林园译　皇朝奏行 杂宝藏经十卷(一百五十纸或八卷)　后魏延兴年吉迦夜共昙曜译 普曜经八卷(或六卷一百四十七纸)　晋永嘉年竺法护译 本事经七卷(九十四纸)　唐世玄奘译 修行道地经六卷(一百三十一纸)　后汉世安世高译 生经五卷(或四卷一百七纸)　晋世竺法护译 阴持入经二卷(二十二纸)　后汉世安世高译 中本起经二卷(四十七纸)　后汉建安年康孟详共竺大力译 兴起行经二卷(二十八纸)　后汉世康孟详译 达摩多罗禅经二卷(五十纸)　后秦世佛陀跋陀罗译 义足经二卷(四十一纸)　吴黄武年支谦译 毗耶娑问经二卷(三十一纸)　后魏世菩提留支译 大安般经一卷(一名守意或二卷三十纸)　后汉世安世高译 优婆夷净行经二卷(三十纸)　 那先<a>比丘</a>经二卷(或一卷三十纸) 大安般经一卷(或二卷二十纸失本)　后汉世安世高译 般泥洹经一卷(二十纸)　宋元嘉年求那跋陀罗译 当来变经一卷(二纸)　晋世竺法护译 过去佛分卫经一卷　晋世竺法护译 柰女耆域经一卷(十七纸)　晋世竺法护译 净饭王般涅盘经一卷(六纸)　北凉世安阳侯沮渠京师译 八师经一卷(三纸)　吴世支谦译 大迦叶本经一卷(五纸)　晋世竺法护译 四愿经一卷(三纸)　吴黄武年支谦译 妇人遇辜经一卷(一名妇遇对经二纸)　西秦世法坚译 辩意长者子所问经一卷(一名长者辩意经九纸)　后魏世法场译 胞胎经一卷(一名胞胎受身经十五纸)　晋太安年竺法护译 四自侵经一卷(四纸)　晋世竺法护译 五百<a>弟子</a>自说本起经一卷(二十纸)　晋太康年竺法护译 七女本经一卷(六纸)　吴黄武年支谦译 阿难四事经一卷(二纸)　吴黄武年支谦译 所欲致患经一卷(二纸)　晋世竺法护译 法受尘经一卷(二纸)　后汉世安世高译 禅行法想经一卷(二纸)　后汉世安世高译 四天王经一卷(二纸)　宋元嘉年智严共宝云译 佛垂般涅盘略说教诫经一卷(六纸)　后秦弘始年罗什译 难提释经一卷(四纸) 无垢优婆夷问经一卷(三纸) 造立形像福报经一卷(二纸) 法<a>常住</a>经一卷(二纸) 优填王经一卷(一名优填王作佛形像经五纸) 阿难七梦经一卷(一名阿难八梦经或误作八字二纸) 佛入涅盘金刚力士哀恋经一卷(六纸) 迦叶赴佛涅盘经一卷(一名佛般涅盘时迦叶赴<a>佛经</a>二纸) 佛灭度后棺[佥*殳]葬送经一卷(一名比丘师经一名师比丘经三纸) 灌佛经一卷(一名摩诃剎头经四纸) 罗云忍经一卷(一名忍辱经三纸) 出家缘经一卷(二纸) 三品弟子经一卷(一名弟子学有三辈经三纸) 四辈经一卷(二纸) 见正经一卷(一名<a>生死</a>变识经七纸) 荷雕阿那含经一卷(二纸) 五无返复经一卷(一名有返复经四纸) 阿含正行经一卷(一名佛说正意经四纸) 五恐怖经一卷(二纸) 大鱼事经一卷(二纸) <a>懈怠</a>耕者经一卷(二纸) 頞多和多耆经一卷(二纸) 梵摩难国王经一卷(二纸) 摩诃迦叶度贫母经一卷(四纸) 中心经一卷(五纸) 龙王兄弟经一卷(一名降龙王经一名难龙王经三纸) 沙曷比丘功德经一卷(二纸) 树提伽经一卷(五纸) 卢至长者经一卷(九纸) 须摩提长者经一卷(八纸) 灯指因缘经一卷(八纸) 十二品生死经一卷(二纸) 谏王经一卷(一名大小谏王经四纸) 五王经一卷(四纸) 末罗王经一卷(二纸) 摩达国王经一卷(二纸) 普达王经一卷(三纸) 揵陀国王经一卷(二纸) 坚意经一卷(一名坚心意经二纸) 佛大僧大经一卷(六纸) 邪祇经一卷(二纸) 十二头陀经一卷(一名沙门头陀经五纸) 护净经一卷(二纸) 木串子经一卷(一纸) 时经一卷(一名时非时经二纸) 锡杖经一卷(一名得道梯橙锡杖经) 栴檀树经一卷(三纸) 新岁经一卷(一名婆和罗经五纸) 贫穷老公经一卷(一名贫穷老经三纸) 长者子懊恼三处经一卷(四纸) 佛说越难经一卷(一名曰难经二纸) 栴陀越国王经一卷(二纸) 自爱经一卷(一名自爱不自爱经四纸) 佛说处处经一卷(十五纸) 无上处经一卷(一纸) 轮转五道罪福<a>报应</a>经一卷(四纸) 未生怨经一卷(三纸) 十八泥犁经一卷(五纸) 泥犁经一卷(一名勤苦泥犁经十三纸) 罪业报应<a>教化</a><a>地狱</a>经一卷(六纸) 僧护因缘经一卷(二十纸) <a>舍利</a>弗目连游四衢经一卷(三纸阙本访得)　晋世竺法护译 未曾有经一卷(三纸阙本访得) 迦旃延<a>说法</a>没尽偈(五纸本阙访得) 佛为年少比丘说正事经一卷(二纸阙本访得) 四品<a>学法</a>经一卷(一纸阙本访得)</p>
<p style="text-align: left">
	　　小乘律单本</p>
<p style="text-align: left">
	　　三十四部二百六十五卷(五千八百一十三纸) 十诵律六十一卷(一千三百九十一纸)　晋世卑摩罗叉于寿春译 四分律六十卷(一千二百一十纸)　后秦世佛陀耶舍共竺佛念译 僧祇律四十卷(九百七十三纸)　晋世佛陀跋陀罗共法显译 弥沙塞律三十卷(五百九十七纸)　宋景平年佛陀什共智胜译 善见律毗婆沙十八卷(二百六十八纸)　南齐永明年沙门僧伽跋陀罗于广州译 鼻柰耶十卷(一百五十五纸)　前秦世竺佛念译 萨婆多毗尼摩德勒伽十卷(一百九十五纸)　宋元嘉年僧伽跋摩译 毗尼母经八卷(一百五十三纸) 大爱道<a>比丘尼</a>经二卷(三十一纸) 大比丘三千威仪经二卷(四十二纸) 僧祇戒本一卷(二十纸)　后魏世昙摩迦罗译 四分戒本一卷(二十二纸)　后秦世佛陀耶舍译 解脱戒本一卷(出迦叶毗律二十纸)　后魏世瞿昙留支译</p>
<p style="text-align: left">
	　　右一戒出迦叶毗律 <a>沙弥</a>威仪一卷(十九纸)　宋世求那跋摩译 昙无德羯磨一卷(四十一纸)　魏正元年昙谛于洛阳译 四分比丘尼羯磨一卷(十五纸)　宋元嘉年求那跋摩译 优婆塞<a>五戒</a>相一卷(十五纸)　宋元嘉年求那跋摩译 舍利弗问经一卷(十一纸) 真伪沙门经一卷(一名摩诃比丘经三纸) 戒消灾经一卷(四纸) 迦叶禁戒经一卷(三纸) 犯戒罪报轻重经一卷(一名犯罪经二纸) 僧祇比丘尼戒本一卷(二十四纸) 十诵<a>比丘戒</a>本一卷(二十六纸) 十诵比丘尼戒本一卷(二十六纸) 四分比丘尼戒本一卷(二十一纸) 优婆塞五戒威仪经一卷(三十三纸) 优波离问经一卷(三十三纸) 弥沙塞戒本一卷(或名五分戒十九纸)　宋景平年佛陀什共智胜译 大沙门百一羯磨一卷(二十二纸阙本访得) 十诵羯磨一卷(二十三纸阙本访得) 沙弥<a>十戒</a>并威仪一卷(二十一纸阙本访得) 沙弥尼十戒一卷(四纸阙本访得) 沙弥离戒一卷(四纸阙本访得)</p>
<p style="text-align: left">
	　　小乘论单本</p>
<p style="text-align: left">
	　　三十部三百五十六卷 顺正理论八十卷(一千四百二十纸)　唐世玄奘译 显宗论四十卷(六百四十四纸)　唐世玄奘译 舍利弗阿毗昙论二十二卷(五百九十九纸)　后秦弘始年昙摩崛共昙摩耶舍译 出曜论二十卷(四百八十七纸)　前秦竺佛念译 成实论二十卷(四百纸或二十四卷)　后秦世罗什译 识身足论十六卷(二百七十一纸)　唐世玄奘译 鞞婆沙阿毗昙十四卷(一名广说论三百四十七纸)　前秦建元年僧伽提婆于洛阳译 法蕴足论十二卷(一百九十二纸)　唐世玄奘译 解脱道论十二卷(一百九十八纸)　梁世僧伽婆罗译 众事分阿毗昙十二卷(二百九纸) 杂阿毗昙心论十一卷(或二十二卷二百八十纸)　宋元嘉年伊叶波罗共求那跋摩译 立世阿毗昙论十卷(一百七十三纸)　陈世真谛译 尊婆须蜜所集论十卷(二百七十五纸)　前秦建元年僧伽跋澄共佛念译 法胜阿毗昙论六卷(一百三纸)　齐天统年耶舍共法智译 <a>四谛</a>论四卷(七十四纸)　陈世真谛译 阿毗昙心论四卷(六十七纸)　晋太元年僧伽提婆共惠远于庐山译 品类足论十八卷(二百八十一纸)　唐世玄奘译 集异门足论二十卷(二百九十五纸)　唐世玄奘译 界身足论三卷(二十七纸)　唐世玄奘译 阿毗达磨五事论二卷(二十二纸)　唐世玄奘译 分别功德论四卷(或五卷七十三纸) 沙弥底论三卷或四卷(三十五纸) 入阿毗达磨论二卷(四纸)　唐世玄奘译 阿毗昙<a>甘露</a>味二卷(四十五纸) 辟支佛因缘论二卷(二十纸或一卷) 三法度论二卷(三十四纸)　晋太元年僧伽提婆共惠远于庐山译 俱舍论本一卷　唐世玄奘译 十八部论一卷(七纸)　陈世真谛译 明了论一卷　陈世真谛译 随相论二卷(三十四纸)　陈世真谛译</p>
<p style="text-align: left">
	　　此二卷入藏目。贞观九年四月。奉　敕苑内写一切经。大总持寺僧智通。共使人秘书郎褚遂良等。附新译经挍定申奏。奉　敕施行。有人将大集三十卷。日藏十卷。月藏十卷。无尽意六卷。明度挍计二卷。五部合为六十卷。大集者误也。勘文大集前十方诸佛会。日藏月藏后十方诸菩萨会。无尽意是重译。明度挍计是别部。又捡仁寿二年翻经大德彦琮法师等。奉　敕新定一切经目五部。各自别行。贞观十一年四月。皇太子于延兴寺造一切经。有人将六十卷大集本来诸德莫之能定。遂抄入藏。仍五本重抄目复不改。智通睹此参差。处处寻勘乃见八卷金光明序云。开皇十七年兴善寺沙门宝贵。昔晋朝支敏度。合两竺二支一百五本。首楞严为一部八卷。又合一支两竺三本。维摩为一部五卷。斯既先哲遗踪遂承规合。此大集为六十卷。今<a>读经</a>文。集会时别。梵甲亦各不同。翻译时代又异。流传遍及海外。今忽合之。恐疑惑者多。所引楞严净名注经等。只是私记。并不入藏。六十卷大集。岂得独行。幸冀来哲详而体焉</p>
				</div></div><hr><script charset='utf-8' src='../../js/footer.js'></script></body></html>