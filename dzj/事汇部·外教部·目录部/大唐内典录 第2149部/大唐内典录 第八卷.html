<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修大唐内典录 第八卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大唐内典录 第八卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>大唐内典录 第八卷</strong></p>
<p style="text-align: left">
	　　京师西明寺释氏撰</p>
<p style="text-align: left">
	　　历代众经见入藏录第三</p>
<p style="text-align: left">
	　　序曰。自初录已来。帝年显矣。至于条例杂丛交加。固难料简。良由随译人代所出论经注解撰述不局伦次。所以依之编录无得分衢。今则随乘大小据译单重。经律论传条然取别。犹依旧例未敢大分。用启未闻知非故意。依别入藏架阁相持。帙轴签榜标显名目。须便抽捡绝于纷乱。若夫凡识昏迷妙藉开智。有教无类俗谚常谈。而顷代俊锐神解不凡。弊于堕学忽于披览。入藏见经三千余卷。未曾通历明智何从。徒丧一生虚张六识。邪正莫辩真妄混然。随俗而流无由反本。惜或。何由晓<a>三藏</a>之要途。洞三学之宗辖。内无负于初念。外有御于后心。今则一切不行。乃谓五尘为道本。耽附不舍如正圣焉。窃服之喻已显于十轮。鸟鼠之讥复彰于佛藏。形骸之累不能不服。口腹之劳不能不食。<a>解脱</a>之方既绝。惑网之计转深。一杯之水圣久制之。一纳之衣经文断服。既削足于幽显。又报苦于将来。神未超生于何逃迹。昔闻萧励俗士。读书三万余卷。慧斐末法遗僧。手写二千余轴。彼何人斯若此之胜。此何人斯若此之劣。季代浇俗未足涉言。高山仰止庶可规谏。全梵行之善友。何时不无。从如流之准酌。历代参有。固当常为心师御制情境。自须敛辙何得任人。阅三方之圣经。寻三千之法律。历三祇之远行。造三佛之觉场。斯道不亡如何背舍。辄此引喻。览者详焉。今约已译旧经。具如别显。余有玉华后翻。未觌新本。续出续附自依余录 众经律论传合八百部(三千三百六十一卷五万六千一百七十纸)三百二十六帙 大乘经一译二百四部(六百八十五卷一万一千四十二纸)六十六帙 大乘经重翻二百二部(四百九十七卷七千二百九十纸)四十九帙 小乘经一译一百八部(四百三十五卷六千六百九十纸)三十九帙 小乘经重翻九十六部(一百一十四卷九百七十七纸)六帙 小乘律三十五部(二百七十四卷五千八百一十三纸)二十八帙 大乘论七十四部(五百二卷九千一百三十纸)五十二帙 小乘论三十三部(六百七十六卷一万二千一百七十七纸)六十八帙 贤圣集传四十九部(一百八十四卷二千八百八纸)一十八帙</p>
<p style="text-align: left">
	　　大乘经一译</p>
<p style="text-align: left">
	　　六十六帙 <a>大方广佛华严经</a>(六十卷)六帙</p>
<p style="text-align: left">
	　　右一经六帙内中间从上第一隔 大方等大集经(五十八卷)六帙 大般<a>涅盘</a>经(四十卷)四帙 大威德陀罗尼经(二十卷)二帙 大<a>菩萨</a>藏经(二十卷)二帙</p>
<p style="text-align: left">
	　　右四经一十四帙中间从上第二隔 摩诃般若波罗蜜经(四十卷)四帙 大法炬陀罗尼经(二十卷)二帙 菩萨见实三昧经(十四卷)一帙 菩萨璎珞经(十二卷)一帙 佛名经(十二卷)一帙 月灯三昧经(十一卷)一帙 贤劫经(十二卷)一帙</p>
<p style="text-align: left">
	　　右七经十一帙中间从上第三隔 华手经(十三卷)一帙 十住断结经(十卷)一帙 大灌顶经(十二卷)一帙 观佛三昧经(十卷)一帙 五千五百佛名经(八卷)一帙 大方广十轮经(八卷)一帙 大方便报恩经(七卷)一帙 胜天王般若波罗蜜经(七卷)一帙 金光明经(六卷)一帙 宝云经(七卷)一帙 法集经(六卷) 大方等陀罗尼经(四卷二经同帙) 菩萨处胎经(五卷) 深密解脱经(五卷二经同帙)</p>
<p style="text-align: left">
	　　右十四经十三帙中间从上第四隔内 大集贤护菩萨经(五卷) 密迹金刚力士经(五卷二经同帙) 大云经(六卷一名大方等无相) <a>僧伽</a>咤经(四卷) 大吉义神咒经(二卷前三经同帙) 大悲经(五卷) 称扬诸佛功德经(三卷) 菩萨璎珞本业经(二卷前三经同帙) 无所有菩萨经(四卷) 观察诸法经(四卷) 佛藏经(四卷前三经同帙) 央掘摩经(四卷) 海龙王经(四卷) 大集须弥藏经(二卷前二经同帙) 菩萨藏经(三卷) 须真天子经(三卷) 首楞严三昧经(三卷前三经同帙) 菩萨本行经(三卷) 力庄严三昧经(三卷) 般舟三昧经(三卷) 大方广三戒经(三卷前四经同帙) 濡首菩萨经(二卷) 发觉净<a>心经</a>(二卷) 等目菩萨经(二卷) 中阴经(二卷前五经同帙) 大方广如来性起微密藏经(二卷) 超日明三昧经(二卷) 七佛神咒经(四卷) 大方广如来秘密藏经(二卷前四经同帙) 优婆塞戒经(六卷一帙) 诸佛要集经(二卷) 莲华面经(二卷) 阿閦佛国经(二卷) 大乘同性经(二卷) 大集譬喻王经(二卷五经同帙) 护国菩萨经(二卷) 月上女经(二卷) 明度五十挍计经(二卷) 大法鼓经(二卷) 佛华严入如来德智不思议境界经(二卷前五经同帙)</p>
<p style="text-align: left">
	　　右十二帙内中间从上第五隔 文殊师利问经(二卷) 菩萨梦经(二卷) 仁王般若经(二卷) 缘生经(二卷) 不思议功德经(二卷) 文殊师利佛土严净经(二卷)</p>
<p style="text-align: left">
	　　六经同帙 法界体性无分别经(二卷) 宝梁经(二卷) 密迹金刚力士经(二卷) 梵网经(二卷) 善臂菩萨所问经(二卷上五经同帙) 未曾有因缘经(二卷) 无上依经(二卷) 移识经(二卷) 迦叶经(二卷) 孔雀王陀罗尼咒经(二卷上五经同帙) 菩萨投身饿虎起塔因缘经 施灯功德经 文殊师利问菩萨署经 千佛因缘经 <a>观世音菩萨</a>受记经 济诸方等学经 观<a>普贤菩萨</a>经 人本欲生经 观无量寿<a>佛经</a> 商主天子经 人所从来经(上十一经同帙) 观药王药上二菩萨经 寂照神变三摩地经 文殊悔过经 大乘方广总持经 无量义经 太子须大拿经 摩诃摩耶经 诸法最上王经 德光太子经 除恐灾患经 宝网经(上十一经同帙) 决定毗尼经 文殊师利所说摩诃般若波罗蜜经 净业障经 胜鬘师子吼一乘大方便经 幻士仁贤经 不必定入定入印经 须赖经 菩萨内戒经 魔逆经 大乘十法经(上十经同帙) 如来方便善巧咒经 不空罥索咒经 内藏百宝经 请观世音消伏毒害陀罗尼经 大方等如来藏经 演道俗业经 东方最胜灯王如来经 菩萨善戒经 私呵昧经 十一面观世音神咒经 大乘三聚忏悔经 <a>普门品</a>经 观<a>弥勒</a>菩萨上生兜率天经 出生菩提心经 月灯三昧经(上十五经同帙) 成具光明定意经 诸<a>福田</a>经 <a>虚空藏菩萨</a>问几福经 希有挍量功德经 梵女首意经 灭十方冥经 菩萨十住经 不思议光菩萨所问经 <a>出家</a>功德经 如来师子吼经 菩萨<a>修行</a>经 弥勒菩萨问本愿经 入法界体性经 频婆娑罗王诣佛供养经 大意经 一切智光明慈心不食肉经 甚深大回向经 文殊师利般涅盘经(上十八经同帙) 无字宝箧经 宝积三昧文殊师利菩萨问法身经 法华三昧经 金刚三昧本性清净不坏不灭经 菩萨藏经 三曼陀颰陀罗菩萨经 长者音悦经 太子慕魄经 须摩提经 坚固女经 不增不减经 法律三昧经 心明经 四不可得经 金色王经 百佛名经 如来独证自誓三昧经 菩萨行五十缘身经 十二佛名神咒经 师子月佛本生经(上二十经同帙) 诸佛心陀罗尼经 显无边佛土功德经 胜幢臂印陀罗尼经 拔济苦难陀罗尼经 八名普密陀罗尼经 持世陀罗尼经 缘起圣道经 佛地经 六门陀罗尼经 般若多心经 天请问经 甚深希有经 最无比经 佛临般涅盘法住记经 受持七佛名所生功德经 称赞大乘功德经</p>
<p style="text-align: left">
	　　右十六经同帙 差摩婆帝授记经 月明菩萨经 菩萨诃<a>色欲</a>经 佛语经 菩萨<a>生地</a>经 鹿母经 鹿子经 温室经 一切施主行檀波罗蜜经 萨罗国经 太子辟罗经 长者法志妻经 阿弥陀鼓音声王经 八吉祥神咒经 八部佛名经 八阳神咒经 十吉祥经 贤者五福经 贤首经 八大人觉经 后出阿弥陀佛偈经 <a>舍利弗</a>悔过经 菩萨五法忏悔经 菩萨受斋经(上二十四经同帙)</p>
<p style="text-align: left">
	　　右十帙内中间从上第六隔</p>
<p style="text-align: left">
	　　大乘经重翻</p>
<p style="text-align: left">
	　　四十九帙 放光般若波罗蜜经(三十卷三帙) 光赞般若波罗蜜经(十卷一帙) 道行般若波罗蜜经(十卷一帙) 新道行经(七卷一帙) 小品般若经(八卷一帙) 大乘大集地藏十轮经(十卷一帙)</p>
<p style="text-align: left">
	　　右六经八帙内左间从上第一隔 悲华经(十卷一帙) 大悲分陀利经(八卷一帙) 大方等大集菩萨<a>念佛</a>三昧经(十卷一帙) <a>妙法莲华经</a>(七卷一帙) 王<a>法华经</a>(十卷一帙) 入<a>楞伽经</a>(十卷一帙) 大哀经(八卷一帙) <a>虚空</a>藏所问经(八卷一帙) 大般泥洹经(六卷一帙) 大萨遮尼干子经(七卷一帙) 深密解脱经(五卷) 解深密经(五卷上二经同帙) 维摩经(三卷) 无垢称经(六卷上二经同帙) 念佛三昧经(六卷) 度世经(六卷二经同帙) 阿差末经(七卷) 圣善住意天子所问经(三卷上二经同帙)</p>
<p style="text-align: left">
	　　右十四帙内左间从上第二隔 信力入印法门经(五卷) 渐备一切智德经(五卷上二经同帙) 不退转法轮经(四卷) 思益梵天问经(四卷) 持世经(四卷上三经同帙) 持人菩萨所问经(四卷) 持心梵天所问经(四卷) 弘道广显三昧经(四卷上三经同帙) 道神足无极变化经(四卷) 广博严净不退转轮经(四卷) 十住经(四卷上三经同帙) 胜思惟梵天所问经(六卷) 如幻三昧经(二卷二经同帙) 无尽意经(六卷) 伅真陀罗经(二卷) 哀泣经(二卷上三经同帙) 大明度无极经(四卷) 楞伽阿跋多罗经(四卷二经同帙) 大方等善住意天子问经(四卷) 如来兴显经(二卷) 诸法本无经(三卷三经同帙) 大树紧那罗王经(四卷) 普超三昧经(三卷) 集一切福德三昧经(三卷三经同帙) 阿惟越致遮经(三卷) 罗摩伽经(三卷) 宝女经(三卷三经同帙) 大乘方便经(三卷) 菩萨行方便境界<a>神通</a>变化经(三卷) 文殊师利现宝藏经(三卷) 等集众德三昧经(三卷四经同帙) 大方广宝箧经(三卷) 顺权方便经(二卷) 四童子三昧经(三卷) 阿耨达龙王经(二卷) 无量清净平等觉经(二卷五经同帙)</p>
<p style="text-align: left">
	　　右十二帙内中间从上第七隔 大云轮请雨经(二卷) 阿弥陀经(二卷) 法镜经(二卷) 德护长者经(二卷) 如来庄严智能光明入一切佛境界经(二卷五经同帙) 宝如来三昧经(二卷) 奋迅王问经(二卷) <a>自在</a>王经(二卷) 阿阇世王经(二卷) 慧上菩萨问大善权经(二卷五经同帙) 维摩诘经(二卷) 大庄严法门经(二卷) 方等般泥洹经(二卷) 诸法无行经(二卷) 佛升忉利天为母<a>说法</a>经(二卷五经同帙) 乐璎珞庄严方便经 虚空藏菩萨经 金刚上味陀罗尼经 金刚场陀罗尼经 药师琉璃光经 慧印三昧经 一切法高王经 拔陂菩萨经 弥勒成佛经 转女身经(上十经同帙) 度诸佛境界智光严经 第一义法胜经 度一切诸佛境界智严经 诸法勇王经 <a>金刚般若波罗蜜经</a> 大威灯光仙人问经 无量门破魔陀罗尼经 相续解脱经 能断金刚波若经 金刚般若波罗蜜经 一向出生菩萨经(上十一经同帙) 无言童子经(二卷) <a>无量寿经</a>(二卷) 善思童子经(二卷) 菩萨净行经(二卷) 虚空孕菩萨经(二卷五经同帙) 佛遗日摩尼宝经 大净法门经 大方等大云请雨经 象腋经 虚空藏菩萨神咒经 大云请雨经 郁迦罗越问菩萨行经 大宝积经 郁伽长者所问经 无所希望经(十经同帙) 无垢施菩萨分别应辩经 阿阇贳王女阿术达菩萨经 清净毗尼方广经 文殊师利净律经 无崖际持法门经 无极宝三昧经 寂调音所问经 得无垢女经 <a>无畏</a>德女经 离垢施女经(十经同帙) 缘生经(二卷) 药师如来本愿分别缘起经 菩萨本业经 大方等顶王经 称赞<a>净土</a>摄受经 大乘顶王经 药师如来本愿经 文殊师利巡行经 尊胜菩萨所问经 大方广菩萨十地经 如来智印经 摩诃衍宝严经 金刚般若波罗蜜经 孔雀王咒经(上十四经同帙) 诸菩萨求佛本业经 阿难陀目佉尼呵离陀邻尼经 善法方便陀罗尼经 文殊师利问菩提经 庄严菩提心经 出生无量门持经 <a>舍利</a>弗陀罗尼经 象头精舍经 前世三转经 决定总持经 伽耶山顶经 月光童子经 文殊尸利行经 解节经 稻芋经 申日经(上十六经同帙) 弥勒下生经 弥勒来时经 无量寿佛经 老母经 老母女六英经 观虚空藏菩萨经 正恭敬经 善恭敬经 八吉祥经 八佛名号经 龙施女经 龙施菩萨本起经 睒子经 菩萨睒子经 了本<a>生死</a>经 大方等修多罗经 转有经 大乘方等要慧经 弥勒菩萨所问经 谤佛经 小无量寿经(上二十一经同帙) 乳光佛经 犊子经 长者子制经 逝童子经 菩萨逝经 闻成<a>十二因缘</a>经 十二因缘经 贝多树下思惟十二因缘经 腹中女听法经 胎藏经 无垢贤女经 无量门微密持经 银色女经 大子和休经 太子刷护经 金刚秘密陀罗尼经 阿阇世王受决经 采华违王上佛经 师子奋迅菩萨问经 花积陀罗尼神咒经 华聚陀罗尼咒经 放钵经 兜沙经(上二十三经同帙)</p>
<p style="text-align: left">
	　　右十二帙内中间从上第八隔</p>
<p style="text-align: left">
	　　小乘经一译</p>
<p style="text-align: left">
	　　三十九帙 <a>正法</a>念处经(七十卷七帙) 增一阿含经(五十一卷五帙)</p>
<p style="text-align: left">
	　　右二经十二帙内左间从上第三隔 中阿含经(六十卷六帙) 杂阿含经(五十卷五帙)</p>
<p style="text-align: left">
	　　右二经十一帙内左间从上第四隔 长阿含经(二十二卷二帙) 别译杂阿含经(二十卷二帙) 起世经(十卷一帙) 杂宝藏经(八卷一帙) 贤愚经(十二卷一帙) 普曜经(八卷一帙) 修行道地经(六卷一帙) 本事经(七卷一帙) 生经(五卷) 胞胎经 处处经 泥犁经 五百<a>弟子</a>自说本起经(一卷) 僧护因缘经(上六经同帙) 达摩多罗禅经(二卷) 毗耶娑问经(二卷) 大安般守意经(二卷) 兴起行经(二卷) 中本起经(二卷上五经同帙) 优婆夷净行法门经(二卷) 那先<a>比丘</a>经(二卷) 阴持入经(二卷) 义足经(二卷) 柰女耆域国经 般泥洹经 大安般经(二卷上七经同帙)</p>
<p style="text-align: left">
	　　右十三帙内左间从上第五隔 净饭王般涅盘经 八师经 辩意长子经 四自侵经 七女经 优填王经 佛入涅盘密迹金刚力士哀恋经 <a>正见</a>经 中心经 树提伽经 卢至长者因缘经 须摩提长者经 灯指因缘经 普达王经 佛大僧大经 十二头陀经 新岁经 十八泥犁经 舍利弗摩目揵连游四衢经 未曾有经(上二十经同帙) 佛灭度后棺敛葬送经 摩诃迦叶度贫母经 迦叶赴佛般涅盘经 梵摩难国王经 罗云忍辱经 造立形像福报经 頞多和多耆经 三品弟子经 禅行法想经 所欲致患经 阿难七梦经 妇人遇辜经 当来变经 出家缘经 五无返复经 木患子经 法受尘经 未生怨经 栴檀树经 末罗王经 无上处经 法<a>常住</a>经 越难经 五王经 四辈经 自爱经 四愿经 护净经 遗教经(上二十九经同帙) 罪业应报<a>教化</a><a>地狱</a>经 迦栴延说法没尽经 得道梯蹬锡杖经 长者子懊恼三处经 佛为年少比丘说正事经 无垢优婆夷问经 沙曷比丘功德经 灌洗佛形像经 栴陀越国王经 过去佛分卫经 呵雕阿那含经 摩达国王经 龙王兄弟经 <a>懈怠</a>耕者经 难提释经 大迦叶本经 阿鋡正行经 十二品生死经 时非时经 坚意经 五恐怖经 谏王经 贫穷老公经 四品<a>学法</a>经 轮转五道经 阿难四事经 揵陀国王经 四天王经 大鱼事经 耶祇经(上三十经同帙)</p>
<p style="text-align: left">
	　　右三帙内左间从上第六隔</p>
<p style="text-align: left">
	　　小乘经重翻</p>
<p style="text-align: left">
	　　六帙 楼炭经(六卷) 过去现在因果经(四卷上二经同帙) 阿兰若习禅法经(二卷) 太子本起瑞应经(二卷) 修行本起卷(二卷) 佛般泥洹经(二卷) 大般涅盘经(二卷上五经同帙) 坐禅三昧经(二卷) 摩登伽经(三卷) 长阿含十报法经(二卷) 舍头谏经 普法义经 梵网六十二见经 寂志果经(上七经同帙) 开解梵志阿颰经 梵志问頞罗延问种尊经 业报差别经 杂藏经 三摩竭经 求欲经 大爱道般泥洹经 七处<a>三观</a>经 琉璃王经 漏分布经 如来示教胜军王经 谏王经 <a>四谛</a>经 赖咤和罗经 鹦鹉经 十支<a>居士</a>八城人经 杂阿含经(上十七经同帙) 比丘避女恶名欲<a>自杀</a>经 阿难问事佛吉凶经 尸迦罗越六向拜经 瞿昙弥记果经 蓱沙王五愿经 般泥洹后灌腊经 顶生王故事经 一切流摄守因经 罪福<a>报应</a>经 释摩男本经 报恩奉盆经 本相倚致经 阿那律八念经 饿鬼报应经 七佛父母姓字经 魔娆乱经 梵摩喻经 摩登女解形中六事经 阿难分别经 <a>沙弥</a>罗经 鬼问目连经 玉耶经 阿速达经 古来世时经 五母子经 长寿王经 恒水经 摩邓女经 菩萨戒经 菩萨<a>受戒</a>羯磨 缘本致经 斋经(上三十二经同帙) 比丘问佛多优婆塞命终经 波斯匿王太后崩尘坌身经 转法轮经 国王不黎先泥十梦经 长者子六过出家经 施食获五福报经 阎罗王五天使者经 阿那邠邸化七子经 是法非法经 四未曾有经 力士移山经 戒相应法经 五阴譬喻经 孙多耶致经 鸯崛髻经 诸法本经 圣法印经 增一阿含经 群牛譬经 禅行三十七品经 戒德香经 比丘听施经 行七行现报经 马有八态经 <a>盂兰盆经</a> 马有三相经 咸水喻经 不自守意经 八正道经 七知经 九横经 放牛经 须达经 阿难同学经(上三十四经同帙)</p>
<p style="text-align: left">
	　　右六帙亦同内左间第六隔</p>
<p style="text-align: left">
	　　小乘律(二十八帙) 四分律(六十卷六帙) 僧祇律(四十卷四帙)</p>
<p style="text-align: left">
	　　右二律十帙内左间从上第七隔 十诵律(六十卷六帙) 弥沙塞律(三十卷三帙) 善见律毗婆沙(十八卷二帙)</p>
<p style="text-align: left">
	　　右三律十一帙内左间从上第八隔 鼻奈耶(十卷一帙) 萨婆多毗尼摩德勒伽(十卷一帙) 萨婆多毗尼毗婆沙(九卷一帙) 毘尼母(八卷一帙) 大爱道<a>比丘尼</a>经(二卷) 大比丘三千威仪经(二卷) 昙无德羯磨法 大<a>沙门</a>百一羯磨法 十诵羯磨比丘要用经 四分比丘尼羯磨法(上六经同帙) 四分<a>比丘戒</a>本经 十诵比丘戒本经 僧祇比丘戒本经 弥沙塞比丘戒本经 四分比丘尼戒本经 十诵比丘尼戒本经 僧祇比丘尼戒本经 解脱戒本经(上八经同帙) 优婆塞<a>五戒</a>威仪经 优婆塞五戒相经 犯戒罪报轻重经 沙弥尼戒经 真伪沙门经 舍利弗问经 迦叶禁戒经 优婆离问佛经 戒消灾经 沙弥<a>十戒</a>法并威仪经 沙弥威仪经 沙弥尼离戒文经(上十二经同帙)</p>
<p style="text-align: left">
	　　右三十律七帙内左间从上第九隔</p>
<p style="text-align: left">
	　　大乘论(五十二帙) 大智度论(一百卷十帙)</p>
<p style="text-align: left">
	　　右大乘一论十帙内右间从上第一隔 <a>瑜伽师地论</a>(一百卷十帙) 阿毗达摩杂集(十六卷二帙) 显扬圣教论(二十卷二帙) 般若灯论(十五卷二帙) 大庄严论(十五卷一帙) 十住毗婆沙论(十四卷二帙) 大乘庄严论(十三卷一帙) 摄大乘论(十五卷二帙) 摄大乘论(十二卷二帙) 摄大乘论(十卷一帙)</p>
<p style="text-align: left">
	　　右大乘论二十五帙内右间从上第二隔(分为二隔) 摄大乘论(十卷一帙无性菩萨释) 摄大乘论(十卷一帙世亲菩萨释) 广百论(十卷一帙) 十地经论(十二卷一帙) 菩萨地持论(十卷一帙) 菩萨善戒经(九卷一帙) 大乘阿毗达摩论集(七卷一帙) 佛地论(十卷一帙) 菩提资粮论(六卷) 佛阿毗昙经(二卷) 入大乘论(二卷上三论同帙) 弥勒菩萨所问经论(五卷) 三无性论(二卷上二论同帙) <a>佛性</a>论(四卷) 中论(四卷) 百论(二卷上三论同帙) 大乘宝积经论(四卷) 胜思惟梵天所问经论(四卷) 文殊师利问菩提经论(二卷上三论同帙) 究竟一乘宝性论(四卷) 中边分别论(二卷) 顺中论(二卷) 大丈夫论(二卷上四论同帙) 摄大乘本论(三卷) 金刚般若经论(三卷) 摄大乘本论(二卷) 金刚般若论(二卷上四论同帙) 大乘起信论 如实论 十八空论 十二门论 三具足论 方便心论 回诤论 法华论 唯识论(无境界) 唯识论(<a>修道</a>不共他上十论同帙) 摄大乘论本(二卷) 发菩提心论(二卷) 掌珍论(二卷) 因明理门论 因明入正理论 大乘<a>五蕴</a>论 百法明门论 显扬论颂本 广百论本颂 王法正理论 观所缘论 大乘成业论 涅盘经本有今无偈论 宝髻菩萨四法经论 一输卢伽论 转法轮经论 无量寿经论 业成就论 无相思尘论 百字论 涅盘论 解卷论 缘生论 十二因缘论(上二十四论同帙)</p>
<p style="text-align: left">
	　　右大乘论十六帙内右间从上第三隔</p>
<p style="text-align: left">
	　　小乘论(六十八帙) 阿毗达磨大毗婆沙论(二百卷二十帙) 阿毗达磨顺正理论(八十卷八帙) 阿毗达磨显宗论(四十卷四帙) 阿毗达磨俱舍论(三十卷三帙) 阿毗昙毗婆沙论(六十卷六帙) 阿毗昙八犍度论(三十卷三帙) 解脱道论(十二卷一帙) 法蕴论(十二卷一帙)</p>
<p style="text-align: left">
	　　右小乘论四十六帙内右间从上第四隔分两隔 舍利弗阿毗昙论(二十二卷十帙) 俱舍论(二十二卷二帙) 发智论(二十卷二帙) 出曜论(二十卷二帙) 成实论(二十卷二帙) 阿毗达磨识身足论(十六卷二帙)</p>
<p style="text-align: left">
	　　右小乘论十二帙内右间从上第五隔 鞞婆沙阿毗昙论(十四卷二帙) 众事分阿毗昙(十二卷一帙) 杂阿毗昙心论(十一卷一帙) 立世阿毗昙论(十卷一帙) 尊婆须蜜所集论(十卷一帙) 法胜阿毗昙心论(六卷) 阿毗昙心论(四卷上二论同帙) 分别功德论(四卷) 四谛论 三弥底论(三卷上三论同帙) <a>甘露</a>味阿毗昙(二卷) 辟支佛因缘论(二卷) 俱舍论颂本(二卷) 入阿毗达磨颂(二卷) 三法度论(二卷) 随相论 十八部论 部异执论 明了论(上九论同帙)</p>
<p style="text-align: left">
	　　右小乘论九帙内右间从上第六隔</p>
<p style="text-align: left">
	　　贤圣集传(四十九部) 佛本行集经(六十卷六帙) 撰集百缘经(十卷一帙) 陀罗尼集(十卷一帙) <a>六度</a>集(八卷一帙) 佛本行经(七卷一帙)</p>
<p style="text-align: left">
	　　右集传十帙内右间从上第七隔 付法藏因缘传(六卷) 阿育王传(七卷上二集同帙) 摩诃般若波罗蜜经钞(五卷) 佛所行赞经传(五卷上二集同帙) 禅秘要经(五卷) 禅法要解(二卷) 禅秘要法(三卷上三集同帙) 法句譬喻经(四卷) 百喻经(四卷) 法句集(二卷上三集同帙) 僧伽罗剎所集经(三卷) 旧杂譬喻经集(二卷) 杂譬喻经(二卷) 菩萨本缘经(三卷上四集同帙) 阿育王太子坏目因缘经 无明罗剎集 治禅病秘要法 孛经钞集 四阿含暮钞(二卷) 金七十论(三卷上六集同帙) 撰集三藏及杂藏传 阿含口解十二因缘经 婆薮盘豆法师传 阿毗昙五法行经 <a>马鸣菩萨</a>传 <a>龙树菩萨</a>为禅陀迦王说法要偈 请宾头卢法 思惟略要法 提婆菩萨传 龙树菩萨传 分别业报略 杂譬喻经 迦叶结经 <a>四十二章经</a> 十二游经 佛医经钞 破外道四宗论 破外道涅盘论 宾头卢突罗阇为优陀延王说法经 大阿<a>罗汉</a>蜜陀住法记 宾头卢为王说法经 入藏目录(一卷上二十二集同帙) 众经目录(五卷一帙) 大唐内典录(十卷一帙)</p>
<p style="text-align: left">
	　　右集传八帙内右间从上第八隔</p>
				</div></div><hr><script charset='utf-8' src='../../js/footer.js'></script></body></html>