<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修续一切经音义 第九卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>续一切经音义 第九卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>续一切经音义 第九卷</strong></p>
<p style="text-align: left">
	　　燕京崇仁寺<a>沙门</a>希麟集</p>
<p style="text-align: left">
	　　续音根本说一切有部毗奈耶破僧事二十卷 根本说一切有部毗奈耶<a>出家</a>事五卷 根本说一切有部毗奈耶皮革事二卷 根本说一切有部毗奈耶安居事一卷 根本说一切有部毗奈耶羯耻那衣事一卷 根本说一切有部毗奈耶随意事一卷</p>
<p style="text-align: left">
	　　右六经三十卷同此卷续音</p>
<p style="text-align: left">
	　　根本说一切有部毗奈耶破僧事卷第一</p>
<p style="text-align: left">
	　　薄伽梵(或云薄伽伴古云婆伽婆正云婆誐[金*(离-禸+ㄆ)]旧翻为<a>世尊</a>谓世出<a>世间</a>咸尊重故大智度论云如来尊号有无量名略而言之有其六种也佛地论颂云<a>自在</a>炽盛与端严名称吉祥及尊贵如是六种义差别应知总名薄伽梵为含多义故译主但存梵语也)</p>
<p style="text-align: left">
	　　胄族(上直又反<a>尚书</a>云命汝典乐教胄子孔传云胄长也谓元子已下至卿大夫子苐也字林胤也说文云从由月声月音上报反下昨木反韵诠云宗族也尔雅云父之从祖祖父为族曾王父父之从祖祖母为族曾王母又曰族晜弟之子相谓为亲同姓郭璞注云同姓之亲无服也)</p>
<p style="text-align: left">
	　　糠秽(上苦岗反玉篇云米皮也又作糠字亦同说文云谷皮也从禾康声下于废反切韵云恶也字书云杂秽也顾野王云不洁也又作薉音训皆同也)</p>
<p style="text-align: left">
	　　嫁娶(上古讶反字书云嫁家也考声云妇人谓嫁曰归尔雅释亲云同出为姨郭注云谓俱已嫁也下七句反广韵纳妇也公羊传云诸侯娶一国二国往媵之尔雅云媵送也音孕娶从女取声也)</p>
<p style="text-align: left">
	　　慵懒(上蜀容反说文云惰也字书云亦懒也下落旱反切韵作懒心惰也郭注尔雅云劳苦者多惰音徒果反)</p>
<p style="text-align: left">
	　　疆界(上居良反尔雅云疆界边卫围垂也郭注云疆场境界边旁守卫皆在外垂也说文云疆从土强声也界从田介像分界之形律文作强正体强字非也)</p>
<p style="text-align: left">
	　　黡子(上于琰反切韵云面上黑黡子也字书云从黑厌声也有作靥俗字也)</p>
<p style="text-align: left">
	　　疮疱(上楚良反玉篇云疮痍也<a>礼记</a>云头有疮则沐古文作创下防教反切韵作靤面疮也说文正作疱皮起也今律文作疱俗字也)</p>
<p style="text-align: left">
	　　曾孙(上作登反尔雅释亲云子之子为孙孙之子为曾孙郭注云曾犹重也又曰曾孙之子为玄孙玄孙之子为来孙来孙之子为晜孙晜孙之子为仍孙仍孙之子为云孙也晜古文昆字郭注云晜后也)</p>
<p style="text-align: left">
	　　百[車*曼](下莫半反案百[車*曼]即释迦上祖王名)</p>
<p style="text-align: left">
	　　余壻(下又作[(工*几)/耳]婿二形皆俗字音苏计反说文云女夫也尔雅释亲云女子子之夫为壻妇之父母壻之父母相谓为<a>婚姻</a>两壻相谓为亚郭注云江东呼同门为僚壻也)</p>
<p style="text-align: left">
	　　根本破僧事第二</p>
<p style="text-align: left">
	　　跣[月*郤](上苏典反考声徒跣谓脚触于地也下脚字前根本药事已具释)</p>
<p style="text-align: left">
	　　犇驰(上博昆反文字集略云犇惊也说文作奔走也尔雅云大路谓之奔郭注云谓人行步趋走之处也下直离反切韵云驰逐也字书云驰骛也说文云从马池省声字)</p>
<p style="text-align: left">
	　　诽谤(上方未反说文云诽亦谤也又音方微反下补旷反考声云谤毁也从言旁非皆声)</p>
<p style="text-align: left">
	　　晡剌拏(旧云富兰那讹也具正应云晡剌拏迦叶波晡剌拏此云满迦叶波姓此云龟氏也此是计无因外道名也)</p>
<p style="text-align: left">
	　　末揭<a>梨子</a>(旧云末伽梨具足云末揭梨拘舍梨子末揭梨是姓拘舍梨是母名也此计苦乐不由因是自然外道也)</p>
<p style="text-align: left">
	　　珊逝移(旧云删阇夜具足云珊逝移毗罗[月*互]子珊逝移此云等胜毗罗[月*互]即母名此是不须修外道也经八万大劫自然<a>生死</a>如转缕丸)</p>
<p style="text-align: left">
	　　阿末多(旧云阿耆多鵄舍甘婆罗阿耆多此云无胜鵄舍此云发甘婆罗此云衣此外道以人发为衣五热炙身也)</p>
<p style="text-align: left">
	　　[月*郤]陁迦旃延(旧云迦罗鸠驮此云黑领迦旃延姓也此外道应物而起人若问有答有问无答无也)</p>
<p style="text-align: left">
	　　眤揭烂陁(旧云尼干陁若<a>提子</a>尼干陁此云无继是外道总名也若提此云亲友母名此计苦未有定因要必须受非道能断)</p>
<p style="text-align: left">
	　　跟趺(上古痕反切韵云足后跟也下方无反玉篇脚趺也谓脚面也说文又从付作跗也)</p>
<p style="text-align: left">
	　　根本破僧事卷第三</p>
<p style="text-align: left">
	　　摩纳薄伽(梵语旧云摩纳婆亦云摩那婆此云儒童仙也)</p>
<p style="text-align: left">
	　　薜陀咒(上蒲计反梵语也旧云韦陁或云吠陁此云明即明咒也)</p>
<p style="text-align: left">
	　　薜舍离(旧云维耶离或云毗耶离正云吹舍厘此云广严在恒河南中<a>天竺</a>也)</p>
<p style="text-align: left">
	　　轰然(上呼宏反说文云群车声字从三车)</p>
<p style="text-align: left">
	　　圮岸(上平鄙反字书云覆也圮亦毁也韵略云岸毁也尚书云方命圮族说文云从土已声下五肝反切韵河岸也尔雅云重涯岸谓两涯累者也)</p>
<p style="text-align: left">
	　　背偻(上补妹反切韵云脊背也尔雅云鲐背寿也郭注云背皮如鲐鱼者犹耆也下力主反字书云伛偻疾也切韵云偻曲也玉篇曲行也从人缕省声鲐音台)</p>
<p style="text-align: left">
	　　瘦瘠(上所救反下秦昔反切韵瘦损瘠病说文云瘦臞也尔雅云臞脙瘠也郭注云齐人呼瘠瘦为臞脙音衢求说文作[病-丙+((宋-木)/火/又)]也)</p>
<p style="text-align: left">
	　　根本破僧事卷第四</p>
<p style="text-align: left">
	　　洟唾(上他计反切韵云鼻洟也说文云鼻液也从水夷声也律文从弟作涕音他礼反说文云目汁也非洟唾义下托卧反说文云口液也礼记曰让食不唾说文云从口埵省声)</p>
<p style="text-align: left">
	　　谄语(上丑琰反字书云诏诈从言臽音陷说文云从阎作讇云谀也下鱼举反切韵云言话也说文云语论也从言吾声)</p>
<p style="text-align: left">
	　　攀鞦(上普班反说文云引也切韵恋也从手樊声下七游反韵英云车鞦也从革秋声又作鞧緧[糸*秋]三形音训并同也)</p>
<p style="text-align: left">
	　　哽噎(上古杏反下乌结反气塞也玉篇云如骨在喉也律文作咽音乌见反又音烟非哽噎义也)</p>
<p style="text-align: left">
	　　歔欷(上朽居反下许既反考声悲也韵略云泣也顾野王云歔欷泣余声也说文云并从欠虚希声也欷去声)</p>
<p style="text-align: left">
	　　攒搓(上在九反考声云丛生也韵集云合也说文云正体从赞作攒下七何反字林云手搓物令紧也二字并从手)</p>
<p style="text-align: left">
	　　[怡-台+(└@人)]遽(上莫郎反切韵云[怡-台+(└@人)]悕也说文作忙下其倨反玉篇云急也字书云战栗也又窘也从辵豦声作遽俗辵丑略反豦音倨也)</p>
<p style="text-align: left">
	　　拉折(上蓝答反何注公羊传云拉折也古今正字摧也从手立声说文作[搚-月+貝]下之涉反玉篇云亦折也字林云折叠衣服也)</p>
<p style="text-align: left">
	　　铁[此/束](上他结反说文云黑金也神异经云南方有兽名曰啮铁大如水牛其粪可作兵器也下又作觜字林云鸟喙也律文作唃非)</p>
<p style="text-align: left">
	　　韛袋(上又作[橐-石+非]同蒲拜反说文韦囊也考声云吹火具也律文作排船后木名也非此用下徒耐反说文作帒盛物帒也)</p>
<p style="text-align: left">
	　　皴肿(上七纶反说文云皴皮细起也或作皴同律文从足作踆说文云退也非此用下之陇反说文云病也释名云肿钟也谓热所钟也从肉重声)</p>
<p style="text-align: left">
	　　箜篌(上苦红反下胡钩反字菀云箜篌本胡乐也<a>汉书</a>云灵帝好胡服作胡箜篌也世本云师延所作靡靡之音也出于[濮-(仁-二)+彳]上取空国之侯名也)</p>
<p style="text-align: left">
	　　根本破僧事卷第五</p>
<p style="text-align: left">
	　　黕色(上都感反字书滓垢也字林黑色也下所力反切韵云颜色也又色泽美好也)</p>
<p style="text-align: left">
	　　妙翅(下施智反说文云鸟羽也又作[羽*支]同案妙翅即金翅鸟也梵语旧云迦娄罗正云誐鲁拏此云金翅亦云妙翅此鸟具四生胎卵等能食四生龙如前已释)</p>
<p style="text-align: left">
	　　恐吓(上丘陇反切韵云惊也尔雅云恐惧也从心巩声巩音拱下呼格反玉篇云吓怒也字书云呼怒声也从口赫声也)</p>
<p style="text-align: left">
	　　嚣埃(上许娇反韵英云喧嚣也说文云声也谓气出头上也从[器-犬]页页头也[器-犬]音戢气音气下乌开反说文云细尘也从土矣声也)</p>
<p style="text-align: left">
	　　獯狐(准律文合作[熏*鳥]鹕二字上音勋下音胡集训云[熏*鳥]鹕鸺[(堊-王+田)*鳥]怪鸟也形如土枭昼伏夜出好食虵鼠也今作獯即獯鬻匈奴别名也作狐即鬼所乘兽也律次下文云或作野狐头是)</p>
<p style="text-align: left">
	　　斤斲(上举忻反说文云斫木也象斤之形切韵十六两也下竹角反集训云削也说文云斲亦斫也从斤[斲-斤]声字书作[畫*(乳-孚+(看-目))]音训同或作[登*斤][豆*斤]二形皆非本字)</p>
<p style="text-align: left">
	　　扪摩(上莫奔反字书摸也考声云摩扪摸[打-丁+索]也从手门声下莫何反韵英云摩挲亦扪摸也)</p>
<p style="text-align: left">
	　　踰缮那(旧云由延或曰由旬亦云踰阇那梵语声转也此无正翻或云十六里或云四十里即自古圣王军行一日程也)</p>
<p style="text-align: left">
	　　根本破僧事卷第六</p>
<p style="text-align: left">
	　　呓言(上鱼祭反又作[穴/(爿*臬)]说文云睡语惊也从口艺声作[穴/(爿*臬)]从[穴/(爿*夢)]省臬声也臬鱼结反下言字说文云从口辛声也辛音[億-音+(天*天)]也)</p>
<p style="text-align: left">
	　　根本破僧事卷第七</p>
<p style="text-align: left">
	　　祭祠(上子例反切韵享也祀也尔雅云祭天日燔柴说文云字从手持肉以示也下音词尔雅云春祭曰祠郭注云祠犹食也音飤也)</p>
<p style="text-align: left">
	　　浣濯(上作浣同胡管反字书云洗浣也下直角反切韵云濯亦洗也礼记云浣衣濯冠以朝说文云从水干声也)</p>
<p style="text-align: left">
	　　邬波驮耶(上乌古反三音唐荷反梵语此云亲教旧云和尚讹也前已释讫也)</p>
<p style="text-align: left">
	　　轮毂(上力迍反切韵云车轮周礼云軨方以象地盖之象天轮圆以象日月也下古屋反玉篇车毂诗云文茵畅毂老子云三十辐共一毂也)</p>
<p style="text-align: left">
	　　优楼频螺(梵语讹略也具正云邬卢频螺迦叶波邬卢频螺此云<a>木瓜</a>为胸前有[癃-(阿-可)]似木瓜果因以为名迦叶波此云饮光即姓也)</p>
<p style="text-align: left">
	　　根本破僧事卷第八</p>
<p style="text-align: left">
	　　澡漱(上子皓反说文云澡洗也礼记云儒有澡身浴德陈言而伏静下苏秦反切韵漱口也[晉-(ㄙ*ㄙ)+(口*口)]书孙楚谓王武子曰所以漱石欲砺其齿律文作藻谓苹藻水草交为文也非澡漱义也)</p>
<p style="text-align: left">
	　　警寤(上居影反考声云警戒也说文云寤也字书云觉察也礼记云将上堂其声扬郑注谓警内人也下吾放反说文云寤觉也从[穴/(爿*夢)]省吾声也律文作惊说文马逸也作窹楚人谓灶也并非警窹字也)</p>
<p style="text-align: left">
	　　未曙(上说文未味也五行木老于未象重[支-十+(矢-大+〡)]叶也木有滋味也[支-十+(矢-大+〡)]音枝下常恕反切韵云晓也考声云明也说文云谓旦日未出从日署声)</p>
<p style="text-align: left">
	　　驭牝(上牛据反说文云驾也周礼有五驭谓鸣和銮逐水曲过袁止舞交衢逐禽左也世本云骸服牛相王乘韩哀作驭也下毗忍反尔雅云牝騇郭注云草马也騇音舍)</p>
<p style="text-align: left">
	　　车辂(上九鱼反诗云輶车銮镳也下洛故反周礼有五辂随饰为名天子所乘大辂也文选序云椎轮为大辂之始也)</p>
<p style="text-align: left">
	　　邬波索迦(邬音乌古反索苏各反迦姜佉反梵语也旧云优婆塞讹也此云近事男即持十善戒白衣也)</p>
<p style="text-align: left">
	　　襞褺(上必益反下徒叶反字书云襞掠重褺衣裳也并从衣辟执声律文下作[操-品+ㄊ]音[芸/木]谓[操-品+ㄊ]度物也非襞褺义也)</p>
<p style="text-align: left">
	　　鞭挞(上卑连反考声云打马杖也字书云马策也下他达反字书云击也尚书云挞以记之也礼记云成王有过周云则挞伯禽也从手达声也律文从革作鞑非体也)</p>
<p style="text-align: left">
	　　叆叇(上音爱下音代埤苍云叆叇翳荟云兴盛皃切韵云皃通俗文云云覆日为叆叇也荟音乌外反)</p>
<p style="text-align: left">
	　　霏霏(芳非反切韵云雰霏雪落皃从雨非声也雰音抚文反)</p>
<p style="text-align: left">
	　　根本破僧事卷第九</p>
<p style="text-align: left">
	　　踬害(上陟利反说文云碍也字书云踬顿也从足质声下户艾反说文云伤也从宀宀家也口言也丰声害从家中起也律文作害俗字手音介)</p>
<p style="text-align: left">
	　　怪愕(上古坏反<a>论语</a>云子不语怪王肃注云怪异也律文作恠亦通下五各反切韵惊也从心咢声也咢音同上)</p>
<p style="text-align: left">
	　　瓦砾(上五寡反尔雅云瓦豆谓之登古考史云昆吾氏始作瓦下郎击反字林砂砾也释名云砾小石子也律文作礰石声也非瓦砾义也)</p>
<p style="text-align: left">
	　　窻牖(上楚双反释名云窻聪也于内视外聪明也说文云在屋曰窻下与久反说文云穿壁以木为交[(囟-乂+夕)/心]也礼记云儒有蓬户瓮牖说文云从片户甫声)</p>
<p style="text-align: left">
	　　根本破僧事卷第十</p>
<p style="text-align: left">
	　　卷打(上玉篇渠圆反顾野王云无卷无勇也卷力也切韵作拳屈手也广雅云拳拳忧也下切韵都挺反击也秦音得耿反说文云以杖击也又去声)</p>
<p style="text-align: left">
	　　牸豺(上疾吏反切韵牛牝也玉篇母牛也下士谐反尔雅云豺狗足郭注云脚似狗礼记云豺乃祭兽也从豸才声豸文尔反)</p>
<p style="text-align: left">
	　　捺洛迦(下姜佉反或云那落迦梵语异也此云苦器或云苦具谓受苦之器具即八寒八热无间等大<a>地狱</a>总名也)</p>
<p style="text-align: left">
	　　咍然笑(上呼来反方言言楚人谓笑曰咍下私妙反礼记云执绋不笑临丧不笑说文云欣笑也从犬戴其竹乐然后笑有作[口*笑][口*美]二形皆非)</p>
<p style="text-align: left">
	　　橜[木*戈](上其月反下与职反尔雅云樴谓之杙郭注云橜也在地者谓之臬郭注云即门橜也又作橛樴音特臬鱼列反)</p>
<p style="text-align: left">
	　　迸血(上北诤反说文迸散也或作[起-巳+并]字下呼[王*史]反切韵云浓血也释名云血濊也谓流濊污也濊呼栝反水声)</p>
<p style="text-align: left">
	　　爬掴(上蒲巴反切韵搔爬也或作把下古获反玉篇云掌耳也音谱云以手掴搭也从手国声也)</p>
<p style="text-align: left">
	　　火爒(上呼果反尚书云火日炎上世本云燧人钻木作火也下力小反说文云炙也考声云火逼也从炙尞声律文从火作燎亦通尞音聊燧音遂)</p>
<p style="text-align: left">
	　　薄伽畔(下薄半反梵语或云薄伽梵旧翻为世尊谓世出世间咸尊重故六义如前已释即十号之中第十号)</p>
<p style="text-align: left">
	　　呾他揭多(上当割反梵语旧云多他阿伽度或云但他誐多此云如来也即十之中第一号也)</p>
<p style="text-align: left">
	　　霶霈(上普郎反下普盖反切韵云霶霈大雨也字书云雨盛皃二字并从雨滂沛形声字也律文作滂沛水流皃非大雨义)</p>
<p style="text-align: left">
	　　索诃界(上苏各反次音呵梵语旧云娑婆此翻为堪忍界也)</p>
<p style="text-align: left">
	　　旭上(上许玉反切韵云早朝也说文云旦日出皃又明也从日九声下时掌反说文云登也古文作上字又作尚二音同上)</p>
<p style="text-align: left">
	　　朝曦(上陟遥反切韵晓也尔雅云朝旦早也老子云飘风不终朝下许羁反切韵日光也从日羲声也)</p>
<p style="text-align: left">
	　　贫窭(上符巾反字书穷也乏也古文作穷下其矩反切韵贫无礼也尔雅云窭贫也郭注云谓贫陋)</p>
<p style="text-align: left">
	　　样来(样音羊广雅云槌也字书引广雅作椎字老子云椎轮车)</p>
<p style="text-align: left">
	　　绳棬(上食陵反切韵索也又直也尚书云木从绳则正下丘员反切韵云器似斗屈竹为也案绳棬即以绳作棬形用搭物也律文作[巾*卷]与[(ㄇ@(企-止))/卷]同小愦也)</p>
<p style="text-align: left">
	　　貆貈(上呼官反下下各反尔雅云貈子貆穆天子传云天子猎于漆泽得玄貈以祭河宗律文作獾貉二字音同俗字亦通用)</p>
<p style="text-align: left">
	　　匮乏(上求位反说文云竭也切韵云亦乏也下房法反说文云贫也亦匮也左传云反正为乏也字不从之也)</p>
<p style="text-align: left">
	　　伉俪(上苦浪反下郎计反字书云等也又敌也顾野王云不能庇其伉俪是也)</p>
<p style="text-align: left">
	　　倏归(上式竹反切韵倏忽也说文云疾也从犬攸作倏犬倏走疾也律文作儵尔雅云儵儵嘒嘒离祸毒也又青黑缯也非倏疾义下举韦反切韵云还也就也又安静也)</p>
<p style="text-align: left">
	　　根本破僧事卷第十一</p>
<p style="text-align: left">
	　　犹豫(上以周反切韵仍也下羊泇反字书云先也备也考声云犹豫不定也尔雅云犹如麂陆氏释文云陇西谓犬子为犹行时豫在人前)</p>
<p style="text-align: left">
	　　误舛(上五故反切韵云错误也说文作误同下昌兖反说文云乖也亦错也云对卧也从夕音若瓦反井音陟驾反律文作舛非本字也)</p>
<p style="text-align: left">
	　　卒岁(上子聿反说文云终也切韵云尽也既也字从求一声也律文作[歹*卒]尔雅云[歹*卒]徂落殪[(餐-食)-又+人]也义乖于卒岁下相[銳-兄+允]反尔雅云夏曰岁郭注云取岁星行一次也说文云从二止作[止/?]戌声也)</p>
<p style="text-align: left">
	　　殉命(上辞闰反广韵云以生人送葬也亦求也顾野王云用力从死也凶身从物为殉也下眉病反切韵云使也教道也玉篇云信也说文从口令即声)</p>
<p style="text-align: left">
	　　褰衣(上去干反顾野王云齐鲁谓舍曰褰礼记云暑母褰裳郑注云褰袪也下于机反世本云黄帝臣胡曹姓作衣也上曰衣下曰裳也)</p>
<p style="text-align: left">
	　　[蝷-虫+土]厂(上丑格反俗作坼同切韵裂也亦破毁也下尺亮又尺两二反字谱云车厂字林云露舍也从广敞声也广音俨)</p>
<p style="text-align: left">
	　　草苫(下失占反尔雅云白盖谓之苫郭注云白茅苫也今江东呼为盖音胡腊反)</p>
<p style="text-align: left">
	　　根本破僧事卷第十二</p>
<p style="text-align: left">
	　　踰城(上与俱反考声云踰越也过也顾野王云无踰我里也又作逾同下市征反崔豹古今注云城者盛也所以盛受人物也说文云所以盛民也从土成声也)</p>
<p style="text-align: left">
	　　[外*男]甥(上五会反下音生尔雅云姑之子舅之为甥甥曰谓我舅者吾谓之甥说文作[生*田*力]训同尔雅也)</p>
<p style="text-align: left">
	　　窥觇(上去规反玉篇小视说文云从穴规声也字书又作窥同下丑占反切韵云窥也玉篇云公侯之信伺也又音勑艳反也)</p>
<p style="text-align: left">
	　　瓦锅(上五寡反又作凡像瓦之形下古和反字书云铁器也说文作[田/(岡-山+?)]云釜有足有喙以土为之也又作埚切韵云甘埚也今作锅或云温器也)</p>
<p style="text-align: left">
	　　邬波驮耶(上乌古反驮音唐贺反梵语也此云亲教前已释讫)</p>
<p style="text-align: left">
	　　跳踯(上亭遥反苍颉篇云跳踊也广雅云跳跃也下呈炙反踊身投地腾跃也跳踯二字并从足兆郑皆声也)</p>
<p style="text-align: left">
	　　根本破僧事卷第十三</p>
<p style="text-align: left">
	　　癕疮(上于容反又作痈切韵[病-丙+(雍-〦)]疽疮也下楚良反玉篇疮痍也古文作创礼记云头有创则沐)</p>
<p style="text-align: left">
	　　<a>粳米</a>(上古行反释文云<a>稻米</a>也本草云炊作干饭食之止痢又作粳俗字下莫礼反说文穬粟实也象禾实之形也)</p>
<p style="text-align: left">
	　　或歍(下音乌切韵云以口相就也字书云从欠乌声也律文从口作呜谓呜呼哀叹声非歍唼义也)</p>
<p style="text-align: left">
	　　根本破僧事卷第十四</p>
<p style="text-align: left">
	　　旃茶罗(上诸延反梵语或云旃陀罗此云杀人谓屠杀者种类总名也亦云严炽恶业西域法其人若行自持标帜或摇铃或杖破头之竹若不然者王与之罪)</p>
<p style="text-align: left">
	　　摩纳婆(梵语也此云儒童仙也)</p>
<p style="text-align: left">
	　　床[爿*((┤*├)/由/八)](上士庄反考声云床榻也又作床俗字通用也说文云从木爿声爿音墙下古皇反字书云床[爿*黃]也谓横木也律文作桄谓恍榔木名也今俗亦用为床桄字也)</p>
<p style="text-align: left">
	　　欧变(上讴口反考声云欧谓欲吐也字书云胃中病也说文云吐也从欠区声律文作沤音乌侯反亦于侯反谓久渍非欧义下彼春反化也切韵通也说文从文[戀-心]声)</p>
<p style="text-align: left">
	　　根本破僧事卷第十五</p>
<p style="text-align: left">
	　　鸺鹠(上朽尤反下音留考声云恠鸟也集训云鸺鹠即[熏*鳥]鹕恶鸟也尔雅云鵅鵋[其*鳥]郭注云今江东呼鸺鹠为鵋[其*鳥]也鵅音格鵋音忌[其*鳥]音欺案此鸟昼伏夜飞鸺鹠[熏*鳥]鹕皆取所鸣为名也形如角鹰苍黑色好食虵鼠也)</p>
<p style="text-align: left">
	　　摘取(上陟革反考声云手摘物也说文作揥取也律文作擿又音他历反下七庾反切韵收也觅也从耳从又又即手也律文作取俗字也)</p>
<p style="text-align: left">
	　　衣				</div></div><hr><script charset='utf-8' src='../../js/footer.js'></script></body></html>