<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，灵岩寺和尚请来法门道具等目录 第2164部' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>灵岩寺和尚请来法门道具等目录 第2164部</center></div><div class='fo'><center>经文出处:来自无量光明网</center><br/><br>
<p style="text-align: left">　　<strong><a>灵岩寺</a>和尚请来法门道具等目录</strong></p>
<p style="text-align: left">　　入唐还学<a>沙门</a>圆行言。圆行载次戊午。衔命请益之列。访道西海之外。其年腊月得到长安城。岁次己未正月十三日。依奏奉敕住青龙寺。幸遇彼寺灌顶教主法号义真和尚以为师主。其大威德则惠果阿阇梨<a>弟子</a>同门义操和尚付法之弟子也。明闲三教。妙通五部。法之栋梁。国之所归圆行幸赖圣朝之鸿恩。师主之深慈。决疑两部之大法。开悟诸尊之密法。闰正月二日蒙授阿阇梨位灌顶也。左街功德使并僧录和尚供奉大德金刚门徒悉集道场共致<a>随喜</a>。斯法也观心月轮则居住凡位备<a>佛陀</a>之德。诵口密言则不径长劫顿登大觉之位。故龙树言。乘羊而行。愿难致远策马而驰渐期差疾。乘<a>神通</a>行发念则到。是则显密之别也。亦秘密经言。一善男子建立道场修念三密。其国界内无七难灾。国王大臣日日增长福寿。是则<a>真言</a>之功矣。虽然波浪沷汉。风雨漂舶。越彼鲸海平归圣境。是则圣力之所能也。伏惟皇帝陛下功超玄极道冠混元。赞尧宝图。复禹丕续。悲苍生而濡足。钟佛嘱而垂衣。以陛下兴隆<a>佛法</a>。没驮之<a>舍利</a>浸波远来。以陛下慈育海内。秘密之经法过海遥到也。秘法传来非是无以也。如来本有福智之力。法界本性加持之力矣。<a>大日如来</a>。金刚萨埵。龙猛<a>菩萨</a>。龙智菩萨。金刚<a>三藏</a>。不空三藏。惠果和尚。义操和尚。义真和尚。次第相传。即授圆行。所授经法舍利道具等目录在别。谨以奉进轻黩威严伏增战越。沙门圆行诚恐诚惶谨言</p>
<p style="text-align: left">　　承和六年十二月十九日入唐还学沙门传灯大法师位圆行上表</p>
<p style="text-align: left">　　入唐沙门圆行承和六年请来经佛道具目录</p>
<p style="text-align: left">　　都合七种 新请来真言经法。都二十六部三十三卷 梵字三部四卷 显教经论疏章等。都四十部八十八卷</p>
<p style="text-align: left">　　已上三种。总六十九部一百二十三卷 <a>佛舍利</a>都三千余粒 付属物三种 佛像<a>曼荼罗</a>图样都十二种 道具都十六个</p>
<p style="text-align: left">　　新请来真言经法 奇特最胜金轮佛顶念仪轨一卷 白伞盖佛顶仪轨一卷 一字顶轮王念诵仪轨一卷(依忉利天王宫会所说经译) 苏悉地法一部二卷 诸佛境界摄真实经一部三卷(般若三藏译) 降三世仪轨一卷(遍智阿阇梨指授) 与金刚弟子入坛受灌顶法经一卷 金刚吉祥大成就品经一卷(亦名五眼经出金刚顶峰经) 念诵结<a>护法</a>普通诸部一卷 最上乘受菩提心戒及心地秘决一卷(三藏善<a>无畏</a>依密教出弟子一行记) 总释陀罗尼义赞一卷(三藏不空奉诏译) 水<a>自在</a>经一卷(亦名佛说圣者摩尼跋驮罗尼菩萨陀罗尼经) 金刚界瑜伽略述三十七尊心要一卷(不空三藏说) 胎藏教法并金刚界金刚名号一卷(内供奉义操集) 随求自在陀罗尼功德经一部二卷(宝云三藏译) <a>普贤菩萨</a>行愿赞一卷(梵汉两语相对着本) 辨梵文汉字功德及出生一切文字根本次第一卷 北方毗沙门天王随求护法真言一卷(不空三藏别行翻译) 大自在天法则仪轨一卷 金刚顶经曼殊室利菩萨五字心陀罗尼品一卷(三藏金刚智译) 慈氏菩萨略修愈誐念诵法一部二卷(三藏善无畏译) 大方广如来藏经一卷(不空三藏译) 佛说普遍智藏<a>般若波罗蜜多心经</a>一卷 拔济苦难陀罗尼经一卷(三藏不空译) 不空罥索神变真言经第六第三十两卷 大圣<a>文殊菩萨</a>八字陀罗尼念诵法一卷(三藏菩提票使净智金刚译) 尊胜佛顶真言修瑜伽经一部二卷(三藏善无畏译) 大日经序一卷 五字陀罗尼颂一卷 一切如来莲花大曼荼罗品一卷 摩利支天经一卷 佛说十力经一卷 佛说回向轮经一卷 佛说十地经九卷 梵字佛母孔雀明王经一部三卷 唐梵文字一卷(闲解此文字一二年间堪翻经)</p>
<p style="text-align: left">　　右已上新来 梵字普贤菩萨行愿赞一卷(梵汉两字相对) 梵字悉昙一卷</p>
<p style="text-align: left">　　右二部虽先来而为用证本请来</p>
<p style="text-align: left">　　显教经论疏章等 金刚三昧本性清净不坏不灭经一卷(为用证本再请来) 庄严菩提经一卷(罗什三藏译) 梵网经下卷(楷本) 佛说入佛境界经一部二卷 楞伽抄一部五卷(缺第一) <a>楞伽经</a>集义一部五卷 楞伽经大义证成钞一部二卷 花严法界观玄镜一卷(澄观法师撰) 般若<a>心经</a>义一卷(智开法师撰) 般若心经要决义一卷 般若心经注二卷(一卷净觉师注) 般若心经疏一卷(献诚法师撰) 金般般若经依天亲菩萨论赞释疏一部二卷(崇圣寺沙门鹿[昭/木]撰) 大佛顶经疏一部三卷(维殷师述) 最胜经疏六卷(沼法师述为证本再请求) 阿弥陀经疏一卷(大乘基师撰) 阿弥陀经<a>随缘</a>义钞一部(智首法师集) 襄阳嘉祥抄一卷(道印集记) 百法明门论疏一卷(忠法师述) 成唯识论疏一部十卷(清素法师述) 新集百法手抄一部六卷 百法论义聚一部十卷(清素法师述) 成唯识论疏十卷(清素法师述) 法苑珠林一部十卷(道法师撰) 百论疏一卷(娥眉山沙门惠高述) 中论旨归一卷 百喻伽陀一卷(内供奉义琳法师述) 内明义心一卷(道巚法师撰) 内明略集记一卷 大乘观心论一卷(玄奘法师译) <a>比丘</a>含注戒本一卷(太一山沙门道宣述) 依观经等明般舟三昧行道往生赞一卷(善导法师撰) 转经行道愿往生<a>净土</a><a>法事</a>赞一部二卷(善道师撰) 小止观一卷(<a>天台</a>山智顗禅师撰为用证本所请) 观念阿弥陀佛相海三昧功德法门一卷 俱舍论颂疏一部六卷(圆晖法师撰) 劫章论颂一卷(世亲菩萨造三藏义净译) 劫章颂疏一卷(峰山沙门遍智集) 南宗定是非论一卷(河南府独孤师撰)</p>
<p style="text-align: left">　　右件显教经论疏章或未度。或虽度来文字谬落。仍请来</p>
<p style="text-align: left">　　佛舍利三千余粒 一百粒青龙寺传教大德义真阿阇梨付授 二百余粒中<a>天竺</a>三藏难陀付授 二千七百余粒灵仙大德弟子付授</p>
<p style="text-align: left">　　付属物 菩提树叶一枚(着茎中天竺三藏难陀付授) <a>沉香</a><a>念珠</a>一贯(义真阿阇梨付授) 梵夹二具(一具中天竺三藏难陀付授一具灵仙大德弟子付授)</p>
<p style="text-align: left">　　佛像曼荼罗图样 胎藏坛图一帐(着梵汉两字尊号) 阿噜力观音曼荼罗一帐 <a>释迦牟尼佛</a>在菩提树下像一躯(依天竺僧奏大唐天皇施行) 金轮佛顶轮王像一躯 火头金刚像一躯 金刚童子忿怒王像一躯 大吉祥天菩萨像一躯 摩利支天菩萨像一躯 诃梨底母像一躯 日月光明<a>世尊</a>像一躯 水月观自在菩萨像一躯 普贤菩萨像一躯</p>
<p style="text-align: left">　　右件尊像为用证本图画其样奉请</p>
<p style="text-align: left">　　道具 独钴金刚杵一　三钴金刚杵一 五钴金刚杵一　三钴铃一 五钴铃一　轮一 羯么杵四　金刚橛四 率都波铃一　商佉螺一</p>
<p style="text-align: left">　　右件传法阿阇梨执持供养<a>修行</a>三昧耶也</p>
<p style="text-align: left">　　以前经法道具舍利显教经论疏章等请来如件。但虽真言宗一百二十三部秘法仪轨等子细勘校请来。先入唐大师空海阿阇梨延历年中请来已了。仍更不载目录焉</p>
<p style="text-align: left">　　承和六年十二月十九日</p>
<p style="text-align: left">　　入唐沙门传灯大法师圆行(上)</p>
<p style="text-align: left">　　右街僧录三教讲论大德沙门体虚。奉本使仇骠骑怗三觉供奉大德六人就青龙寺与日本国传灯大法师位圆行语论本教玄理具名如后</p>
<p style="text-align: left">　　保寿寺内供奉临坛大德沙门常辨</p>
<p style="text-align: left">　　章敬寺内供奉<a>禅宗</a>大德沙门弘辨</p>
<p style="text-align: left">　　招福寺内供奉讲论大德沙门齐高</p>
<p style="text-align: left">　　兴唐寺内供奉讲论大德沙门光颢</p>
<p style="text-align: left">　　云花寺内供奉讲论大德沙门海岸</p>
<p style="text-align: left">　　青龙寺内供奉讲论大德沙门圆镜</p>
<p style="text-align: left">　　右件大德等所与圆行大德语论教门策目并录申闻</p>
<p style="text-align: left">　　开成四年正月十五日</p>
				</div></div><hr><script charset='utf-8' src='../../js/footer.js'></script></body></html>