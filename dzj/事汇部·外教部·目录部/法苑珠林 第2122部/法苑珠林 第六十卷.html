<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修法苑珠林 第六十卷' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>法苑珠林 第六十卷</center></div><div class='fo'><center>经文出处:来自无量光明网</center><br/><br>
<p style="text-align: left">
	　　<strong>法苑珠林 第六十卷</strong></p>
<p style="text-align: left">
	　　西明寺<a>沙门</a>释道世撰</p>
<p style="text-align: left">
	　　咒术篇第六十八(此有七部) 述意部 忏悔部 弥陀部 <a>弥勒</a>部 观音部 灭罪部 杂咒部</p>
<p style="text-align: left">
	　　述意部第一</p>
<p style="text-align: left">
	　　夫神咒之为用也。拔曚昧之<a>信心</a>。启正真之明慧。裂重空之巨障。灭积劫之深痾。业既谢遣黑法潜形。所以累圣式陈。众灵攸仰。故波旬奉咒于白树。梵王显仪于赤畿。七佛扬道于时缘。<a>菩萨</a>陈诚于法会。广罗经诰羌难备焉。然陀罗尼者。西梵天音。东华人译则云持也。诵持善不失。持恶不生。据斯以言。弥纶一化依法施行功用立验。或碎石拔木。或移痛灭痾。随声发而苦除。逐音扬而事举。或召集神鬼。或驾御虬龙。兴云布而膏雨垂。呼策志而祯瑞集。感应不穷。其来久矣</p>
<p style="text-align: left">
	　　忏悔部第二</p>
<p style="text-align: left">
	　　述曰。夫咒是三世诸佛所说。若能至心受持。无不灵验。比见道俗。虽有诵持无多功效。自无志诚谤言无征。或有文字讹[兟/曰]。或有音韵不典。或饮啖酒肉。或杂食荤辛。或室宇污秽。或浪谈俗语。或衣服不净。或处所不严。致令鬼神得便。翻受其殃。若欲忏悔先立道场。悬缯幡盖烧众名香。四门护净禁止杂人。随其出入每须澡浴。多觅和香口内常含。至诚殷重自责己躬。愧谢十方一切贤圣。然后普为四生六趣。心心相续<a>刹那</a>匪懈。如是恳已定验不疑。故菩萨善戒经云。菩萨为破众生种种恶故受持神咒。故有五法不得为。一不食肉。二不饮酒。三不食五辛。四不淫。五不净之家不在中食。菩萨具足如是五法。能大利益无量众生。诸恶鬼神诸恶毒病无不能治</p>
<p style="text-align: left">
	　　千转陀罗尼神咒</p>
<p style="text-align: left">
	　　<a>释迦牟尼佛</a>说</p>
<p style="text-align: left">
	　　此咒出于西梵由来盛传。至隋大业初。东都雒阳翻经馆笈多<a>三藏</a>。译出此咒以惠遣学士。释彦琮法师即传译之领袖也。初获此本通布华夷。时有长安延兴寺玄琬律师弘法寺静琳法师等。并是道光日下德振通贤。创获流布洗荡瑕累。即于别院仍建道场。每至肇春为<a>受戒</a><a>沙弥</a>及余道俗相续不绝。灵相重叠。至今五十余年。时渐讹[兟/曰]。恐后人不知本末。故委具述之。然大集诸经及陀罗尼集十卷。广明杂咒。不烦具录。今且逐要时济所须。意存灭罪除障。出四十余首。除病济贫护生延命杂术之徒。亦略述二十余。或此处无文西域有本。三藏口传。要用咒者。亦翻出三五。传之流行。余之不尽者冀寻大本。佛说咒曰</p>
<p style="text-align: left">
	　　南慕遏罗(去声)怛(入声)那(奴个反)怛逻耶(羊多反)夜(羊个反)南么阿(长声)罗耶阿(短声)吠卢吉低湿吠逻夜菩提(上声)萨哆皤(平声)邪(羊可反)摩诃萨埵婆邪摩诃迦噜腻(拏儞反)迦夜(羊可反)怛驮(地可反)誓曳(去声)誓曳誓夜(羊可反)婆(长声)[酉*益](许弃反)儞(奴弃反)誓揄怛[日*梨]迦(去声)逻迦逻(去声)磨(去声)逻磨逻哆(都个反)逻哆逻遮(章可反)逻遮逻钵逻(去声)遮罗钵逻遮罗器拏(去声)器拏萨婆(去声)羯磨吠逻拏(平声)儞迷婆伽伏底(都儞反)索诃(去声)萨啰吠啰低萨婆(去声)勃陀(长声)吠卢吉低只刍(欹数反)秫(始出反)嚧怛逻揭(渠谒反)逻拏(去声)寔哈(呼合反)婆(轻长反)迦夜沫奴比(扶必反)阇夜那比　输达儞　素噜素噜　钵逻钵逻　素噜素噜萨婆勃陀頞地瑟耻(上寄反)那馺(苏合反)婆诃达磨陀(长声)石揭唎鞞馺婆诃阿罗婆(重声)婆(去声)馺婆(轻声)婆(重声)婆(去声)萨婆达摩婆(去声)蒱达儞　馺婆诃</p>
<p style="text-align: left">
	　　此咒功能。千劫聚集业障一时诵已皆尽去尽。便获千佛所集善根。当得背于千劫<a>流转</a>中生老病死边际。转此生已见千转轮王。欲生清净佛国者。昼三夜三。一一时中各诵二十一遍。至二十一日。如其所欲即得如意。我见金色佛像菩萨形像。即是先相。命终已后便生菩萨大集会中</p>
<p style="text-align: left">
	　　弥陀部第三</p>
<p style="text-align: left">
	　　此阿弥陀咒若欲诵者。诸口傍字皆依本音转。言之无口者依字读。仍须师授之。声韵合梵轻重得法。依之<a>修行</a>克有灵验</p>
<p style="text-align: left">
	　　那(上)谟菩(上)陀夜(药可反以下同)那(上)谟驮(上)啰(上)摩(上)夜(上)那(上)谟<a>僧伽</a>夜那(上)磨(上)阿弭多婆(上)夜跢(丁可反)他伽(上)多夜阿(上)啰诃(上)羝(上)三藐三菩(上)陀夜跢侄他(地也反下同)阿(上)弭唎羝阿(上)弭唎都婆鼙(善迷反以下同)阿(上)弭唎跢三婆(上)鼙阿(上)弭唎跢鼻(菩弭反)迦(上)囒羝伽弭儞(五)伽(上)伽(上)那稽(居移反)唎底(都儞反)迦(上)唎(六)裟(上)啰(上)皤(薄可反)皤波跛叉(楚我反)焰迦(上)唎(一切恶业尽也)娑婆诃(公可反)</p>
<p style="text-align: left">
	　　此之神咒先已流行。功能利益不可说尽。于晨朝时用杨枝净口散华<a>烧香</a>。佛像前胡跪合掌。口诵七遍。若二七<a>三七</a>遍。灭四重五逆等罪。现身不为诸横所恼。命终生无量寿国。又此咒能转女身令成男子。今别勘梵本。并问真<a>婆罗门</a>僧等。此咒威力不可思议。但旦暮午时各诵一百遍。能灭四重五逆。拔一切罪根得生西方。若能精诚满二十万遍。则菩提芽生得不退转。诵满三十万遍。则面见阿弥陀佛。决定得生安乐<a>净土</a>。又陀罗尼杂集经云。尔时<a>世尊</a>告诸<a>比丘</a>。今当为汝演说。西方安乐世界今现有佛号阿弥陀。若有四众能正受持彼佛名号。以此功德临欲终时。阿弥陀佛即与大众。往此人所令其得见。见已寻生庆悦倍增功德。以是因缘。所生之处永离胞胎秽欲之形。纯处鲜妙宝莲华中。自然化生具大<a>神通</a>。十方河沙诸佛。皆共赞彼安乐世界。所有<a>佛法</a>不可思议。神通现化种种方便不可思议。若有能信如是之事。当知是人不可思议。所得业报亦不可思议。其国号曰清泰。圣王所住。其城纵广十千由旬。于中充满刹利之种。阿弥陀佛父名月上转轮圣王。其母名曰<a>殊胜</a>妙颜。子名月明。奉事<a>弟子</a>名无垢称。智慧弟子。名曰慧光。神足精勤。名曰大化。尔时魔王。名曰无胜。有提婆达多。名曰胜寂。阿弥陀佛与大比丘六万人俱。若有受持彼佛名号。坚固其心忆念不忘。十日十夜除舍散乱。精勤修集<a>念佛</a>三昧。受持读诵此鼓音声王大陀罗尼。十日十夜六时专念。五体投地礼敬彼佛。坚固<a>正念</a>悉除散乱。若能令心念念不绝。十日之中必得见彼阿弥陀佛。并见十方世界如来及所住处。唯除重障钝根之人。于今少时所不能睹。一切诸善皆悉回向愿得往生安乐世界。垂终之日。阿弥陀佛与诸大众现其人前。安慰称善。是人即时甚生庆悦。以是因缘。如其所愿寻得往生。佛告诸比丘。何等名为鼓音声王大陀罗尼。吾今当说。汝等善听。唯然受教。于时世尊即说咒曰</p>
<p style="text-align: left">
	　　多伏咃(一)婆离(二)阿婆离(三)娑摩婆罗(四)尼地奢(五)昵阇多祢(六)昵筏耶(七)昵筏仚(八)阇罗婆罗车驮祢(九)宿佉波啼昵地奢(十)阿弥多由婆离(十一)阿弥多蛇波波罗(十二)娑陀祢(十三)涅浮提(十四)阿迦舍昵浮陀(十五)阿迦舍昵提奢(十六)阿迦舍昵阇帝(十七)阿迦舍久舍离(十八)阿迦舍达奢尼(十九)阿迦舍提咃祢(二十)留波昵提奢(二十一)遮埵唎达摩波罗婆陀祢(二十二)遮埵唎阿利蛇娑帝蛇波罗娑陀祢(二十三)遮埵唎末伽婆那波罗娑陀祢(二十四)婆罗毗梨耶波罗娑陀祢(二十五)达摩呻他祢(二十六)久舍离(二十七)久舍罗昵提奢(二十八)久舍罗波罗啼咃祢(二十九)<a>佛陀</a>久舍离(三十)毗佛陀波罗波斯(三十一)达摩迦罗祢(三十二)昵专啼(三十三)昵浮提(三十四)毗摩离(三十五)毗罗阇(三十六)罗阇(三十七)罗斯(三十八)罗娑坡(三十九)罗婆伽罗婆离(四十)罗娑伽罗阿地咃祢(四十一)久舍离(四十二)波罗啼久舍离(四十三)毗久舍离(四十四)咃啼(四十五)修陀多至啼(四十六)修波罗舍多至啼(四十七)修波罗啼痴啼(四十八)修离(四十九)修目仚(五十)达咩(五十一)达达咩(五十二)离婆(五十三)遮婆离(五十四)阿[少/兔]舍婆离(五十五)佛陀迦舍昵裘祢(五十六)佛陀迦舍裘祢(五十七)娑婆诃(五十八)</p>
<p style="text-align: left">
	　　此是阿弥陀鼓音声王大陀罗尼。若有比丘<a>比丘尼</a>清信士女。常应至诚受持读诵如说修行。行此持法。当处闲寂洗浴其身着新净衣饮食白素不啖酒肉及以五辛。当修梵行。以好香华供养阿弥陀如来及佛道场大菩萨众。常应如是专心系念发愿求生安乐世界。精勤不怠。如其所愿必得往生</p>
<p style="text-align: left">
	　　弥勒部第四</p>
<p style="text-align: left">
	　　七佛所说神咒经云。尔时文殊师利菩萨所说陀罗尼。名阎摩兜(晋言解众生系缚)现在病苦悉得消除。能却障道拔三毒箭。九十八使渐渐消除。灭度三有流。现身得道。即说咒曰</p>
<p style="text-align: left">
	　　支不多奈帝　阎浮支奈帝　苏车不支奈帝　杌耆不支奈帝　乌苏多支奈帝　娑遮不支奈帝　阎摩赖长支奈帝　阿恕婆赖长支奈帝　恕波帝支奈帝莎诃</p>
<p style="text-align: left">
	　　诵此咒三遍。缕五色结作二结系项。此陀罗尼。四十二亿诸佛所说。若诸行人能书写读诵此咒者。现世当为千佛所护。此人命终以后不堕恶道。当生兜率天上面睹弥勒。又有众生能修行此咒者。断食七日纯服牛乳。中时一食更无杂食。一日夜六时忏悔。先所作亿千垓劫所有重罪。一时都尽。得见千<a>佛手</a>摩其头即与授记。宿罪殃恶悉灭无余</p>
<p style="text-align: left">
	　　愿见<a>弥勒佛咒</a>(西国三藏口授得之)</p>
<p style="text-align: left">
	　　南无弥帝隶耶夜　菩提萨埵夜　哆[女*絰]他　弥帝隶弥帝隶　弥哆啰摩那栖　弥哆啰　三皤鞞　弥哆噜皤鞞　莎婆诃</p>
<p style="text-align: left">
	　　观音部第五</p>
<p style="text-align: left">
	　　观世音随心咒</p>
<p style="text-align: left">
	　　南无曷啰[口*怛]那　怛啰夜　南无阿利耶　嘙卢吉帝　湿嘙啰耶　菩提萨埵耶　摩诃菩提　萨埵耶　摩诃迦嚧腻迦耶　怛[女*絰]他　多利多利　咄多利　咄咄多利咄利　萨婆诃</p>
<p style="text-align: left">
	　　请观世音<a>大势至菩萨</a>咒法</p>
<p style="text-align: left">
	　　陀罗尼咒经云。佛在舍卫国。时有夜叉五头。面黑如墨。而有五眼。拘牙上出。吸人精气。眼赤如血两耳出脓。鼻中流血。舌噤无声。食化粗涩六识闭塞。为鬼所致人民被害。以命投佛。遂令请<a>观世音菩萨</a>除去毒害。一名请观世音菩萨消伏毒害陀罗尼咒经。此乃南宋时外国舶主竺难提译出。经云。一切众生有三毒畏。死畏病畏破梵行畏。作十恶业牢狱系闭水火鬼神所逼恼畏。皆<a>当归</a>依观世音菩萨。是故<a>娑婆世界</a>皆号为施<a>无畏</a>者。有灌顶章句陀罗尼神咒。毕定吉祥。闻者获益。若欲诵者。持斋奉戒不往女人秽念室处。唯专念十方诸佛及七佛观世音菩萨。一心诵持。现身得见观世音菩萨。诸愿成就。后生佛前。长与苦别。或于三七日七七日。初立道场应六斋日。建首庄严香泥涂地。悬诸幡盖安佛南向。观世音像别置东向。日别杨枝净水烧香散华。<a>行者</a>当十人已还作之。恐多娆乱。应西向席地。地若卑湿安低脚床。当脱净衣左右出入洗浴竟着净衣服。当日日尽力供养。若不办者。初日不可无施。既安毕已各执香炉。一心一意向彼西方。五体投地使明了音声者唱。请十方七佛观音大势至菩萨等。我今已具杨枝净水。惟愿大慈哀愍摄受。愿救我厄。放大光明灭除痴闇。来至我所施我大乐。我今稽首归依奉请(如是三说)后复一心清净其意。专念西方观音大势至。诵咒七遍云</p>
<p style="text-align: left">
	　　多[口*絰]陀　乌呼腻　摸呼腻　阎婆腻　耽婆腻　安荼詈　般荼詈　首埤帝　般荼啰　婆私腻　多咥他　寐梨　鞮首梨　迦波梨　佉鞮端耆　旃陀梨　摩登耆勒叉勒叉　萨婆萨埵　萨婆邪啤　娑诃</p>
<p style="text-align: left">
	　　多荼咃　伽帝伽帝　腻伽帝　修留修留毗　勒叉勒叉　萨婆萨埵　萨婆婆耶啤　沙呵</p>
<p style="text-align: left">
	　　若能洁净身心善诵此咒。感得观音大势。大慈大悲游戏神通。来于五道。常以善习普救一切。离<a>生死</a>苦得安乐处。脱诸烦恼到<a>涅槃</a>岸</p>
<p style="text-align: left">
	　　第二更称三宝名字。诵破恶业障罪咒云</p>
<p style="text-align: left">
	　　南无佛陀　南无达摩　南无僧伽　南无观世音　菩提萨埵　摩诃菩提萨埵</p>
<p style="text-align: left">
	　　大慈大悲惟愿愍我救护苦恼。亦救一切怖畏众生令得大护</p>
<p style="text-align: left">
	　　多[口*姪]咃　阿呼腻　摸呼腻　阎浮腻　耽婆腻　阿婆熙(虚只反)　摸呼腻　分荼梨　般荼梨　轮鞞帝　婆私腻　休楼休楼　分荼梨　兜楼兜楼　般荼梨周楼周楼　般荼梨　豆富豆富　般荼啰　婆私腻　矧墀(直资反)跈墀(乃轸反)腻跈墀　萨婆诃婆耶羯多　萨婆常婆娑陀　阿婆耶　卑离陀闭殿娑诃</p>
<p style="text-align: left">
	　　佛言。若四部弟子受持观世音菩萨名。诵此神咒一遍至七七遍。身心安隐。一切业障如火烧薪永尽无余。乃至三毒亦得消伏。如经广说</p>
<p style="text-align: left">
	　　第三更称三宝名诵六字章句咒云</p>
<p style="text-align: left">
	　　多[口*姪]咃　安陀詈　般质雌　难多詈　婆伽詈　阿卢祢　薄鸠詈　莫鸠隶　兜毗隶　娑诃</p>
<p style="text-align: left">
	　　佛言。若四部弟子受诸苦恼。一日至十日。一月至五月。净心系念归依三宝。三称观世音名诵持此咒。一切祸对无不远离<a>解脱</a>众恼。今世受乐后生见佛。此咒乃是十方三世诸佛所说。常为诸佛诸大菩萨之所护持。若有闻者如说修行。罪垢消灭。现身得见八十亿佛。皆来授手。即得无忘旋陀罗尼。若有宿罪及现造恶极重业者。梦中得见观世音菩萨。如大猛风吹于重云。得离罪业生诸佛前</p>
<p style="text-align: left">
	　　第四更为说灌顶吉祥陀罗尼咒云</p>
<p style="text-align: left">
	　　多[口*姪]咃　乌耽毗詈　兜毗詈　耽埤　波罗耽埤　捺吒　修柰吒　枳拔吒　牟那邪　三摩邪檀提　腻罗　枳尸　婆罗鸠卑　乌詈　攘瞿詈娑诃</p>
<p style="text-align: left">
	　　若有男子女人。闻是经咒。受持书写读诵解说。即超越无量阿僧祇劫生死之罪。消伏毒害不与祸对。乃至具足善根生净佛国。案西域传。南海之滨有山寺。观世音菩萨常止其中。随有念者随应如响无不感赴。若至山寺断食七日。即见圣者亲为<a>说法</a>。良以断食心猛故使感见通明。如上行法断食亦尔</p>
<p style="text-align: left">
	　　灭罪部第六</p>
<p style="text-align: left">
	　　东方最胜灯王如来经云。东方去此百千亿佛刹过已。有一佛刹。名无边华世界。彼世界中。有一佛名最胜灯王如来。现在逍遥说法。遣二菩萨来此娑婆世界。一名大光菩萨。二名<a>甘露</a>光菩萨。佛言。汝等二菩萨往向娑婆世界。彼有一佛名释迦牟尼。将此陀罗尼章句说。为诸众生故。安乐故。功德故。增益故。名闻故。生力故。随所意行故。所受乐故。不扰乱故。不杀众生故。为[打-丁+廱]护故。而说咒曰</p>
<p style="text-align: left">
	　　多(上)绖(地也反)他优波差泥　睹差泥　罗叉[少/兔]瞿　波多(上)曳波啰阇婆隶阇(上)婆(上)隶阇婆隶摩(上)诃阇婆隶　阇婆楞伽帝　阇婆隶阇婆梨尼　摩诃阇婆梨尼</p>
<p style="text-align: left">
	　　阇婆啰木仚娑利　摩娑利　阿迦　(上)隶摩迦(上)隶阿(上)仚(音溪)摩(上)仚那(上)仚娑(上)婆隶　摩诃娑婆隶　三婆离　郁句　目句　三摩帝　摩诃三摩帝帝　三摩帝　摩诃三摩帝　摩诃阇婆隶　娑曳　娑罗弥　目句奢弥　摩诃奢弥　三摩弟　摩诃三摩弟　三目避　毗目避　阿啰细　摩诃阿罗细　摩那(上)细　摩那细　摩那细啼卑底　莎婆诃</p>
<p style="text-align: left">
	　　尔时彼二菩萨受持此陀罗尼已。譬如壮士屈申臂顷。至释迦牟尼所。恭敬礼已。具申来意作是言。或被诸鬼神恼害。或被诸杂毒虫害。或蛊道病。或有死尸病。或有热病自余种种扰乱鬼病。而最胜灯王如来遣我等将此陀罗尼咒来。为诸众生作利益故。而说前咒。尔时佛告阿难言。汝持此咒为他解说宣通流布。佛出世难值。此咒复甚难闻。若有人能受持此陀罗尼者。火不能烧。刀仗不伤。诸毒不害。县官不杀。梵天不恚。彼人七世常知<a>宿命</a>。此咒过去七十七亿诸佛所说。若有人毁谤此咒者。即是毁谤彼等诸佛。若有鬼神不敬重此咒者。或与我夺某甲威力者。或已咒夺不还者。彼鬼神头破作七分</p>
<p style="text-align: left">
	　　尔时释迦牟尼佛告诸比丘。我今亦说陀罗尼章句。为利益众生故。增长功德故。增长威德故。增长色故。增长名闻故。增长力故。随意受乐故。随行受安乐故。不扰乱故。不杀害故。守护故。而说咒曰</p>
<p style="text-align: left">
	　　多(上)[口*姪]他阿知(上)跋知(上)那(上)知(上)俱(上)那(上)知(上)迦(上)那(上)知(上)吒罗　跋泥　恀罗跂泥　睹多罗(上)曳阿罗(上)婆枳　吒　枳吒荼枳罗娄迷呼卢迷娑(上)隶摩诃娑隶差迷　摩诃差迷梨隶　嗘隶　[日*旨]隶嗘(虚尔反)隶　寐隶　伊隶(上)尸隶尸隶　尸尸利尸罗跋知(上)阿(上)滞婆(上)滞那(上)滞俱(上)那滞颇那(上)跋帝波(上)那跋帝(上)阿迦细摩迦细迦细迦娑(上)迦细颇细颇娑(上)颇细摩诃颇娑(上)颇细伊(上)泥寐泥多恀多恀波多恀多婆多恀莎婆诃</p>
<p style="text-align: left">
	　　尔时佛告阿难。汝持此咒为他解说宣通流布。佛告阿难。闻此陀罗尼复倍甚难。若有人能受此咒。复倍为难。若有人能受持读诵。能为他人宣通解说。彼人能知未来二十一世之事。此陀罗尼过去九十九亿诸佛所说。若有人毁谤不信行者。彼人则为毁谤过去诸佛。若有人受持此咒。结戒守护作法。尚能令彼枯树生枝柯华叶果子。何况有识众生受持此咒而不差者。无是处耶。归命一切诸佛。愿我成就此咒。莎婆诃</p>
<p style="text-align: left">
	　　尔时世尊复说咒曰</p>
<p style="text-align: left">
	　　多(上)侄他　阿啧(悼阶反)婆啧　吒稽吒啰稽　吒嚧末底　睹嚧末底　兜隶　睹罗兜隶婆隶娑(上)隶　睹隶　度隶　度度隶苏(上)隶婆　哂哂婆哂利　溪利　毕利　底利　莎婆诃</p>
<p style="text-align: left">
	　　尔时世尊告阿难言。若有人受持此咒为他宣通。彼人得知二十八世之事。此陀罗尼过去殑伽河沙诸佛所说。若有人毁谤此咒。则是毁谤彼等诸佛。则为舍彼诸佛。一切诸天龙鬼神县官劫贼诸毒蛊等。皆不能害。一切诸恶疾病亦不能害。唯除宿殃所造业报(略说功德广说在经)</p>
<p style="text-align: left">
	　　大方等经七佛说灭罪咒</p>
<p style="text-align: left">
	　　离婆离婆帝　[仁-二+丸]呵[仁-二+丸]呵帝　陀罗离帝　尼呵罗帝　毗摩离帝莎诃</p>
<p style="text-align: left">
	　　右此二咒。诸佛共说功能利益灭罪除障备在经文。不具说</p>
<p style="text-align: left">
	　　新翻大般若经第五百七十一第六分云</p>
<p style="text-align: left">
	　　尔时最胜天王复白佛言。诸菩萨摩诃萨行般若波罗蜜多。修何等行护持<a>正法</a>。佛告最胜。天王当知。若菩萨摩诃萨行深般若波罗蜜多。行不违言。尊重师长随顺正法。调柔志性纯质诸根寂静。远离一切恶不善行。修习善根名护正法。天王当知。若诸菩萨摩诃萨行深般若波罗蜜多。修身语意三业慈悲。不拘利誉持戒清净。远离诸见。名护正法。天王当知。若菩萨摩诃萨行深般若波罗蜜多。心不随爱恚怖痴行。名护正行。修习惭愧。名护正法。说法修行皆如所闻。名护正法。天王当知。三世诸佛为护正法说陀罗尼。[打-丁+廱]护天王及人王等。令护正法久住<a>世间</a>。与诸有情作大<a>饶益</a>。陀罗尼曰</p>
<p style="text-align: left">
	　　呾侄他　阿虎洛　尼洛罚底(丁履反下同)虎剌挐莎(去声呼下同)窭荼者遮者遮　折(支热反)尼　阿奔(音声呼)若刹多刹多刹延多刹也莎诃陵末尼羯洛　邬鲁　邬鲁罚底迦　逻跋底迦　阿鞞奢底尼　莎剌尼杜阇　杜阇末底　阿罚始尼罚尸罚多罚多奴娑理尼　部多奴悉没栗底　提罚多奴　悉没栗底　莎诃</p>
<p style="text-align: left">
	　　天王当知。此大神咒能令一切人非人等皆得安乐。此大神咒三世诸佛为护正法。及护一切人非人等令得安乐。以方便力而当说之。是故天王及人王等。为护正法久住世故。自身眷属得安乐故。国土有情无灾难故。各应精勤至诚诵念。如是则令怨敌灾难魔事法障皆悉销灭。由斯正法久住世间。与诸有情作大饶益。云云</p>
<p style="text-align: left">
	　　五百七十八第一般若理趣分云云。尔时如来即说神咒</p>
<p style="text-align: left">
	　　纳慕薄伽筏帝(一)钵剌壤波罗预多曳(二)薄底(丁履反)筏攃(七男反)罗曳(三)罨跛履弭多窭拏曳(四)萨缚呾他揭多跛履布视多曳(五)萨缚呾他揭多奴壤多壤多邲壤多曳(六)怛侄他(七)钵剌[口*兮](一第反下同)钵剌[口*兮](八)莫诃钵剌[口*兮](九)钵剌壤婆娑羯囇(十)钵剌壤路迦羯囇(十一)案驮迦啰毗谈末埿(十二)悉递(十三)苏悉递(十四)悉殿都漫薄伽筏底(十五)萨防伽孙达囇(十六)薄底筏攃囇(十七)钵剌娑履多喝悉帝(十八)参磨泾嚩娑羯囇(十九)勃陀勃[口*陀](二十)悉[口*陀]悉[口*陀](二十一)剑波剑波(二十二)浙罗浙罗(二十三)曷逻嚩逻嚩(二十四)阿揭车阿揭车(二十五)薄伽筏底(二十六)么毗滥婆(二十七)莎诃(二十八)</p>
<p style="text-align: left">
	　　如是神咒三世诸佛皆共宣说。同所护念。能受持者一切障灭。随心所欲无不成办。疾证无上。正等菩提。尔时如来复说神咒</p>
<p style="text-align: left">
	　　纳慕薄伽筏帝(一)钵剌壤波啰弭多曳(二)怛侄他(三)牟尼达谜(四)僧揭洛诃达谜(五)遏奴揭洛诃达谜(六)毗目底达谜(七)萨驮奴揭洛诃达谜(八)吠室洛末拏达谜(九)参漫多奴跛履筏剌呾那达谜(十)窭拏僧揭洛诃达谜(十一)萨缚迦罗跛履波剌那达谜(十二)莎诃(十三)</p>
<p style="text-align: left">
	　　如是神咒是诸佛母。能诵持者一切罪灭。常见诸佛得宿住智。疾证无上正等菩提。尔时如来复说神咒</p>
<p style="text-align: left">
	　　纳慕薄伽筏帝(一)钵剌壤波啰弭多曳(二)怛侄他(三)室丽曳(四)室丽曳(五)室丽曳(六)室丽曳细(七)莎诃(八)</p>
<p style="text-align: left">
	　　如是神咒具大威力。能受持者业障消除。所闻正法总持不忘。疾得无上正等菩提</p>
<p style="text-align: left">
	　　此下三咒。西京兴善寺大唐翻经僧玄摸法师。于波颇三藏及余大德婆罗门所。口决正得。诸经先无正本。旧依婆罗门所翻得。为文讹略不依正梵。故更译之。虽有僧减不劳致惑</p>
<p style="text-align: left">
	　　第一大般若咒云</p>
<p style="text-align: left">
	　　南无薄伽嘙帝　摩诃钵啰慎若波罗蜜多裔頞钵　唎蜜多　瞿邪裔萨嘙怛他伽多钵　唎脯唎多裔　萨嘙怛他伽多慎若多毗慎若多裔　但侄他(地夜反)钵啰慎喏(而制反)摩诃钵啰慎喏　钵啰慎若婆塞羯[口*(隸-木+士)]钵啰慎若卢迦羯[口*(隸-木+士)]　頞钵啰慎若南毗陀沬埿悉提　苏悉提　悉佃都曼薄伽嘙底　萨啰[央*鳥](鸟刚反)伽孙达[口*(隸-木+士)]薄底薄[口*祭][口*(隸-木+士)]钵啰娑唎多曷萨帝　三摩涅啰萨那羯[口*(隸-木+士)]　怛侄他　[索-十+(木-(企-止)+(ㄙ*ㄙ))]侄[索-十+(木-(企-止)+(ㄙ*ㄙ))]侄　悉侄悉侄　剑波剑波折罗折罗啰婆啰婆阿揭车阿揭车薄伽婆底磨毗蓝嘙　苏嘙诃</p>
<p style="text-align: left">
	　　此咒功德诸经具说。受法别传咒。句二十七。字六十二。今译得一百七十一字字有加减不须惊怪。西方大德具正斯文。受持此咒者。须造一躯般若母像。当取无子楮木作像端坐种种庄严展右手。用斋日造像匠。须持八戒斋法。彩色中不得用胶。只得用胡桃油熏陆香及乳汁等。欲持此咒者。香泥涂地。须新瓦瓶八口。须时华散着道场所。并插着瓶。瓶中着八种浆。<a>石榴</a><a>葡萄</a>乳汁酪蜜石蜜<a>甘蔗</a>等浆。并作种种<a>素食</a>。分作八分。烧种种名香供养形像。并然八支苏灯。其诵咒人着净洁衣持戒。七日以前。日夕烧香<a>礼拜</a>。诵咒满一万遍。过七日后一日断食。于此日夜诵咒满八千遍。下前饮食。行此法时于梦中见般若母像。随愿皆得成就</p>
<p style="text-align: left">
	　　第二灭罪招福咒</p>
<p style="text-align: left">
	　　娜谟曷啰(上)跢娜(一)怛啰(上)耶(余者反)夜(戈可反下同二)娜么(莫我反)肾穰(如何反)娜娑伽(上)啰(上)裴嚧者那(三)怛他揭多夜(四)娜么阿唎耶跋卢枳羝(五)铄筏啰夜(六)菩提(徒儞反)萨跢婆夜(七)莫诃萨跢婆夜(八)莫诃迦噜奶(奴绮反)迦夜(九)那么萨啰(上)皤(符可反)怛他揭羝骠(比胡反十)曷啰(上)啰喝驮(上)敝(比可反十一)三藐三菩(上)提骠(比胡反十二)跢侄他(十三)乌吽(十四)驮(上)啰驮啰(十五)提(徒尔反)唎提唎(十六)杜噜杜噜(十七)伊[齒*齊]皤[齒*齊](十八)者黎者黎(十九)钵啰(上)者黎钵啰者黎(二十)矩苏迷(二十一)矩苏(上)么跋嚟(二十二)伊离(上)弭离(上二十三)只离只知(上二十四)阇罗(上)么跋捺夜(二十五)钵啰(上)未输驮(上)萨跢皤(二十六)莫诃迦噜奶迦(二十七)莎婆诃(二十八)</p>
<p style="text-align: left">
	　　若善男子善女人。能有读诵此咒。昼夜精勤勿令忘失。于晨朝时先净澡浴。若不澡浴当净嗽口澡洗手面善持此咒。现身即得十种果报。一者身当无病。二者常为十方诸佛忆念。三者一切财物衣服饮食。自然充足常无乏少。四者破一切怨敌。五者能使一切有情者皆生慈心。六者一切蛊毒热病不能侵害。七者一切刀杖不能为害。八者一切水难不能为溺。九者一切火难不能烧害。十者不受一切横死。复得四种果报。一者临命终时得见十方无量诸佛。二者永不堕<a>地狱</a>。三者不为一切禽兽所啖。四者命终之后生无量寿国。若有在家<a>出家</a>犯四重五逆。必能依法洁净身心。读诵此咒一遍乃至多遍。一切根本重罪悉得除灭。除不至心</p>
<p style="text-align: left">
	　　第三<a>礼佛</a>灭罪咒亦名佛母咒</p>
<p style="text-align: left">
	　　娜(上)谟(上)达奢(书何反)那[合*牛](一)菩陀俱致那[合*牛](二)乌[合*牛](三)户噜户噜(四)悉驮嚧者儞(五)娑(上)啰(上)婆啰(上)他(六)娑达儞(七)娑(上)婆诃(八)</p>
<p style="text-align: left">
	　　此咒十俱胝诸佛所说(一俱胝百亿也)</p>
<p style="text-align: left">
	　　我今亦为怜愍一切众生持此咒者。能令一切嗔恶众生皆悉<a>欢喜</a>。若能日日三时诵咒礼拜者。胜礼千万俱胝诸佛功德。命终之后得生西方无量寿佛国。前翻本云。临命终时得诸佛来迎。未来贤劫千佛。一一皆得亲承供养。但有人能常诵此咒者。最是不可思议</p>
<p style="text-align: left">
	　　杂咒部第七</p>
<p style="text-align: left">
	　　佛说护诸童子陀罗尼咒经(已下并出陀罗尼杂集经录)</p>
<p style="text-align: left">
	　　后魏三藏菩提流支译</p>
<p style="text-align: left">
	　　尔时如来初成正觉。有一大梵天王。来诣佛所敬礼佛足。而作是言</p>
<p style="text-align: left">
	　　南无佛陀耶　　南无达摩耶</p>
<p style="text-align: left">
	　　南无僧伽耶　　我礼佛世尊</p>
<p style="text-align: left">
	　　照世大法王　　在于阎浮提</p>
<p style="text-align: left">
	　　最初说神咒　　甘露净胜法</p>
<p style="text-align: left">
	　　及礼无著僧　　已礼牟尼足</p>
<p style="text-align: left">
	　　即时说偈言　　世尊诸如来</p>
<p style="text-align: left">
	　　声闻及辟支　　诸仙护世王</p>
<p style="text-align: left">
	　　大力龙天神　　如是等诸众</p>
<p style="text-align: left">
	　　皆于人中生　　有夜叉罗刹</p>
<p style="text-align: left">
	　　常喜啖人胎　　非人王境界</p>
<p style="text-align: left">
	　　强力所不制　　能令人无子</p>
<p style="text-align: left">
	　　伤害于胞胎　　男女交会时</p>
<p style="text-align: left">
	　　使其意迷乱　　怀妊不成就</p>
<p style="text-align: left">
	　　或歌罗安浮　　无子以伤胎</p>
<p style="text-align: left">
	　　及生时夺命　　皆是诸恶鬼</p>
<p style="text-align: left">
	　　为其作娆害　　我今说彼名</p>
<p style="text-align: left">
	　　愿佛听我说</p>
<p style="text-align: left">
	　　第一名弥酬迦　第二名弥伽王　第三名骞陀　第四名阿波悉摩罗　第五名牟致迦　第六名摩致迦　第七名阇弥迦　第八名迦弥尼　第九名梨婆坻　第十名富多那　第十一名曼多难提　第十二名舍究尼　第十三名揵吒波尼　第十四名目佉曼荼　第十五名蓝婆</p>
<p style="text-align: left">
	　　此十五鬼神。常游行世间为婴孩小儿而作于恐怖。我今当说此诸鬼神恐怖形相。以此形相令诸小儿并生惊畏</p>
<p style="text-align: left">
	　　弥酬迦者。其形如牛</p>
<p style="text-align: left">
	　　弥伽王者。其形如师子</p>
<p style="text-align: left">
	　　骞陀者。其形如鸠摩罗天</p>
<p style="text-align: left">
	　　阿波悉摩罗者。其形如野狐</p>
<p style="text-align: left">
	　　牟致迦者。其形如猕猴</p>
<p style="text-align: left">
	　　摩致迦者。其形如罗刹女</p>
<p style="text-align: left">
	　　阇弥迦者。其形如马</p>
<p style="text-align: left">
	　　迦弥尼者。其形如妇女</p>
<p style="text-align: left">
	　　黎婆坻者。其形如狗</p>
<p style="text-align: left">
	　　富多那者。其形如猪</p>
<p style="text-align: left">
	　　曼多难提者。其形如猫儿</p>
<p style="text-align: left">
	　　舍究尼者。其形如乌</p>
<p style="text-align: left">
	　　揵吒波尼者。其形如鸡</p>
<p style="text-align: left">
	　　目佉曼荼者。其形如薰狐</p>
<p style="text-align: left">
	　　蓝婆者。其形如蛇</p>
<p style="text-align: left">
	　　此十五鬼神着诸小儿令其惊怖。我今当复说诸小儿怖畏之相</p>
<p style="text-align: left">
	　　弥酬迦鬼著者。令小儿眼睛回转</p>
<p style="text-align: left">
	　　弥迦王鬼著者。令小儿数数欧吐</p>
<p style="text-align: left">
	　　骞陀鬼著者。令小儿其两肩动</p>
<p style="text-align: left">
	　　阿婆悉魔罗鬼著者。令小儿口中沫出</p>
<p style="text-align: left">
	　　牟致迦鬼著者。令小儿把拳不展</p>
<p style="text-align: left">
	　　摩致迦鬼著者。令小儿自啮其舌</p>
<p style="text-align: left">
	　　阇弥迦鬼著者。令小儿喜啼喜笑</p>
<p style="text-align: left">
	　　迦弥尼鬼著者。令小儿乐着女人</p>
<p style="text-align: left">
	　　黎婆坻鬼著者。令小儿现种种杂相</p>
<p style="text-align: left">
	　　富多那鬼著者。令小儿眠中惊怖啼哭</p>
<p style="text-align: left">
	　　曼多难提鬼著者。令小儿喜啼喜笑</p>
<p style="text-align: left">
	　　舍究尼鬼著者。令小儿不肯饮乳</p>
<p style="text-align: left">
	　　揵吒波尼鬼著者。令小儿咽喉声塞</p>
<p style="text-align: left">
	　　目佉曼荼鬼著者。令小儿时气热病下痢</p>
<p style="text-align: left">
	　　蓝婆鬼著者。令小儿数噫数哕</p>
<p style="text-align: left">
	　　此十五鬼神。以如是等形怖诸小儿及其小儿惊怖之相。我皆已说。复有大鬼神王名旃檀乾闼婆。于诸鬼神最为上首。当以五色线诵此陀罗尼。一遍一结。作一百八结。并书其神鬼名字。使人赍此书线。语彼使言。汝今疾去。行速如风。到于四方。随彼十五鬼神所住之处。与旃檀乾闼婆大鬼神王。令以五缚缚彼鬼神。兼以种种美味饮食香华灯明及以乳粥供养神王</p>
<p style="text-align: left">
	　　尔时大梵天王复白佛言。世尊。若有女人不生男女。或在胎中失坏堕落。或生已夺命。此诸女等欲求子息保命长寿者。常当系念修行善法。于月八日十五日受持八戒。清净洗浴着新净衣。礼十方佛。至于中夜以少芥子置己顶上。诵我所说陀罗尼咒者。令此女人即得如愿。所生童子安隐无患。尽其形<a>寿命</a>不中夭。若有鬼神不顺我咒者。我当令其头破为七分。如阿梨树枝。即说护诸童子陀罗尼咒曰</p>
<p style="text-align: left">
	　　哒[口*姪]咃　阿伽啰　伽泥　那伽伽泥　娑楼隶　只隶　伽婆隶　钵隶　不隶　罗收祢　修罗俾　遮罗俾　婆陀尼　波啰阿曷利沙尼那易　弥那易　苏婆诃</p>
<p style="text-align: left">
	　　世尊。我今说此陀罗尼咒。护诸童子令得安隐获其长寿故</p>
<p style="text-align: left">
	　　尔时世尊一切种智即说咒曰</p>
<p style="text-align: left">
	　　哒[口*姪]咃　菩陀菩陀菩陀　[少/兔]摩帝　菩提菩提　摩隶　式叉夜娑<a>舍利</a>　娑达祢　娑罗地　头隶头头隶波腊多头隶　舍摩腻　叉鞞叉隶　波腊帝叉蓝舍弥帝　槃他槃絺　波呵腻　只摩腻　陀波腻　苏婆诃　腻婆罗腻　苏婆诃</p>
<p style="text-align: left">
	　　世十五鬼神常食血肉。以此陀罗尼咒力故。悉皆远离不生恶心。令诸童子离于恐怖安隐无患。处胎初生无诸患难。诵此咒者。或于城邑聚落。随其住处亦能令彼婴孩小儿长得安隐。终保年寿。南无佛陀。成就此咒护诸童子。不为诸恶鬼神之所娆害。一切诸难一切恐怖悉皆远离。苏婆诃。时此梵天闻说此咒欢喜奉行</p>
<p style="text-align: left">
	　　陀罗尼集经</p>
<p style="text-align: left">
	　　佛说止女人患血至因陀罗尼咒曰</p>
<p style="text-align: left">
	　　那摸萨利婆　伏陀男　鼻悉侈[口*梨]拏　哆地夜　他　至利[口*彌]注路[口*彌]　祢俪跛祢俪　莎婆诃　帝使仛兜　路地嚂　婆帝剑　裨帝剑絁俪沙咩剑娑祢婆帝剑　萨利婆伏陀男　坻只那　帝使仛兜　路地滥　磨娑罗婆兜　末伽罗兜　摩婆呵兜　莎婆呵</p>
<p style="text-align: left">
	　　若行此法。须用绯线为绳咒七遍作七结系腰。血即止。治宣下血</p>
<p style="text-align: left">
	　　佛说妇人产难陀罗尼咒</p>
<p style="text-align: left">
	　　目多修利夜　赦尸伽罗　悉侈　啰睺失旃陀罗　波罗目至也兜目多萨婆婆婆　佛图那梨伽罗　波罗目遮也兜　多[口*絰]他　阿吒毗莎呵　婆吒莎呵　阿吒婆　婆吒毗　莎呵　慕遮因地利夜　伽多奶　毗舍厉夜　婆婆兜舍利夜　移遮舍　阿余摩夜　伊咩遮摩怒妙　舍卢夜　萨鞞舍卢　波罗目遮兜　莎诃</p>
<p style="text-align: left">
	　　行此咒法者。咒油七遍涂产生所。儿即易出</p>
<p style="text-align: left">
	　　佛说除灾患诸邪恼毒咒</p>
<p style="text-align: left">
	　　咽[金*(离-禸+ㄆ)]摩夜输卢多咩　迦悉底　三摩夜婆伽[金*(离-禸+ㄆ)]　舍罗婆悉剑　鼻呵啰坻悉摩　拔多婆祢　阿那他比荼　达拖啰咩　多多罗婆伽[金*(离-禸+ㄆ)]　此閦喃曼多罗耶坻悉摩　污其履奚拏多婆摩难大伊　楞沙荼叉梨剑　似淡陀罗夜　婆遮夜　伽罗呵夜钵利夜不那　钵梨于遮仳悉侈梨拏　三婆罗　迦舍耶　多地夜他睒鞞俪啖鞞俪　吒吒支　吒吒支　莎婆诃</p>
<p style="text-align: left">
	　　行此法用者。须黑羊毛绳咒七遍系左臂。若无羊毛用皂线亦得。若患热病三四日。咒黑线系左臂。若患头痛。诵咒七遍。以手摩之。若患耳聋。咒木七遍塞之。若牙痛咒杨枝七遍嚼之。若患腹痛咒盐汤七遍服之。若患产难咒黑线七遍系其咽。儿即易生。若患宿食不消以手咒摩。即便吐下。若患余灾难即能护身。不畏水火刀兵毒兽。一切诸恶悉不能害。除不用心不慎口味。秽恶不净者。即无神验</p>
<p style="text-align: left">
	　　佛说多闻强记陀罗尼咒</p>
<p style="text-align: left">
	　　浮多弗嘙　摩难肇　頞帝收嚧　那摩仳扷　达[口*邏]啰　阇婆浮嘙　娑伊曼　仳扷波罗头使迦梨使多　地夜地悉地　那萨坻　頞三坻　迦致鼻迦致　不祚捭夜罗坻　阿伽坻三摩奚坻　悉地三摩比坻</p>
<p style="text-align: left">
	　　佛告阿难。若行此法。汝取婆啰弥支多翅(白呵梨勒)毕钵梨三物。合清晨咒满一千遍。以苏蜜和服。即得一闻受持</p>
<p style="text-align: left">
	　　观世音菩萨行道求愿陀罗尼咒</p>
<p style="text-align: left">
	　　南无罗多那　哆罗耶耶　南无阿利耶　婆卢吉底　奢婆罗耶　菩提萨埵耶　摩诃菩提萨埵耶　摩诃萨捶耶　摩诃迦留尼迦　多[口*絰]他　乌苏咩沙陀耶　苏弥婆帝婆陀耶　守吉利娑陀耶　守鞞娑陀耶　伊斯弥斯悉缠泥波罗耶[口*車]　悉婆诃</p>
<p style="text-align: left">
	　　此行之法。于观世音像。以香泥涂地。香华供养。日夜六时诵之。于一时中诵满百二十遍。随其所求观世音菩萨。以其行人应现其身令其得见。所求得皆如愿本心</p>
<p style="text-align: left">
	　　乞雨陀罗尼咒</p>
<p style="text-align: left">
	　　大云经云。尔时世尊神通力故。起四黑云。甘雨俱遍兴三种云。谓下中上发甘雨声如天伎乐。一切众生之所乐闻。尔时世尊。即说咒曰</p>
<p style="text-align: left">
	　　羯帝　波利羯帝　僧羯帝　波罗僧羯帝　波罗卑　罗延帝　三波罗卑罗延坻　娑罗娑罗波娑罗波娑罗　摩闵阇摩闵阇遮罗坻遮罗坻　波遮罗抵波遮罗坻　波遮罗坻　三波罗遮罗坻　比提嘻梨嘻梨　萨隶[酉*益]　萨隶[酉*益]　富嚧富嚧　莎诃</p>
<p style="text-align: left">
	　　若有诸龙闻是咒已不降甘雨者。头破作七分</p>
<p style="text-align: left">
	　　止齿痛陀罗尼咒</p>
<p style="text-align: left">
	　　南无佛。南无法。南无比丘僧。南无<a>舍利弗</a>。兜楼。摩诃目连比丘。南无贤者觉意名闻遍十方。北方揵陀摩诃衍山。彼有虫王。名羞休无得。在其牙齿。彼当遣使者。莫敢食其牙齿及在牙根牙中牙边。虫若不速下器中头破作七分。如鸠罗勒缮。梵天劝助是咒。南无佛今我所咒即从如愿。若行此法以净水含咒一遍。便吐器中即止</p>
<p style="text-align: left">
	　　咒谷子种之令无螽蝗灾起陀罗尼咒</p>
<p style="text-align: left">
	　　多掷咃　婆罗跋题　那蛇婆提</p>
<p style="text-align: left">
	　　若欲种时。取种子一升。咒二十一遍。以投着大种子。中种之终。不被虫食。无有灾蟥</p>
<p style="text-align: left">
	　　咒田土陀罗尼</p>
<p style="text-align: left">
	　　南无佛陀蛇　南无达摩蛇　南无僧伽蛇　南无弥留竭脾　菩提萨埵怛提咃耽婆佛耆　比律咤佛耆　具其梨比律咤佛耆　弥楼阇婆　竭[喱-里+(豆*寸)]波佛耆呼梦阿泥婆佛耆　摩罗阿跋多佛尼梦浮佛耆</p>
<p style="text-align: left">
	　　若恐田苗不好者。以此陀罗尼咒土一斛。满二十一遍。以土散谷上。并令诸恶鬼不得吸此谷精稼。食此谷者头破作七分。能除一切灾蝗诸恶不起</p>
<p style="text-align: left">
	　　咒蛇蝎毒陀罗尼</p>
<p style="text-align: left">
	　　南无勒那奄婆罗等拏　多掷咃　休娄浮泥娄浮　呵梨呵梨呵　莎诃　南无居力拏移奄勒那　多掷咃　因缕利　频缕利浮　莎诃</p>
<p style="text-align: left">
	　　以此陀罗尼咒之三七咒一七遍。与水一口。咒三遍与水三口。即愈</p>
<p style="text-align: left">
	　　疗百病诸毒陀罗尼咒</p>
<p style="text-align: left">
	　　南无观世音菩萨　怛提咃　阿罗尼　多罗尼　萨筏豆咤　筏罗尼　萨筏达咤　般宕弥　邪筏陀梨　南没遮弥悉但兜　曼咃波陀　莎诃</p>
<p style="text-align: left">
	　　行此法者。当用白缕诵一遍结一结。诵七遍结七结。若有病苦者系着咽下。百病诸毒悉得除愈</p>
<p style="text-align: left">
	　　观世音菩萨说灭罪得愿陀罗尼咒</p>
<p style="text-align: left">
	　　南无勒囊利蛇蛇　南无阿利蛇　婆路吉坻舍伏罗蛇　菩提萨埵蛇　摩诃萨埵蛇　多掷哆　兜流兜流　阿思　摩思摩利尼　氏波摩利　豆豆脾　那慕那慕　莎呵</p>
<p style="text-align: left">
	　　若行此法。于观世音菩萨像前。烧好沉水香至心忏悔。于六时中礼诵行道。时时中各诵三遍。能灭无始已来一切罪业获大功德不可思议。欲求所愿如愿必得</p>
<p style="text-align: left">
	　　观世音菩萨说除卒得腹痛陀罗尼咒</p>
<p style="text-align: left">
	　　南无勒囊利蛇蛇　南无阿利蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　究之究之　罗之罗之　阿那三婆陀尼移　莎诃</p>
<p style="text-align: left">
	　　若人卒得腹痛病困。宜急咒盐水三遍。令腹痛者饮之。其痛即差</p>
<p style="text-align: left">
	　　观世音菩萨说除中毒乃至已死陀罗尼咒</p>
<p style="text-align: left">
	　　南无勒囊利蛇蛇　南无阿利蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　莎梨　莎梨　毗莎梨毗莎梨　萨婆毗沙那舍尼　莎诃</p>
<p style="text-align: left">
	　　若人被诸杂毒中毒欲死。若已死者。急以此咒。咒于耳中。即差。纵暴死还苏</p>
<p style="text-align: left">
	　　观世音菩萨说除种种癞病乃至伤破陀罗尼咒</p>
<p style="text-align: left">
	　　南无勒囊利蛇蛇　南无阿梨蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　修目企　毗目企　休流　休流　修目流　比修目流　输那泞　毗输那泞　摩思多婆兜摩首罗兜　摩当坻　婆波坻　多婆首　沙兜　莎诃</p>
<p style="text-align: left">
	　　若人癞病。若白癞。若赤癞。至诚忏悔行道常诵即瘥。若狂啮齿。若身疮病。若被刀箭伤疮破坏。以此神咒。咒土涂上。即差</p>
<p style="text-align: left">
	　　观世音菩萨说咒五种色菖蒱服得闻持不忘陀罗尼咒</p>
<p style="text-align: left">
	　　南无勒囊利蛇蛇　南无阿利蛇　婆路吉坻　舍伏罗蛇　菩提萨埵蛇　摩诃萨埵蛇　多掷哆　虔踟富那离　波罗婆离　莎诃</p>
<p style="text-align: left">
	　　于观世音菩萨像前。烧上沉水香。至诚咒白菖蒱根。满八百遍服之得闻持不忘。自外黑赤青黄四种菖蒱亦有别咒。文烦不述</p>
<p style="text-align: left">
	　　疗腋臭鬼咒</p>
<p style="text-align: left">
	　　若多奴知(一)睺睺睺睺多奴知(二)浮流流流流多奴知(三)摩赖帝多奴知(四)阿那那那多奴知(五)莎诃(六)</p>
<p style="text-align: left">
	　　若行此法。用石灰三升苦酒三升。槃上和咒三七遍。团之更互替易。男安左腋下。女安右腋下。即差</p>
<p style="text-align: left">
	　　疗疟病鬼咒</p>
<p style="text-align: left">
	　　须蜜多(一)阿腻吒(二)迦知腻吒(三)乌呼那须蜜多(四)支波呼睺须蜜多(五)伊知腻吒吒须蜜多(六)莎诃</p>
<p style="text-align: left">
	　　若行此法。须五色缕线咒作七结。若痛从头下先系顶系脚手。令火急之。咒水三遍噀之。即差</p>
<p style="text-align: left">
	　　疗不得下食鬼咒</p>
<p style="text-align: left">
	　　胡摩兜(一)乌奢睺睺胡摩兜阿[少/兔](二)羯卑胡摩兜羯卑胡摩兜(三)破波罗胡摩兜(四)莎诃(五)</p>
<p style="text-align: left">
	　　须咒水七遍。与病人饮之。无过三五度。即差</p>
<p style="text-align: left">
	　　佛说神水咒疗一切病经</p>
<p style="text-align: left">
	　　南无佛　南无法　南无比丘僧　南无过去七佛　南无诸佛　南无诸<a>佛弟子</a>　南无诸贤圣师　南无诸贤圣弟子(兼诵七佛)　第一维卫佛　第二式弃佛　第三随叶佛　第四拘留秦佛　第五拘那含牟尼佛第六<a>迦叶佛</a>　第七释迦牟尼佛</p>
<p style="text-align: left">
	　　此是佛说神咒。随咒井池河泉。咒之三遍。饮者百病皆除</p>
<p style="text-align: left">
	　　观世音菩萨说随愿陀罗尼咒</p>
<p style="text-align: left">
	　　南无观世音菩萨　坦提咃呿罗婆多呿罗婆多　伽呵婆多　伽婆多　伽筏多　莎诃</p>
<p style="text-align: left">
	　　行此法者。应须洁净三业在于净处佛堂塔院专精礼拜绕塔诵是陀罗尼。满一万二千遍。当见观世音菩萨。一切所愿随意皆得也</p>
<p style="text-align: left">
	　　佛说咒泥涂兵陀罗尼</p>
<p style="text-align: left">
	　　多掷哆　伊利富利持利富伦提　阿味哹　摩味哹　婆味哹　比至味哹　比思坻哹　摩叱提哹　乌思罗婆味哹　莎诃</p>
<p style="text-align: left">
	　　若有人欲入贼中。咒泥三遍以涂其身。若涂幢麾幡鼓角伎乐。必能得胜。若为毒虫所啮。若有被毒。若身有肿处。以咒泥涂之。用青黛规院其上。即差</p>
<p style="text-align: left">
	　　颂曰</p>
<p style="text-align: left">
	　　沉痾诚已久　　痼病实难痊</p>
<p style="text-align: left">
	　　四魔恒相娆　　六贼竞来牵</p>
<p style="text-align: left">
	　　困厄无人救　　惟忻大慈怜</p>
<p style="text-align: left">
	　　遥愍愚心网　　振锡远乘烟</p>
<p style="text-align: left">
	　　授兹甘露药　　邪道莫能先</p>
<p style="text-align: left">
	　　消灾除业累　　拔济苦相煎</p>
<p style="text-align: left">
	　　恩流振玄教　　并利该大千</p>
<p style="text-align: left">
	　　自非神咒力　　何能益延年</p>
<p style="text-align: left">
	　　那(上声下同)谟菩(上声下同)陀夜(药可切下同)那谟驮(上声)啰(上声下同)摩(上声)夜那谟僧伽夜那摩阿弭多婆(上声)夜跢(丁同切下同)他伽(上声下同)多夜阿(上声下同)啰诃(上声)羝(上声)三藐三菩陀夜跢侄他(地也切下同)阿弭唎羝阿弭唎都婆鼙(菩迷切下同)阿弭唎哆三婆鼙阿弭唎哆鼻(菩迷切)迦(上声)囒羝伽弭儞伽伽那稽(居移切)唎夜迦(上声下同)唎婆(上声)啰皤(薄何切)皤波跛叉(楚我切)焰迦唎(一切恶业尽也)娑婆诃(公可反)</p>
<p style="text-align: left">
	　　多(上声)侄他阿知(上声下同)跋知那(上声下同)知俱(上声下同)那知迦(上声下同)那知吒罗跋泥恀罗跋泥都多罗(上声下声)曳阿罗婆枳吒(上声)枳吒荼枳罗娄迷　呼卢迷娑(上声下同)隶摩诃娑隶差迷帝诃差迷　梨隶娄梨隶嗘隶　脂隶嗘(虚尔切)隶寐隶伊隶(上声)尸隶尸隶尸尸利尸罗跋知阿(上声)滞婆(上声)滞那滞俱那滞颇那跋帝波(上声)那跋帝(上声)阿迦细摩迦细迦细迦娑迦细颇细颇娑颇细摩诃颇娑颇细伊(上声)泥寐泥多恀多恀波多恀多婆多恀莎婆诃</p>
				</div></div><hr><script charset='utf-8' src='../../js/footer.js'></script></body></html>