<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，辩中边论颂' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>辩中边论颂</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>辩中边论颂</strong></p>
<p style="text-align: left">　　辩相品第一</p>
<p style="text-align: left">　　唯相障真实及修诸对治</p>
<p style="text-align: left">　　即此修分位得果无上乘</p>
<p style="text-align: left">　　虚妄分别有于此二都无</p>
<p style="text-align: left">　　此中唯有空于彼亦有此</p>
<p style="text-align: left">　　故说一切法非空非不空</p>
<p style="text-align: left">　　有无及有故是则契中道</p>
<p style="text-align: left">　　识生变似义有情我及了</p>
<p style="text-align: left">　　此境实非有境无故识无</p>
<p style="text-align: left">　　虚妄分别性由此义得成</p>
<p style="text-align: left">　　非实有全无许灭<a>解脱</a>故</p>
<p style="text-align: left">　　唯所执依他及圆成实性</p>
<p style="text-align: left">　　境故分别故及二空故说</p>
<p style="text-align: left">　　依识有所得境无所得生</p>
<p style="text-align: left">　　依境无所得识无所得生</p>
<p style="text-align: left">　　由识有得性亦成无所得</p>
<p style="text-align: left">　　故知二有得无得性平等</p>
<p style="text-align: left">　　<a>三界</a>心心所是虚妄分别</p>
<p style="text-align: left">　　唯了境名心亦别名心所</p>
<p style="text-align: left">　　一则名缘识第二名受者</p>
<p style="text-align: left">　　此中能受用分别推心所</p>
<p style="text-align: left">　　覆障及安立将导摄<a>圆满</a></p>
<p style="text-align: left">　　三分别受用引起并连缚</p>
<p style="text-align: left">　　现前苦果故唯此恼<a>世间</a></p>
<p style="text-align: left">　　三二七杂染由虚妄分别</p>
<p style="text-align: left">　　诸相及异门义差别成立</p>
<p style="text-align: left">　　应知二空性略说唯由此</p>
<p style="text-align: left">　　无二有无故非有亦非无</p>
<p style="text-align: left">　　非异亦非一是说为空相</p>
<p style="text-align: left">　　略说空异门谓真如实际</p>
<p style="text-align: left">　　无相胜义性法界等应知</p>
<p style="text-align: left">　　由无变无倒相灭圣智境</p>
<p style="text-align: left">　　及诸圣法因异门义如次</p>
<p style="text-align: left">　　此杂染清净由有垢无垢</p>
<p style="text-align: left">　　如水界全空净故许为净</p>
<p style="text-align: left">　　能食及所食此依身所住</p>
<p style="text-align: left">　　能见如此理所求二净空</p>
<p style="text-align: left">　　为常益有情为不舍<a>生死</a></p>
<p style="text-align: left">　　为善无穷尽故观此为空</p>
<p style="text-align: left">　　为种性清净为得诸相好</p>
<p style="text-align: left">　　为净诸<a>佛法</a>故<a>菩萨</a>观空</p>
<p style="text-align: left">　　补特伽罗法实性俱非有</p>
<p style="text-align: left">　　此无性有性故别立二空</p>
<p style="text-align: left">　　此若无杂染一切应自脱</p>
<p style="text-align: left">　　此若无清净功用应无果</p>
<p style="text-align: left">　　非染非不染非净非不净</p>
<p style="text-align: left">　　心性本净故由客尘所染</p>
<p style="text-align: left">　　辩障品第二</p>
<p style="text-align: left">　　具分及一分增盛与平等</p>
<p style="text-align: left">　　于生死取舍说障二种性</p>
<p style="text-align: left">　　九种烦恼相谓爱等九结</p>
<p style="text-align: left">　　初二障厌舍余七障真见</p>
<p style="text-align: left">　　谓能障身见彼事灭道宝</p>
<p style="text-align: left">　　利养恭敬等远离遍知故</p>
<p style="text-align: left">　　无加行非处不如理不生</p>
<p style="text-align: left">　　不起正思惟资粮未圆满</p>
<p style="text-align: left">　　阙种性善友心极疲厌性</p>
<p style="text-align: left">　　及阙于正行鄙恶者同居</p>
<p style="text-align: left">　　倒粗重三余般若未成就</p>
<p style="text-align: left">　　及本性粗重<a>懈怠</a>放逸性</p>
<p style="text-align: left">　　著有着资财及心性下劣</p>
<p style="text-align: left">　　不信无胜解如言而取义</p>
<p style="text-align: left">　　轻法重名利于有情无悲</p>
<p style="text-align: left">　　匮闻及少闻不修治妙定</p>
<p style="text-align: left">　　善菩提摄受有慧无乱障</p>
<p style="text-align: left">　　回向不怖悭<a>自在</a>名善等</p>
<p style="text-align: left">　　如是善等十各有前三障</p>
<p style="text-align: left">　　于觉分度地有别障应知</p>
<p style="text-align: left">　　于事不善巧懈怠定减二</p>
<p style="text-align: left">　　不植羸劣性见粗重过失</p>
<p style="text-align: left">　　障富贵善趣不舍诸有情</p>
<p style="text-align: left">　　于失德减增令趣入解脱</p>
<p style="text-align: left">　　障施等诸善无尽亦无间</p>
<p style="text-align: left">　　所作善决定受用法成熟</p>
<p style="text-align: left">　　遍行与最胜胜流及无摄</p>
<p style="text-align: left">　　相续无差别无杂染清净</p>
<p style="text-align: left">　　种种法无别及不增不减</p>
<p style="text-align: left">　　并无分别等四自在依义</p>
<p style="text-align: left">　　于斯十法界有不染无明</p>
<p style="text-align: left">　　障十地功德故说为十障</p>
<p style="text-align: left">　　已说诸烦恼及诸所知障</p>
<p style="text-align: left">　　许此二尽故一切障解脱</p>
<p style="text-align: left">　　辩真实品第三</p>
<p style="text-align: left">　　真实唯有十谓根本与相</p>
<p style="text-align: left">　　无颠倒因果及粗细真实</p>
<p style="text-align: left">　　极成净所行摄受并差别</p>
<p style="text-align: left">　　十善巧真实皆为除我见</p>
<p style="text-align: left">　　许于三自性唯一常非有</p>
<p style="text-align: left">　　一有而不真一有无真实</p>
<p style="text-align: left">　　于法数取趣及所取能取</p>
<p style="text-align: left">　　有非有性中增益损减见</p>
<p style="text-align: left">　　知此故不转是名真实相</p>
<p style="text-align: left">　　无性与生灭垢净三无常</p>
<p style="text-align: left">　　所取及事相和合苦三种</p>
<p style="text-align: left">　　空亦有三种谓无异自性</p>
<p style="text-align: left">　　无相及异相自相三<a>无我</a></p>
<p style="text-align: left">　　如次四三种依根本真实</p>
<p style="text-align: left">　　苦三相已说集亦有三种</p>
<p style="text-align: left">　　谓习气等起及相未离系</p>
<p style="text-align: left">　　自性二不生垢寂二三灭</p>
<p style="text-align: left">　　遍知及永断证得三道谛</p>
<p style="text-align: left">　　应知世俗谛差别有三种</p>
<p style="text-align: left">　　谓假行显了如次依本三</p>
<p style="text-align: left">　　胜义谛亦三谓义得正行</p>
<p style="text-align: left">　　依本一无变无倒二圆实</p>
<p style="text-align: left">　　世极成依一理极成依三</p>
<p style="text-align: left">　　净所行有二依一圆成实</p>
<p style="text-align: left">　　名遍计所执相分别依他</p>
<p style="text-align: left">　　真如及正智圆成实所摄</p>
<p style="text-align: left">　　<a>流转</a>与安立邪行依初二</p>
<p style="text-align: left">　　实相唯识净正行依后一</p>
<p style="text-align: left">　　于蕴等我见执一因受者</p>
<p style="text-align: left">　　作者自在转增上义及常</p>
<p style="text-align: left">　　杂染清净依观缚解者性</p>
<p style="text-align: left">　　此所执分别法性义在彼</p>
<p style="text-align: left">　　非一及总略分段议名蕴</p>
<p style="text-align: left">　　能所取彼取种子义名界</p>
<p style="text-align: left">　　能受所了境用门义名处</p>
<p style="text-align: left">　　缘起义于因果用无增减</p>
<p style="text-align: left">　　于非爱爱净俱生及胜主</p>
<p style="text-align: left">　　得行不自在是处非处义</p>
<p style="text-align: left">　　根于取住续用二净增上</p>
<p style="text-align: left">　　因果已未用是世义应知</p>
<p style="text-align: left">　　受及受资粮彼所因诸行</p>
<p style="text-align: left">　　二寂灭对治是谛义应知</p>
<p style="text-align: left">　　由功德过失及无分别智</p>
<p style="text-align: left">　　依他自出离是乘义应知</p>
<p style="text-align: left">　　有为无为义谓若假若因</p>
<p style="text-align: left">　　若相若寂静若彼所观义</p>
<p style="text-align: left">　　辩修对治品第四</p>
<p style="text-align: left">　　以粗重爱因我事无迷故</p>
<p style="text-align: left">　　为入四圣谛修念住应知</p>
<p style="text-align: left">　　已遍知障治一切种差别</p>
<p style="text-align: left">　　为远离修集勤修四正断</p>
<p style="text-align: left">　　依住堪能性为一切事成</p>
<p style="text-align: left">　　灭除五过失勤修八断行</p>
<p style="text-align: left">　　懈怠忘圣言及惛沉掉举</p>
<p style="text-align: left">　　不作行作行是五失应知</p>
<p style="text-align: left">　　为断除懈怠修欲勤信安</p>
<p style="text-align: left">　　即所依能依及所因能果</p>
<p style="text-align: left">　　为除余四失修念智思舍</p>
<p style="text-align: left">　　记言觉沉掉伏行灭等流</p>
<p style="text-align: left">　　已种顺解脱复修五增上</p>
<p style="text-align: left">　　谓欲行不忘不散乱思择</p>
<p style="text-align: left">　　即损障名力因果立次第</p>
<p style="text-align: left">　　顺决择二二在五根五力</p>
<p style="text-align: left">　　觉支略有五谓所依自性</p>
<p style="text-align: left">　　出离并利益及三无染支</p>
<p style="text-align: left">　　由因缘所依自性义差别</p>
<p style="text-align: left">　　故轻安定舍说为无染支</p>
<p style="text-align: left">　　分别及诲示令他信有三</p>
<p style="text-align: left">　　对治障亦三故道支成八</p>
<p style="text-align: left">　　表见戒远离令他深信受</p>
<p style="text-align: left">　　对治本随惑及自在障故</p>
<p style="text-align: left">　　有倒顺无倒无倒有倒随</p>
<p style="text-align: left">　　无倒无倒随是修治差别</p>
<p style="text-align: left">　　菩萨所修习由所缘作意</p>
<p style="text-align: left">　　证得<a>殊胜</a>故与二乘差别</p>
<p style="text-align: left">　　辩修分位品第五</p>
<p style="text-align: left">　　所说修对治分位有十八</p>
<p style="text-align: left">　　谓因入行果作无作殊胜</p>
<p style="text-align: left">　　上无上解行入出离记说</p>
<p style="text-align: left">　　灌顶及证得胜利成所作</p>
<p style="text-align: left">　　应知法界中略有三分位</p>
<p style="text-align: left">　　不净净不净清净随所应</p>
<p style="text-align: left">　　依前诸位中所有差别相</p>
<p style="text-align: left">　　随所应建立诸补特伽罗</p>
<p style="text-align: left">　　辩得果品第六</p>
<p style="text-align: left">　　器说为异熟力是彼增上</p>
<p style="text-align: left">　　爱乐增长净如次即五果</p>
<p style="text-align: left">　　复略说余果后后初数习</p>
<p style="text-align: left">　　究竟顺障灭离胜上无上</p>
<p style="text-align: left">　　辩无上乘品第七</p>
<p style="text-align: left">　　总由三无上说为无上乘</p>
<p style="text-align: left">　　谓正行所缘及修证无上</p>
<p style="text-align: left">　　正行有六种谓最胜作意</p>
<p style="text-align: left">　　随法离二边差别无差别</p>
<p style="text-align: left">　　最胜有十二谓广大长时</p>
<p style="text-align: left">　　依处及无尽无间无难性</p>
<p style="text-align: left">　　自在摄发起得等流究竟</p>
<p style="text-align: left">　　由斯说十度名波罗蜜多</p>
<p style="text-align: left">　　十波罗蜜多谓施戒安忍</p>
<p style="text-align: left">　　精进定般若方便愿力智</p>
<p style="text-align: left">　　<a>饶益</a>不害受增德能入脱</p>
<p style="text-align: left">　　无尽常起定受用成熟他</p>
<p style="text-align: left">　　菩萨以三慧恒思惟大乘</p>
<p style="text-align: left">　　如所施设法名作意正行</p>
<p style="text-align: left">　　此增长善界入义及事成</p>
<p style="text-align: left">　　此助伴应知即十种法行</p>
<p style="text-align: left">　　谓书写供养施供听披读</p>
<p style="text-align: left">　　受持正开演讽诵及思修</p>
<p style="text-align: left">　　行十法<a>行者</a>获福聚无量</p>
<p style="text-align: left">　　胜故无尽故由摄他不息</p>
<p style="text-align: left">　　随法行二种谓诸无散乱</p>
<p style="text-align: left">　　无颠倒转变诸菩萨应知</p>
<p style="text-align: left">　　出定于境流味沉掉矫示</p>
<p style="text-align: left">　　<a>我执</a>心下劣诸智者应知</p>
<p style="text-align: left">　　智见于文义作意及不动</p>
<p style="text-align: left">　　二相染净客无怖高无倒</p>
<p style="text-align: left">　　知但由相应串习或翻此</p>
<p style="text-align: left">　　有义及非有是于文无倒</p>
<p style="text-align: left">　　似二性显现如现实非有</p>
<p style="text-align: left">　　知离有非有是于义无倒</p>
<p style="text-align: left">　　于作意无倒知彼言熏习</p>
<p style="text-align: left">　　言作意彼依现似二因故</p>
<p style="text-align: left">　　于不动无倒谓知义非有</p>
<p style="text-align: left">　　非无如幻等有无不动故</p>
<p style="text-align: left">　　于自相无倒知一切唯名</p>
<p style="text-align: left">　　离一切分别依胜义自相</p>
<p style="text-align: left">　　以离真法界无别有一法</p>
<p style="text-align: left">　　故通达此者于共相无倒</p>
<p style="text-align: left">　　知颠倒作意未灭及已灭</p>
<p style="text-align: left">　　于法界杂染清净无颠倒</p>
<p style="text-align: left">　　知法界本性清净如<a>虚空</a></p>
<p style="text-align: left">　　故染净非主是于客无倒</p>
<p style="text-align: left">　　有情法无故染净性俱无</p>
<p style="text-align: left">　　知此无怖高是于二无倒</p>
<p style="text-align: left">　　异性与一性外道及声闻</p>
<p style="text-align: left">　　增益损减边有情法各二</p>
<p style="text-align: left">　　所治及能治<a>常住</a>与断灭</p>
<p style="text-align: left">　　所取能取边染净二三种</p>
<p style="text-align: left">　　分别二边性应知复有七</p>
<p style="text-align: left">　　谓有非有边所能寂怖畏</p>
<p style="text-align: left">　　所能取正邪有用并无用</p>
<p style="text-align: left">　　不起及时等是分别二边</p>
<p style="text-align: left">　　差别无差别应知于十地</p>
<p style="text-align: left">　　十波罗蜜多增上等修集</p>
<p style="text-align: left">　　所缘谓安界所能立任持</p>
<p style="text-align: left">　　印内持通达增证运最胜</p>
<p style="text-align: left">　　修证谓无阙不毁动圆满</p>
<p style="text-align: left">　　起坚固调柔不住无障息</p>
<p style="text-align: left">　　此论辩中边深密坚实义</p>
<p style="text-align: left">　　广大一切义除诸不吉祥</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>