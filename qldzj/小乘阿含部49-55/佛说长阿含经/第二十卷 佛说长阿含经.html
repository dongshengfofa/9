<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十卷 佛说长阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十卷 佛说长阿含经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第二十卷 佛说长阿含经</strong></p>
<p style="text-align: left">
	　　阿须伦品第六</p>
<p style="text-align: left">
	　　佛告<a>比丘</a>：&lsquo;须弥山北大海水底有罗呵阿须伦城，纵广八万由旬，其城七重，七重栏楯、七重罗网、七重行树，周匝校饰，以七宝成。城高三千由旬，广二千由旬。其城门高一千由旬，广千由旬，金城银门，银城金门乃至无数众鸟相和而鸣，亦复如是。其阿须伦王所治小城，当大城中，名轮输摩跋吒，纵广六万由旬，其城七重，七重栏楯、七重罗网、七重行树，周匝校饰，七宝所成。城高三千由旬，广二千由旬。其城门高二千由旬，广千由旬，金城银门，银城金门乃至无数众鸟相和而鸣，亦复如是。</p>
<p style="text-align: left">
	　　&ldquo;于其城内别立议堂，名曰七尸利沙，堂墙七重，七重栏楯、七重罗网、七重行树，周匝校饰，七宝所成。议堂下基纯以砗磲，其柱梁纯以七宝。其堂中柱围千由旬，高万由旬。当此柱下有<a>正法</a>座，纵广七百由旬，雕文刻镂，七宝所成。堂有四户，周匝栏楯，阶亭七重，七重栏楯、七重罗网、七重行树，周匝校饰，七宝所成乃至众鸟相和而鸣，亦复如是。其议堂北有阿须伦宫殿，纵广万由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和悲鸣，亦复如是。其议堂东有一园林，名曰娑罗，纵广万由旬，园墙七重，七重栏楯、七重罗网、七重行树，周匝校饰，以七宝成乃至无数众鸟相和悲鸣，亦复如是。其议堂南有一园林，名曰极妙，纵广万由旬，如娑罗园。其议堂西有一园林，名曰睒摩，纵广万由旬，亦如娑罗园林。其议堂北有一园林，名曰乐林，纵广万由旬，亦如娑罗园林。</p>
<p style="text-align: left">
	　　&ldquo;娑罗、极妙二园中间生昼度树，下围七由旬，高百由旬，枝叶四布五十由旬，树墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。又其睒摩、乐林二园中间跋难陀池，其水清凉，无有垢秽，宝堑七重，周匝砌厕，七重栏楯、七重罗网、七重行树，周匝校饰，七宝所成。于其池中生四种华，华叶纵广一由旬，香气流布亦一由旬；根如车毂，其汁流出，色白如乳，味甘如蜜，无数众鸟相和而鸣。又其池边有七重阶亭，门墙七重，七重栏楯、七重罗网、七重行树，周匝校饰，七宝所成乃至无数众鸟相和悲鸣，亦复如是。</p>
<p style="text-align: left">
	　　&ldquo;其阿须伦王臣下宫殿，有纵广万由旬者，有九千、八千，极小宫殿至千由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。其小阿须伦宫殿有纵广千由旬、九百、八百，极小宫殿至百由旬，皆宫墙七重，七重栏楯、七重罗网、七重行树，周匝校饰，七宝所成乃至无数众鸟相和悲鸣，亦复如是。</p>
<p style="text-align: left">
	　　&ldquo;其议堂北有七宝阶道入于宫中，复有阶道趣娑罗园，复有阶道趣极妙园，复有阶道趣睒摩园，复有阶道趣乐林园，复有阶道趣昼度树，复有阶道趣跋难陀池，复有阶道趣大臣宫殿，复有阶道趣小阿须伦宫殿。若阿须伦王欲诣娑罗园游观时，即念毗摩质多阿须伦王；毗摩质多阿须伦王复自念言：&lsquo;罗呵阿须伦王念我。&rsquo;即自庄严，驾乘宝车，无数大众侍从围绕，诣罗呵阿须伦王前，于一面立。时，阿须伦王复念波罗呵阿须伦王；波罗呵阿须伦王复自念言：&lsquo;今王念我。&rsquo;即自庄严，驾乘宝车，无数大众侍从围绕，诣罗呵王前，于一面立。时，阿须伦王复念睒摩罗阿须伦王；睒摩罗阿须伦王复自念言：&lsquo;今王念我。&rsquo;即自庄严，驾乘宝车，无数大众侍从围绕，诣罗呵王前，于一面立。时，王复念大臣阿须伦；大臣阿须伦复自念言：&lsquo;今王念我。&rsquo;即自庄严，驾乘宝车，无数大众侍从围绕，诣罗呵王前，于一面立。时，王复念小阿须伦；小阿须伦复自念言：&lsquo;今王念我。&rsquo;即自庄严，与诸大众诣罗呵王前，于一面立。</p>
<p style="text-align: left">
	　　&ldquo;时，罗呵王身著宝衣，驾乘宝车，与无数大众前后围绕，诣娑罗林中，有自然风，吹门自开；有自然风，吹地令净；有自然风，吹华散地，华至于膝。时，罗呵王入此园已，共相娱乐，一日、二日乃至七日，娱乐讫已，便还本宫。其后游观极妙园林、睒摩园林、乐园林，亦复如是。时，罗呵王常有五大阿须伦侍卫左右：一名、提持，二名、雄力，三名、武夷，四名、头首，五名、摧伏；此五大阿须伦常侍卫左右。其罗呵王宫殿在大海水下，海水在上，四风所持：一名、住风，二名、持风，三名、不动，四名、坚固；持大海水，悬处<a>虚空</a>，犹如浮云，去阿须伦宫一万由旬，终不堕落。阿须伦王福报、功德、威神如是。&rdquo;</p>
<p style="text-align: left">
	　　四天王品第七</p>
<p style="text-align: left">
	　　佛告比丘：&ldquo;须弥山王东千由旬提头赖吒天王城，名贤上，纵广六千由旬；其城七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。须弥山南千由旬有毗楼勒天王城，名善见，纵广六千由旬；其城七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。须弥山西千由旬有毗楼婆叉天王城，名周罗善见，纵广六千由旬；其城七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。须弥山北千由旬有毗<a>沙门</a>天王，王有三城：一名、可畏，二名、天敬，三名、众归，各各纵广六千由旬。其城七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。</p>
<p style="text-align: left">
	　　&ldquo;众归城北有园林，名伽毗延头，纵广四千由旬，围墙七重，七重栏楯、七重罗网、七重行树，周匝校饰，以七宝成，乃至无数众鸟相和而鸣，亦复如是。园城中间有池名那邻尼，纵广四十由旬，其水清澄，无有垢秽，以七宝堑厕砌其边，七重栏楯、七重罗网、七重行树，周匝校饰，七宝所成；中生莲华，青、黄、赤、白、杂色，光照半由旬，其香芬薰闻半由旬。又其华根大如车毂，其汁流出，色白如乳，味甘如蜜乃至无数众鸟相和悲鸣，亦复如是。</p>
<p style="text-align: left">
	　　&ldquo;除日月宫殿，诸四天王宮殿纵广四十由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。其诸宫殿有四十由旬、二十由旬，极小纵广五由旬。从众归城有宝阶道至贤上城，复有阶道至善见城，复有阶道至周罗善见城，复有阶道至可畏城、天敬城，复有阶道至伽毗延头园，复有阶道至那邻尼池，复有阶道至四天王大臣宫殿。</p>
<p style="text-align: left">
	　　&ldquo;若毗沙门天王欲诣伽毗延头园游观时，即念提头赖天王；提头赖天王复自念言：&lsquo;今毗沙门天王念我。&rsquo;即自庄严，驾乘宝车，与无数乾沓和神前后围绕，诣毗沙门天王前，于一面立。时，毗沙门王复念毗楼勒天王；毗楼勒天王复自念言：&lsquo;今毗沙门王念我。&rsquo;即自庄严，驾乘宝车，与无数究槃荼神前后围绕，诣毗沙门天王前，于一面立。毗沙门王复念毗楼婆叉；毗楼婆叉复自念言：&lsquo;今毗沙门王念我。&rsquo;即自庄严，驾乘宝车，无数龙神前后围绕，诣毗沙门王前，于一面立。毗沙门王复念四天王大臣；四天王大臣复自念言：&lsquo;今毗沙门王念我。&rsquo;即自庄严，驾乘宝车，无数诸天前后导从，诣毗沙门天王前，于一面立。</p>
<p style="text-align: left">
	　　&ldquo;时，毗沙门天王即自庄严，著宝饰衣，驾乘宝车，与无数百千天神诣伽毗延头园，有自然风，吹门自开；有自然风，吹地令净；有自然风，吹华散地，华至于膝。时，王在园共相娱乐，一日、二日乃至七日，游观讫已，还归本宫。毗沙门王常有五大鬼神侍卫左右：一名、般阇楼，二名、檀陀罗，三名、醯摩跋陀，四名、提偈罗，五名、修逸路摩，此五鬼神常随侍卫。毗沙门王福报、功德、威神如是。&rdquo;</p>
<p style="text-align: left">
	　　忉利天品第八</p>
<p style="text-align: left">
	　　佛告比丘：&ldquo;须弥山王顶上有三十三天城，纵广八万由旬；其城七重，七重栏楯、七重罗网、七重行树，周匝校饰，以七宝成。城高百由旬，上广六十由旬。城门高六十由旬，广三十由旬。相去五百由旬有一门，其一一门有五百鬼神守侍卫护三十三天，金城银门，银城金门乃至无数众鸟相和悲鸣，亦复如是。其大城内复有小城，纵广六万由旬；其城七重，七重栏楯、七重罗网、七重行树，周匝校饰，以七宝成。城高百由旬，广六十由旬。城门相去五百由旬，高六十由旬，广三十由旬，一一城门有五百鬼神侍卫门侧，守护三十三天，金城银门，银城金门；水精城琉璃门，琉璃城水精门；赤珠城玛瑙门，玛瑙城赤珠门；砗磲城众宝门。</p>
<p style="text-align: left">
	　　&ldquo;其栏楯者，金栏银桄，银栏金桄；水精栏琉璃桄，琉璃栏水精桄；赤珠栏玛瑙桄，玛瑙栏赤珠桄；砗磲栏众宝桄。其栏楯上有宝罗网，其金罗网下悬银铃，其银罗网下悬金铃；琉璃罗网悬水精铃，水精罗网悬琉璃铃；赤珠罗网悬玛瑙铃，玛瑙罗网悬赤珠铃；砗磲罗网悬众宝铃。其金树者，金根、金枝、银叶华实；其银树者，银根、银枝、金叶华实；其水精树，水精根枝、琉璃华叶；其琉璃树，琉璃根枝、水精华叶；其赤珠树，赤珠根枝、玛瑙华叶；玛瑙树者，玛瑙根枝、赤珠华叶；砗磲树者，砗磲根枝、众宝华叶。</p>
<p style="text-align: left">
	　　&ldquo;其七重城，城有四门，门有栏楯。七重城上皆有楼阁台观周匝围绕，有园林浴池，生众宝华，杂色参间，宝树行列，华果繁茂，香风四起，悦可人心；鳬雁、鸳鸯、异类奇鸟，无数千种，相和而鸣。其小城外中间有伊罗龙宫，纵广六千由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和悲鸣，亦复如是。</p>
<p style="text-align: left">
	　　&ldquo;其善见城内有善法堂，纵广百由旬，七重栏楯、七重罗网、七重行树，周匝校饰，以七宝成。其堂下基纯以真金，上覆琉璃。其堂中柱围十由旬，高百由旬。其堂柱下敷天帝御座，纵广一由旬，杂色间厕，以七宝成。其座柔软，软若天衣，夹座两边左右十六座。堂有四门，周匝栏楯，以七宝成。其堂阶道纵广五百由旬，门郭七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。</p>
<p style="text-align: left">
	　　&ldquo;善见堂北有帝释宫殿，纵广千由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和悲鸣，亦复如是。善见堂东有园林，名曰粗涩，纵广千由旬，园墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。粗涩园中有二石垛，天金校饰：一名、贤，二名、善贤，纵广各五十由旬，其石柔软，软若天衣。</p>
<p style="text-align: left">
	　　&ldquo;善见堂南有园林，名曰画乐，纵广千由旬，园墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。其园内有二石垛，七宝所成：一名、画，二名、善画，各纵广五十由旬，其垛柔软，软若天衣。</p>
<p style="text-align: left">
	　　&ldquo;善见堂西有园林，名杂，纵广千由旬，园墙七重，七重栏楯、七重罗网、七重行树，周匝校饰，七宝所成乃至无数众鸟相和而鸣，亦复如是。其园中有二石垛：一名、善见，二名、顺善见，天金校饰，七宝所成，各纵广五十由旬，其垛柔软，软若天衣。</p>
<p style="text-align: left">
	　　&ldquo;善见堂北有园林，名曰大喜，纵广千由旬，园墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。其园中有二石垛：一名、喜，二名、大喜，砗磲校饰，纵广五十由旬，其垛柔软，软若天衣。</p>
<p style="text-align: left">
	　　&ldquo;其粗涩园、画乐园中间有难陀池，纵广百由旬，其水清澄，无有垢秽，七重宝堑周匝砌厕，栏楯七重、七重罗网、七重行树，周匝校饰，以七宝成。其池四面有四梯陛，周匝栏楯间以七宝乃至无数众鸟相和而鸣，亦复如是。又其池中生四种华，青、黄、赤、白、红缥杂色间厕，其一华叶荫一由旬，香气芬薰闻一由旬，根如车毂，其汁流出，色白如乳，味甘如蜜，其池四面复有园林。其杂园林、大喜园林二园中间有树名昼度，围七由旬，高百由旬，枝叶四布五十由旬，树外空亭纵广五百由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。</p>
<p style="text-align: left">
	　　&ldquo;其余忉利天宫殿纵广千由旬，宫墙七重，七重栏楯、七重罗网、七重行树，周匝校饰，以七宝成乃至无数众鸟相和而鸣，亦复如是。其诸宫殿有纵广九百、八百，极小百由旬，宫墙七重，七重栏楯、七重罗网、七重行树，周匝校饰乃至无数众鸟相和而鸣，亦复如是。诸小天宫纵广百由旬，有九十、八十，极小至十二由旬，宫墙七重，七重栏楯、七重罗网、七重行树，周匝围绕，以七宝成乃至无数众鸟相和而鸣，亦复如是。</p>
<p style="text-align: left">
	　　&ldquo;善见堂北有二阶道至帝释宫殿，善见堂东有二阶道至粗涩园，复有阶道至画乐园观，复有阶道至杂园中，复有阶道至大喜园，复有阶道至大喜池，复有阶道至昼度树，复有阶道至三十三天宫，复有阶道至诸天宫，复有阶道至伊罗钵龙王宫。</p>
<p style="text-align: left">
	　　&ldquo;若天帝释欲至粗涩园中游观时，即念三十三天臣；三十三天臣即自念言：&lsquo;今帝释念我。&rsquo;即自庄严，驾乘宝车，与无数众前后围绕，至帝释前，于一面立。帝释复念其余诸天；诸天念言：&lsquo;今帝释念我。&rsquo;即自庄严，与诸天众相随，至帝释前，于一面立。帝释复念伊罗钵龙王；伊罗钵龙王复自念言：&lsquo;今帝释念我。&rsquo;龙王即自变身出三十三头，一一头有六牙，一一牙有七浴池，一一浴池有七大莲华，一一莲华有一百叶，一一华叶有七玉女，鼓乐弦歌，捨杵渖稀Ｊ保?肆?踝鞔嘶?眩?璧凼颓埃?谝幻媪ⅰＪ保?吞峄敢蛑?诒κ危??笃渖恚??谅薏Я?醯谝欢ド希?浯瘟奖吒饔惺??焱酰?诹?ド洗蔚诙??		

	
	

		</div></div><hr><script charset='utf-8' src='../../js/footer.js'></script></body></html>