<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 佛说长阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 佛说长阿含经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五卷 佛说长阿含经</strong></p>
<p style="text-align: left">
	　　第一分典尊经第三</p>
<p style="text-align: left">
	　　如是我闻：一时，佛在罗阅祇耆阇崛山，与大<a>比丘</a>众千二百五十人俱。</p>
<p style="text-align: left">
	　　尔时，执乐天般遮翼子，于夜静寂无人之时，放大光明，照耆阇崛山，来至佛所，头面<a>礼佛</a>足已，在一面立。时，般遮翼白<a>世尊</a>言：&ldquo;昨梵天王至忉利天，与帝释共议。我亲从彼闻，今者宁可向世尊说不？&rdquo;</p>
<p style="text-align: left">
	　　佛言：&ldquo;汝欲说者，便可说之。&rdquo;</p>
<p style="text-align: left">
	　　般遮翼言：&ldquo;一时，忉利诸天集法讲堂，有所讲论。时，四天王随其方面，各当位坐，提帝赖吒天王在东方坐，其面西向，帝释在前。毗楼勒天王在南方坐，其面北向，帝释在前。毗楼博叉天王在西方坐，其面东向，帝释在前。毗<a>沙门</a>天王在北方坐，其面南向，帝释在前。时，四天王皆先坐已，然后我坐。复有余大神天，皆先于佛所，净修梵行，于此命终，生忉利天，使彼诸天，增益五福：一者、天寿，二者、天色，三者、天名称，四者、天乐，五者、天威德。时，诸忉利天皆踊跃<a>欢喜</a>言：&lsquo;增益诸天众，减损阿须伦众。&rsquo;尔时，释提桓因知诸<a>天人</a>有欢喜心，即为忉利诸天而作颂曰：</p>
<p style="text-align: left">
	　　&ldquo;&lsquo;忉利诸天人，帝释相娱乐，</p>
<p style="text-align: left">
	　　礼敬于如来，最上法之王。</p>
<p style="text-align: left">
	　　诸天受影福，寿、色、名、乐、威，</p>
<p style="text-align: left">
	　　于佛修梵行，故来生此间。</p>
<p style="text-align: left">
	　　复有诸天人，光色甚巍巍，</p>
<p style="text-align: left">
	　　佛智慧<a>弟子</a>，生此复<a>殊胜</a>。</p>
<p style="text-align: left">
	　　忉利及因提，思惟此自乐，</p>
<p style="text-align: left">
	　　礼敬于如来，最上法之王。&rsquo;</p>
<p style="text-align: left">
	　　&ldquo;尔时，忉利诸天闻此偈已，倍复欢喜，不能自胜，增益诸天众，灭损阿须伦众。释提桓因见忉利天欢喜悦豫，即告之曰：&lsquo;诸贤，汝等颇欲闻如来八无等法不？&rsquo;时，忉利诸天言：&lsquo;愿乐欲闻。&rsquo;</p>
<p style="text-align: left">
	　　&ldquo;帝释报言：&lsquo;谛听！谛听！善思念之。诸贤，如来、至真、等正觉，十号具足，不见过去、未来、现在有如来、至真，十号具足，如佛者也。<a>佛法</a>微妙，善可讲说，智者所行，不见过去、未来、现在有微妙法，如佛者也。佛由此法，而自<a>觉悟</a>，通达无碍，以自娱乐，不见过去、未来、现在能于此法而<a>自觉</a>悟，通达无碍，以自娱乐，如佛者也。诸贤，佛以此法自觉悟已，亦能开示<a>涅槃</a>径路，亲近渐至，入于寂灭。譬如恒河水、炎摩水，二水并流，入于大海。佛亦如是，善能开示涅槃径路，亲近渐至，入于寂灭，不见过去、未来、现在有能开示涅槃径路，如佛者也。诸贤，如来眷属成就，刹利、<a>婆罗门</a>、<a>居士</a>、沙门有智慧者，皆是如来成就眷属，不见过去、未来、现在眷属成就，如佛者也。诸贤，如来大众成就，所谓比丘、<a>比丘尼</a>、优婆塞、优婆夷，不见过去、未来、现在大众成就，如佛者也。诸贤，如来言行相应，所言如行，所行如言，如是则为法法成就，不见过去、未来、现在言行相应，法法成就，如佛者也。诸贤，如来多所<a>饶益</a>，多所安乐，以慈愍心利益天人，不见过去、未来、现在多所饶益，多所安乐，如佛者也。诸贤，是为如来八无等法。&rsquo;</p>
<p style="text-align: left">
	　　&ldquo;时，忉利天作是说言：&lsquo;若使<a>世间</a>有八佛出者，当大增益诸天众，减损阿须伦众。&rsquo;时，忉利天言：&lsquo;且置八佛，正使七佛、六佛，乃至二佛出世者，亦大增益诸天众，减损阿须伦众，何况八佛！&rsquo;时，释提桓因告忉利天言：&lsquo;我从佛闻，亲从佛受，欲使一时二佛出世，无有是处！但使如来久存于世，多所慈愍，多所饶益，天人获安，则大增益诸天众，减损阿须伦众。&rsquo;&rdquo;</p>
<p style="text-align: left">
	　　时，般遮翼白佛言：&ldquo;世尊，忉利诸天所以集法讲堂上者，共议思惟，称量观察，有所教令，然后为四天王。四天王受教已，各当位而坐，其坐未久，有大异光照于四方。时，忉利天见此光已，皆大惊愕：&lsquo;今此异光，将有何怪？&rsquo;诸大神天有威德者，亦皆惊怖：&lsquo;今此异光，将有何怪？&rsquo;时，大梵王即化为童子，头五角髻，在大众上<a>虚空</a>中立，颜貌端正，与众超绝，身紫金色，蔽诸天光。时，忉利天亦不起迎，亦不恭敬，又不请坐。时，梵童子随所诣坐，坐生欣悦；譬如刹利水浇头种，登王位时，踊跃欢喜。来坐未久，复自变身，作童子像，头五角髻，在大众上虚空中坐；譬如力士坐于安座，嶷然不动，而作颂曰：</p>
<p style="text-align: left">
	　　&ldquo;&lsquo;忉利诸天人，帝释相娱乐，</p>
<p style="text-align: left">
	　　礼敬于如来，最上法之王。</p>
<p style="text-align: left">
	　　诸天受影福，寿、色、名、乐、威，</p>
<p style="text-align: left">
	　　于佛修梵行，故来生此间。</p>
<p style="text-align: left">
	　　复有诸天人，光色甚巍巍，</p>
<p style="text-align: left">
	　　佛智慧弟子，生此复殊胜。</p>
<p style="text-align: left">
	　　忉利及因提，思惟此自乐，</p>
<p style="text-align: left">
	　　礼敬于如来，最上法之王。&rsquo;</p>
<p style="text-align: left">
	　　&ldquo;时，诸忉利天语童子曰：&lsquo;吾等闻天帝释称说如来八无等法，欢喜踊跃，不能自胜。&rsquo;时，梵童子语忉利天言：&lsquo;何等如来八无等法？吾亦乐闻。&rsquo;时，天帝释即为童子说如来八无等法。忉利诸天、童子闻说已，倍复欢喜，不能自胜，增益诸天众，减损阿须伦众。是时，童子见天欢喜，复增欣跃，即告忉利天曰：&lsquo;汝等欲闻一无等法不？&rsquo;天曰：&lsquo;善哉！愿乐欲闻。&rsquo;</p>
<p style="text-align: left">
	　　&ldquo;童子告曰：&lsquo;汝乐闻者，谛听！谛受！当为汝说。&rsquo;告诸天曰：&lsquo;如来往昔为<a>菩萨</a>时，在所生处聪明多智。诸贤，当知过去久远时，世有王名曰地主，第一太子名曰慈悲。王有大臣名曰典尊，大臣有子名曰焰鬘。太子慈悲有朋友，其朋亦与六刹利大臣而为朋友。地主大王欲入深宫游戏娱乐时，即以国事委付典尊大臣，然后入宫作倡伎乐，五欲自娱。时，典尊大臣欲理国事，先问其子，然后决断；有所处分，亦问其子。</p>
<p style="text-align: left">
	　　&ldquo;&lsquo;其后典尊忽然命终，时地主王闻其命终，愍念哀伤，抚膺而曰：&ldquo;咄哉！何辜失国良辅？&rdquo;太子慈悲默自念言：&ldquo;王失典尊以为忧苦，今我宜往谏于大王，无以彼丧而生忧苦。所以然者？典尊有子名曰焰鬘，聪明多智乃过其父，今可征召以理国事。&rdquo;时，慈悲太子即诣王所，具以上事白其父王。王闻太子语已，即召焰鬘而告之曰：&ldquo;吾今以汝补卿父处，授汝相印。&rdquo;彼时焰鬘受相印已，王欲入宫，复付后事。</p>
<p style="text-align: left">
	　　&ldquo;&lsquo;时，相焰鬘明于治理，父先所为焰鬘亦知，父所不及焰鬘亦知。其后名称流闻海内，天下咸称为大典尊。时，大典尊后作是念：&ldquo;今王地主年已朽迈，余寿末几，若以太子绍王位者，未为难也。我今宁可先往语彼六刹利大臣：今王地主年已朽迈，余寿未几，若以太子绍王位者，未为难也。君等亦当别封王土，居位之日，勿相忘也。&rdquo;</p>
<p style="text-align: left">
	　　&ldquo;&lsquo;时，大典尊即往诣六刹利大臣，而告之曰：&ldquo;诸君，当知今王地主年已朽迈，余寿未几，若以太子绍王位者，未为难也。汝等可往白太子此意：我等与尊生小知旧，尊苦我苦，尊乐我乐。今王衰老，年已朽迈，余寿未几，今者太子绍王位者，未为难也。尊设登位，当与我封。&rdquo;时，六刹利大臣闻其语已，即诣太子，说如上事。太子报言：&ldquo;设吾登位，列土封国，当更与谁？&rdquo;</p>
<p style="text-align: left">
	　　&ldquo;&lsquo;时，王未久忽然而崩，国中大臣寻拜太子补王正位。王居位已，默自思念：&ldquo;今立宰相，宜准先王。&rdquo;复自思念：&ldquo;谁堪此举？&rdquo;正当即任大典尊位。时，王慈悲即告大典尊：&ldquo;我今使汝即于相位，授以印信。汝当勤忧，综理国事。&rdquo;时，大典尊闻王教已，即受印信。王每入宫，辄以后事付大典尊。</p>
<p style="text-align: left">
	　　&ldquo;&lsquo;大典尊复自念言：&ldquo;吾今宜往六刹利所，问其宁忆昔所言不？&rdquo;即寻往诣语刹利曰：&ldquo;汝今宁忆昔所言不？今者太子以登王位，隐处深宫，五欲自娱。汝等今者可往问王：王居天位，五欲自娱，宁复能忆昔所言不？&rdquo;时，六刹利闻是语已，即诣王所，白大王言：&ldquo;王居天位，五欲自娱，宁复能忆昔所言不？列士封邑，谁应居之？&rdquo;王曰：&ldquo;不忘昔言。列士封邑，非卿而谁？&rdquo;王复自念：&ldquo;此阎浮提地，内广外狭，谁能分此以为七分？&rdquo;复自念言：&ldquo;唯有大典尊乃能分尔。&rdquo;即告之曰：&ldquo;汝可分此阎浮提地，使作七分。&rdquo;</p>
<p style="text-align: left">
	　　&ldquo;&lsquo;时，大典尊即寻分之，王所治城，村邑郡国，皆悉部分，六刹利国亦与分部。王自庆言：&ldquo;我愿已果。&rdquo;时，六刹利复自庆幸：&ldquo;我愿已果，得成此业，大典尊力也。&rdquo;六刹利王复自思念：&ldquo;吾国初建，当须宰辅，谁能堪任？如大典尊，即当使之，通领国事。&rdquo;尔时，六刹利王即命典尊，而告之曰：&ldquo;吾国须相，卿当为吾通领国事。&rdquo;于是，六国各授相印。</p>
<p style="text-align: left">
	　　&ldquo;&lsquo;时，大典尊受相印已，六王入宫游观娱乐，时皆以国事付大典尊。大典尊理七国事，无不成办。时，国内有七大居士，典尊亦为处分家事，又能教授七百梵志讽诵经典。七王敬视大典尊相，犹如神明，国七居士视如大王，七百梵志视如梵天。时，七国王、七大居士、七百梵志皆自念言：&ldquo;大典尊相，常与梵天相见言语，坐起亲善。&rdquo;</p>
<p style="text-align: left">
	　　&ldquo;&lsquo;时，大典尊默识七王、居土、梵志意：&ldquo;谓我常与梵天相见，言语坐起；然我实不见梵天，不与言语，不可餐默，虚受此称。我亦曾闻诸先宿言，于夏四月闲居静处，修四无量者，梵天则下，与共相见。今我宁可修四无量，使梵天下，共相见不？&rdquo;于是，典尊至七王所而白王言：&ldquo;惟愿大王顾临国事！我欲于夏四月修四无量。&rdquo;七王告曰：&ldquo;宜知是时。&rdquo;大典尊相又告七居士：&ldquo;汝等各勤已务，吾欲夏四月修四无量。&rdquo;居士曰：&ldquo;诺！宜知是时。&rdquo;又告七百梵志：&ldquo;卿等当勤讽诵，转相教授，我欲于夏四月修四无量。&rdquo;梵志曰：&ldquo;诺！今者大师宜知是时。&rdquo;</p>
<p style="text-align: left">
	　　&ldquo;&lsquo;时，大典尊于彼城东造闲静室，于夏四月，即于彼止，修四无量，然彼梵天犹不来下。典尊自念：&ldquo;我闻先宿旧言，于夏四月，修四无量，梵天下现。今者寂然，聊无仿佛。&rdquo;时，大典尊以十五日月满时，出其静室，于露地坐。坐未久顷，有大光现。典尊默念：&ldquo;今此异光，将无是梵欲下瑞耶？&rdquo;</p>
<p style="text-align: left">
	　　&ldquo;&lsquo;时，梵天王即化为童子，五角髻，在典尊上虚空中坐。典尊见已，即说颂曰：</p>
<p style="text-align: left">
	　　&ldquo;&lsquo;&ldquo;此是何天像，在于虚空中，</p>
<p style="text-align: left">
	　　光照于四方，如大火积燃？&rdquo;</p>
<p style="text-align: left">
	　　&ldquo;&lsquo;时，梵童子以偈报曰：</p>
<p style="text-align: left">
	　　&ldquo;&lsquo;&ldquo;唯梵世诸天，知我梵童子，</p>
<p style="text-align: left">
	　　其余人谓我，祀祠于大神。&rdquo;</p>
<p style="text-align: left">
	　　&ldquo;&lsquo;时，大典尊以偈报曰：</p>
<p style="text-align: left">
	　　&ldquo;&lsquo;&ldquo;今我当谘承，奉诲致恭敬，</p>
<p style="text-align: left">
	　　设种种上味，愿天知我心。&rdquo;</p>
<p style="text-align: left">
	　　&ldquo;&lsquo;时，梵童子复以偈报曰：</p>
<p style="text-align: left">
	　　&ldquo;&lsquo;&ldquo;典尊汝所修，为欲何志求？</p>
<p style="text-align: left">
	　　今设此供养，当为汝受之。&rdquo;</p>
<p style="text-align: left">
	　　&ldquo;&lsquo;又告大典尊：&ldquo;汝若有所问，自恣问之，当为汝说。&rdquo;时，大典尊即自念言：&ldquo;我今当问现在事耶？问未然事耶？&rdquo;复自念言：&ldquo;今世现事，用复问为？当问未然幽冥之事。&rdquo;即向梵童子以偈问曰：</p>
<p style="text-align: left">
	　　&ldquo;&lsquo;&ldquo;今我问梵童，能决疑无疑，</p>
<p style="text-align: left">
	　　学何住何法，得生于梵天？&rdquo;</p>
<p style="text-align: left">
	　　&ldquo;&lsquo;时，梵童子以偈报曰：</p>
<p style="text-align: left">
	　　&ldquo;&lsquo;&ldquo;当舍我人想，独处修慈心，</p>
<p style="text-align: left">
	　　除欲无臭秽，乃得生梵天。&rdquo;</p>
<p style="text-align: left">
	　　&ldquo;&lsquo;时，大典尊闻是偈已，即自念言：&ldquo;梵童子说偈，宜除臭秽，我不解此，今宜更问。&rdquo;时，大典尊即以偈问曰：</p>
<p style="text-align: left">
	　　&ldquo;&lsquo;&ldquo;梵偈言臭秽，愿今为我说，</p>
<p style="text-align: left">
	　　谁开世间门，堕恶不生天？&rdquo;</p>
<p style="text-align: left">
	　　&ldquo;&lsquo;时，梵童子以偈报曰：</p>
<p style="text-align: left">
	　　&ldquo;&lsquo;&ldquo;欺妄怀嫉妒，习慢增上慢，</p>
<p style="text-align: left">
	　　贪欲瞋恚痴，自恣藏于心。</p>
<p style="text-align: left">
	　　此世间臭秽，今说令汝知，</p>
<p style="text-align: left">
	　　此开世间门，堕恶不生天。&rdquo;</p>
<p style="text-align: left">
	　　&ldquo;&lsquo;时，大典尊闻此偈已，复自念言：&ldquo;梵童子所说臭秽之义，我今已解，但在家者无由得除。今我宁可舍世<a>出家</a>，剃除须发，法服<a>修道</a>耶？&rdquo;</p>
<p style="text-align: left">
	　　&ldquo;&lsquo;时，梵童子知其志念，以偈告曰：</p>
<p style="text-align: left">
	　　&ldquo;&lsquo;&ldquo;汝能有勇猛，此志为胜妙，</p>
<p style="text-align: left">
	　　智者之所为，死必生梵天。&rdquo;</p>
<p style="text-align: left">
	　　&ldquo;&lsquo;于是，梵童子忽然不现。</p>
<p style="text-align: left">
	　　&ldquo;&lsquo;时，大典尊还诣七王白言：&ldquo;大王，惟愿垂神善理国事，今我意欲出家离世，法服修道。所以者何？我亲于梵童子闻说臭秽，心甚恶之。若在家者，无由得除。&rdquo;彼时，七王即自念言：&ldquo;凡婆罗门多贪财宝，我今宁可大开库藏，恣其所须，使不出家。&rdquo;时，七国王即命典尊，而告之曰：&ldquo;设有所须，吾尽相与，不足出家。&rdquo;时，大典尊寻白王曰：&ldquo;我今以为蒙王赐已，我亦大有财宝。今者尽留以上大王，愿听出家，遂我志愿！&rdquo;</p>
<p style="text-align: left">
	　　&ldquo;&lsquo;时，七国王复作是念：&ldquo;凡婆罗门多贪美色，今我宁可出宫婇女，以满其意，使不出家。&rdquo;王即命典尊而告之曰：&ldquo;若须婇女，吾尽与汝，不足出家。&rdquo;典尊报曰：&ldquo;我今已为蒙王赐已，家内自有婇女众多。今尽放遣，求离恩爱，出家修道。所以然者？我亲从梵童子闻说臭秽，心甚恶之。若在家者，无由得除。&rdquo;</p>
<p style="text-align: left">
	　　&ldquo;&lsquo;时，大典尊向慈悲王，以偈颂曰：</p>
<p style="text-align: left">
	　　&ldquo;&lsquo;&ldquo;王当听我言，王为人中尊，</p>
<p style="text-align: left">
	　　赐财宝婇女，此宝非所乐。&rdquo;</p>
<p style="text-align: left">
	　　&ldquo;&lsquo;时，慈悲王以偈报曰：</p>
<p style="text-align: left">
	　　&ldquo;&lsquo;&ldquo;檀特伽陵城，阿婆布和城，</p>
<p style="text-align: left">
	　　阿槃大天城，鸯伽瞻婆城，</p>
<p style="text-align: left">
	　　数弥萨罗城，西陀路楼城，</p>
<p style="text-align: left">
	　　婆罗伽尸城，尽汝典尊造。</p>
<p style="text-align: left">
	　　五欲有所少，吾尽当相与，</p>
<p style="text-align: left">
	　　宜共理国事，不足出家去。&rdquo;</p>
<p style="text-align: left">
	　　&ldquo;&lsquo;时，大典尊以偈报曰：</p>
<p style="text-align: left">
	　　&ldquo;&lsquo;&ldquo;我五欲不少，自不乐世间，</p>
<p style="text-align: left">
	　　已闻天所语，<a>无心</a>复在家。&rdquo;</p>
<p style="text-align: left">
	　　&ldquo;&lsquo;时，慈悲王以偈报曰：</p>
<p style="text-align: left">
	　　&ldquo;&lsquo;&ldquo;大典尊所言，为从何天闻，</p>
<p style="text-align: left">
	　　舍离于五欲？今问当答我。&rdquo;</p>
<p style="text-align: left">
	　　&ldquo;&lsquo;时，大典尊以偈答曰：</p>
<p style="text-align: left">
	　　&ldquo;&lsquo;&ldquo;昔我于静处，独坐自思惟，</p>
<p style="text-align: left">
	　　时梵天王来，普放大光明，</p>
<p style="text-align: left">
	　　我从彼闻已，不乐于世间。&rdquo;</p>
<p style="text-align: left">
	　　&ldquo;&lsquo;时，慈悲王以偈告曰：</p>
<p style="text-align: left">
	　　&ldquo;&lsquo;&ldquo;小住大典尊，共弘善法化，</p>
<p style="text-align: left">
	　　然后俱出家，汝即为我师。</p>
<p style="text-align: left">
	　　譬如虚空中，清净琉璃满，</p>
<p style="text-align: left">
	　　今我清净信，充遍佛法中。&rdquo;</p>
<p style="text-align: left">
	　　&ldquo;&lsquo;时，大典尊复作颂曰：</p>
<p style="text-align: left">
	　　&ldquo;&lsquo;&ldquo;诸天及世人，皆应舍五欲，</p>
<p style="text-align: left">
	　　蠲除诸秽污，净修于梵行。&rdquo;</p>
<p style="text-align: left">
	　　&ldquo;&lsquo;尔时，七国王语大典尊曰：&ldquo;汝可留住七岁之中，极世五欲，共相娱乐，然后舍国，各付子弟，俱共出家，不亦善耶？如汝所获，我亦当同。&rdquo;时，大典尊报七王曰：&ldquo;世间无常，人命逝速，喘息之间，犹亦难保，乃至七岁，不亦远耶？&rdquo;七王又言：&ldquo;七岁远者，六岁、五岁乃至一岁，留住静宫，极世五欲，共相娱乐，然后舍国，各付子弟，俱共出家，不亦善耶？如汝所得，我亦宜同。&rdquo;时，大典尊复报王曰：&ldquo;此世间无常，人命逝速，喘息之间，犹亦难保，乃至一岁尚亦久耳！如是七月至于一月，犹复不可。&rdquo;王又语言：&ldquo;可至七日，留住深宫，极世五欲，共相娱乐，然后舍国，各付子弟，俱共出家，不亦善耶？&rdquo;大典尊答曰：&ldquo;七日不远，自可留尔。惟愿大王勿违信誓，过七日已，王若不去，我自出家。&rdquo;</p>
<p style="text-align: left">
	　　&ldquo;&lsquo;时，大典尊又至七居士所语言：&ldquo;汝等各理已务，吾欲出家，修无为道。所以然者？我亲从梵天闻说臭秽，心甚恶之。若在家者，无由得除。&rdquo;时，七居士报典尊曰：&ldquo;善哉！斯志！宜知是时，我等亦欲俱共出家，如汝所得，我亦宜同。&rdquo;</p>
<p style="text-align: left">
	　　&ldquo;&lsquo;时，大典尊复诣七百梵志所，而告之曰：&ldquo;卿等当勤讽诵，广探道义，转相教授，吾欲出家修无为道。所以然者？我亲从梵天闻说臭秽，心甚恶之。若在家者，无由得除。&rdquo;时，七百梵志白典尊曰：&ldquo;大师，勿出家也。夫在家安乐，五欲自娱，多人侍从，心无忧苦。出家之人独在空野，所欲悉无，无可贪取。&rdquo;典尊报曰：&ldquo;吾若以在家为乐，出家为苦，终不出家；吾以在家为苦，出家为乐，故出家尔。&rdquo;梵志答曰：&ldquo;大师出家，我亦出家；大师所行，我亦尽当行。&rdquo;</p>
<p style="text-align: left">
	　　&ldquo;&lsquo;时，大典尊至诸妻所，而告之曰：&ldquo;卿等随宜欲住者住，欲归者归。吾欲出家，求无为道。&rdquo;具论上事，明出家意。时，诸妇答曰：&ldquo;大典尊在，一如我夫，一如我父。设今出家，亦当随从，典尊所行，我亦宜行。&rdquo;</p>
<p style="text-align: left">
	　　&ldquo;&lsquo;过七日已，时大典尊即剃除须发，服三法衣，舍家而去。时，七国王、七大居士、七百梵志及四十夫人，如是展转，有八万四千人同时出家，从大典尊。时，大典尊与诸大众游行诸国，广弘道化，多所饶益。&rsquo;</p>
<p style="text-align: left">
	　　&ldquo;尔时，梵王告诸天众曰：&lsquo;时，典尊大臣岂异人乎？莫造斯观！今释迦文佛即其身也。世尊尔时过七日已，出家修道，将诸大众，游行诸国，广弘道化，多所饶益。汝等若于我言有余疑者，世尊今在耆阇崛山，可往问也。如佛所言，当受持之。&rsquo;&rdquo;</p>
<p style="text-align: left">
	　　般遮翼言：&ldquo;我以是缘，故来诣此。唯然，世尊，彼大典尊即世尊是耶？世尊尔时过七日已，出家修道，与七国王乃至八万四千人同时出家，游行诸国，广弘道化，多所饶益耶？&rdquo;</p>
<p style="text-align: left">
	　　佛告般遮翼曰：&ldquo;尔时大典尊岂异人乎？莫造斯观！即我身是也。尔时，举国男女行来举动，有所破损，皆寻举声曰：&lsquo;南无大典尊七王大相！南无大典尊七王大相！&rsquo;如是至三，般遮翼。时，大典尊有大德力，然不能为弟子说究竟道，不能使得究竟梵行，不能使至安隐之处。其所<a>说法</a>，弟子受行，身坏命终，得生梵天；其次，行浅者生他化<a>自在</a>天；次生化自在天、兜率陀天、焰天、忉利天、四天王、刹利、婆罗门、居士大家，所欲自在。</p>
<p style="text-align: left">
	　　&ldquo;般遮翼，彼大典尊弟子，皆无疑出家，有果报，有教诫，然非究竟道，不能使得究竟梵行，不能使至安隐之处。其道胜者，极至梵天耳！今我为弟子说法，则能使其得究竟道、究竟梵行、究竟安隐，终归涅槃。我所说法弟子受<a>行者</a>，舍有漏成无漏，心<a>解脱</a>、慧解脱；于现法中，自身作证：<a>生死</a>已尽，梵行已立，所作已办，更不受有。其次，行浅者断五下结，即于天上而般涅槃，不复还此。其次，三结尽，薄淫、怒、痴，一来世间而般涅槃。其次，断三结，得须陀洹，不堕恶道，极七往返，必得涅槃。般遮翼，我诸弟子不疑出家，有果报，有教诫，究竟道法，究竟梵行，究竟安隐，终归灭度。&rdquo;</p>
<p style="text-align: left">
	　　尔时，般遮翼闻佛所说，欢喜奉行。</p>
<p style="text-align: left">
	　　第一分阇尼沙经第四</p>
<p style="text-align: left">
	　　如是我闻：一时，佛游那提揵稚住处，与大比丘众千二百五十人俱。</p>
<p style="text-align: left">
	　　尔时，尊者阿难在静室坐，默自思念：&ldquo;甚奇！甚特！如来授人记别，多所饶益。彼伽伽罗大臣命终，如来记之：此人命终，断五下结，即于天上而取灭度，不来此世。第二迦陵伽，三毗伽陀，四伽利输，五遮楼，六婆耶楼，七婆头楼，八薮婆头，九他梨舍[少/兔]，十薮达梨舍[少/兔]，十一耶输，十二耶输多楼，诸大臣等命终，佛亦记之：断五下结，即于天上而取灭度，不来生此。复有余五十人命终，佛亦记之：断三结，淫、怒、痴薄，得斯陀含，一来此世便尽苦际。复有五百人命终，佛亦记之：三结尽，得须陀洹，不堕恶趣，极七往返必尽苦际。有<a>佛弟子</a>处处命终，佛皆记之：某生某处、某生某处。鸯伽国、摩竭国、迦尸国、居萨罗国、拔祇国、末罗国、支提国、拔沙国、居楼国、般阇罗国、颇漯波国、阿般提国、婆蹉国、苏罗娑国、乾陀罗国、剑洴沙国，彼十六大国有命终者，佛悉记之。摩竭国人皆是王种，王所亲任，有命终者，佛不记之。&rdquo;</p>
<p style="text-align: left">
	　　尔时，阿难于静室起，至世尊所，头面礼足，在一面坐，而白佛言：&ldquo;我向于静室默自思念：&lsquo;甚奇！甚特！佛授人记，多所饶益，十六大国有命终者，佛悉记之；唯摩竭国人，王所亲任，有命终者，独不蒙记。&rsquo;惟愿世尊当为记之！惟愿世尊当为记之！饶益一切，天人得安！又佛于摩竭国得道，其国人命终，独不与记。惟愿世尊当为记之！惟愿世尊当为记之！又摩竭国瓶沙王为优婆塞，笃信于佛，多设供养，然后命终。由此王故，多人信解，供养三宝，而今如来不为授记。惟愿世尊当与记之，饶益众生，使天人得安！&rdquo;尔时，阿难为摩竭人劝请世尊，即从座起，礼佛而去。</p>
<p style="text-align: left">
	　　尔时，世尊著衣持钵，入那伽城乞食已，至大林处坐一树下，思惟摩竭国人命终生处。时，去佛不远，有一鬼神，自称己名，白世尊曰：&ldquo;我是阇尼沙！我是阇尼沙！&rdquo;</p>
<p style="text-align: left">
	　　佛言：&ldquo;汝因何事，自称己名为阇尼沙？汝因何法，自以妙言称见道迹？&rdquo;</p>
<p style="text-align: left">
	　　阇尼沙言：&ldquo;非余处也。我本为人王，于如来法中为优婆塞，一心<a>念佛</a>而取命终，故得生为毗沙门天王太子。自从是来，常照明诸法，得须陀洹，不堕恶道，于七生中常名阇尼沙。&rdquo;</p>
<p style="text-align: left">
	　　时，世尊于大林处随宜住已，诣那陀揵稚处，就座而坐，告一比丘：&ldquo;汝持我声，唤阿难来。&rdquo;</p>
<p style="text-align: left">
	　　对曰：&ldquo;唯然。&rdquo;即承<a>佛教</a>，往唤阿难。</p>
<p style="text-align: left">
	　　阿难寻来，至世尊所，头面礼足，在一面住，而白佛言：&ldquo;今观如来颜色胜常，诸根寂定。住何思惟，容色乃尔？&rdquo;</p>
<p style="text-align: left">
	　　尔时，世尊告阿难曰：&ldquo;汝向因摩竭国人来至我所，请记而去。我寻于后，著衣持钵，入那罗城乞食，乞食讫已，诣彼大林，坐一树下，思惟摩竭国人命终生处。时，去我不远，有一鬼神，自称己名，而白我言：&lsquo;我是阇尼沙！我是阇尼沙！&rsquo;阿难，汝曾闻彼阇尼沙名不？&rdquo;</p>
<p style="text-align: left">
	　　阿难白佛言：&ldquo;未曾闻也！今闻其名，乃至生怖畏，衣毛为竖。世尊，此鬼神必有大威德，故名阇尼沙耳！&rdquo;</p>
<p style="text-align: left">
	　　佛言：&ldquo;我先问彼：&lsquo;汝因何法，自以妙言称见道迹？&rsquo;阇尼沙言：&lsquo;我不于余处，不在余法。我昔为人王，为世尊弟子，以笃<a>信心</a>为优婆塞，一心念佛，然后命终，为毗沙门天王作子，得须陀洹，不堕恶趣，极七往返，乃尽苦际。于七生中，常名阇尼沙。一时，世尊在大林中一树下坐，我时乘天千辐宝车，以少因缘，欲诣毗楼勒天王，遥见世尊在一树下，颜貌端正，诸根寂定，譬如深渊澄净清明，见已念言：&ldquo;我今宁可往问世尊：摩竭国人有命终者，当生何所？&rdquo;又复一时，毗沙门王自于众中，而说偈言：</p>
<p style="text-align: left">
	　　&ldquo;&lsquo;&ldquo;我等不自忆，过去所更事，</p>
<p style="text-align: left">
	　　今遭遇世尊，<a>寿命</a>得增益。&rdquo;</p>
<p style="text-align: left">
	　　&ldquo;&lsquo;又复一时，忉利诸天以少因缘，集在一处。时，四天王各当位坐，提帝赖吒在东方坐，其面西向，帝释在前。毗楼勒天在南方坐，其面北向，帝释在前。毗楼博叉天王在西方坐，其面东向，帝释在前。毗沙门天王在北方坐，其面南向，帝释在前。时，四天王皆先坐已，然后我坐。复有余诸大神天，皆先于佛所，净修梵行，于此命终，生忉利天，增益诸天，受天五福：一者、天寿，二者、天色，三者、天名称，四者、天乐，五者、天威德。时，诸忉利天皆踊跃欢喜言：&ldquo;增益诸天众，减损阿须伦众。&rdquo;尔时，释提桓因知忉利诸天有欢喜心，即作颂曰：</p>
<p style="text-align: left">
	　　&ldquo;&lsquo;&ldquo;忉利诸天人，帝释相娱乐，</p>
<p style="text-align: left">
	　　礼敬于如来，最上法之王。</p>
<p style="text-align: left">
	　　诸天受影福，寿、色、名、乐、威，</p>
<p style="text-align: left">
	　　于佛修梵行，故来生此间。</p>
<p style="text-align: left">
	　　复有诸天人，光色甚巍巍，</p>
<p style="text-align: left">
	　　佛智慧弟子，生此复殊胜。</p>
<p style="text-align: left">
	　　忉利及因提，思惟此自乐，</p>
<p style="text-align: left">
	　　礼敬于如来，最上法之王。&rdquo;&rsquo;</p>
<p style="text-align: left">
	　　&ldquo;阇尼沙神复言：&lsquo;所以忉利诸天集法堂者，共议思惟，观察称量，有所教令，然后敕四天王。四王受教已，各当位而坐。其坐未久，有大异光照于四方。时忉利天见此异光，皆大惊愕：&ldquo;今此异光将有何怪？&rdquo;余大神天有威德者，皆亦惊怖：&ldquo;今此异光将有何怪？&rdquo;时，大梵王即化作童子，头五角髻，在天众上虚空中立，颜貌端正，与众超绝，身紫金色，蔽诸天光。时，忉利天亦不起迎，亦不恭敬，又不请坐。时梵童子随所诣座，坐生欣悦，譬如刹利水浇头种，登王位时，踊跃欢喜。其坐未久，复自变身，作童子像，头五角髻，在大众上虚空中坐，譬如力士坐于安座，嶷然不动，而作颂曰：</p>
<p style="text-align: left">
	　　&ldquo;&lsquo;&ldquo;调伏无上尊，教世生明处，</p>
<p style="text-align: left">
	　　大明演明法，梵行无等侣，</p>
<p style="text-align: left">
	　　使清净众生，生于净妙天。&rdquo;</p>
<p style="text-align: left">
	　　&ldquo;&lsquo;时，梵童子说此偈已，告忉利天曰：&ldquo;其有音声，五种清净，乃名梵声。何等五？一者、其音正直，二者、其音和雅，三者、其音清彻，四者、其音深满，五者、周遍远闻。具此五者，乃名<a>梵音</a>。我今更说，汝等善听！如来弟子摩竭优婆塞，命终有得阿那含，有得斯陀含，有得须陀洹者，有生他化自在天者，有生化自在天、兜率天、焰天、忉利天、四天王者，有生刹利、婆罗门、居士大家，五欲自然者。&rdquo;时，梵童子以偈颂曰：</p>
<p style="text-align: left">
	　　&ldquo;&lsquo;&ldquo;摩竭优婆塞，诸有命终者，</p>
<p style="text-align: left">
	　　八万四千人，吾闻俱得道。</p>
<p style="text-align: left">
	　　成就须陀洹，不复堕恶趣，</p>
<p style="text-align: left">
	　　俱乘平正路，得道能救济。</p>
<p style="text-align: left">
	　　此等群生类，功德所扶持，</p>
<p style="text-align: left">
	　　智慧舍恩爱，惭愧离欺妄。</p>
<p style="text-align: left">
	　　于彼诸天众，梵童记如是，</p>
<p style="text-align: left">
	　　言得须陀洹，诸天皆欢喜。&rdquo;</p>
<p style="text-align: left">
	　　&ldquo;&lsquo;时，毗沙门王闻此偈已，欢喜而言：&ldquo;世尊出世说真实法，甚奇！甚特！未曾有也。我本不知如来出世，说如是法。于未来世，当复有佛说如是法，能使忉利诸天发欢喜心。&rdquo;</p>
<p style="text-align: left">
	　　&ldquo;&lsquo;时，梵童子告毗沙门王曰：&ldquo;汝何故作此言：&lsquo;如来出世说如是法，为甚奇！甚特！未曾有也&rsquo;？如来以方便力说善不善，具足说法而无所得，说空净法而有所得。此法微妙，犹如醍醐。&rdquo;</p>
<p style="text-align: left">
	　　&ldquo;&lsquo;时，梵童子又告忉利天曰：&ldquo;汝等谛听！善思念之，当更为汝说。如来、至真善能分别说四念处。何谓为四？一者、内身身观，精勤不懈，专念不忘，除世贪忧。外身身观，精勤不懈，专念不忘，除世贪忧。內外身覌，精勤不懈，专念不忘，除世贪忧。受、意、法观亦复如是，精勤不懈，专念不忘，除世贪忧。内身观已，生他身智；<a>内观</a>受已，生他受智；内观意已，生他意智；内观法已，生他法智。是为如来善能分别说四念处。复次，诸天，汝等善听！吾当更说，如来善能分别说七定具。何等为七？<a>正见</a>、正志、正语、正业、正命、正方便、<a>正念</a>，是为如来善能分别说七定具。复次，诸天，如来善能分别说四神足。何等谓四？一者、欲定灭行成就修习神足，二者、精进定灭行成就修习神足，三者、意定灭行成就修习神足，四者、思惟定灭行成就修习神足，是为如来善能分别说四神足。&rdquo;</p>
<p style="text-align: left">
	　　&ldquo;&lsquo;又告诸天：&ldquo;过去诸沙门、婆罗门以无数方便，现无量神足，皆由四神足起；正使当来沙门、婆罗门无数方便，现无量神足，亦皆由是四神足起；如今现在沙门、婆罗门无数方便，现无量神足者，亦皆由是四神足起。&rdquo;时，梵童子即自变化形为三十三身，与三十三天一一同坐，而告之曰：&ldquo;汝今见我神变力不？&rdquo;答曰：&ldquo;唯然，已见。&rdquo;梵童子曰：&ldquo;我亦修四神足故，能如是无数变化。&rdquo;</p>
<p style="text-align: left">
	　　&ldquo;&lsquo;时，三十三天各作是念：&ldquo;今梵童子独于我坐而说是语，而彼梵童一<a>化身</a>语，余化亦语；一化身默，余化亦默。&rdquo;时，彼梵童还摄神足，处帝释坐，告忉利天曰：&ldquo;我今当说，汝等善听！如来、至真自以己力开三径路，自致正觉。何谓为三？或有众生亲近贪欲，习不善行，彼人于后近善知识，得闻法言，法法成就，于是离欲，舍不善行，得欢喜心，恬然快乐，又于乐中，复生大喜。如人舍于粗食，食百味饭，食已充足，复求胜者。行者如是，离不善法，得欢喜乐，又于乐中，复生大喜，是为如来自以己力开初径路，成最正觉。又有众生多于瞋恚，不舍身、口、意恶业，其人于后遇善知识，得闻法言，法法成就，离身恶行、口、意恶行，生欢喜心，恬然快乐，又于乐中，复生大喜。如人舍于粗食，食百味饭，食已充足，复求胜者。行者如是，离不善法，得欢喜乐，又于乐中，复生大喜，是为如来开第二径路。又有众生愚冥无智，不识<a>善恶</a>，不能如实知苦、集、尽、道，其人于后遇善知识，得闻法言，法法成就，识善不善，能如实知苦、集、尽、道，舍不善行，生欢喜心，恬然快乐，又于乐中，复生大喜。如人舍于粗食，食百味饭，食已充足，复求胜者。行者如是，离不善法，得欢喜乐，又于乐中，复生大喜，是为如来开第三径路。&rdquo;&rsquo;&rdquo;</p>
<p style="text-align: left">
	　　时，梵童子于忉利天上说此<a>正法</a>，毗沙门天王复为眷属说此正法，阇尼沙神复于佛前说是正法，世尊复为阿难说此正法，阿难复为比丘、比丘尼、优婆塞、优婆夷说是正法。</p>
<p style="text-align: left">
	　　是时，阿难闻佛所说，欢喜奉行。</p>
		

	
	

		</div></div><hr><script charset='utf-8' src='../../js/footer.js'></script></body></html>