<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十六卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十六卷 杂阿含经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第四十六卷 杂阿含经</strong></p>
<p style="text-align: left">
	　　如是我闻：一时，佛住舍卫国祇树给孤独园。</p>
<p style="text-align: left">
	　　尔时，<a>世尊</a>告诸<a>比丘</a>：&ldquo;过去世时，天、阿修罗对阵斗战，阿修罗胜，诸天不如。时，天帝释军坏退散，极生恐怖，乘车北驰，还归天宫。</p>
<p style="text-align: left">
	　　&ldquo;须弥山下道径<a>丛林</a>，林下有金翅鸟巢，多有金翅鸟子。尔时，帝释恐车马过，践杀鸟子，告御者言：&lsquo;可回车还，勿杀鸟子。&rsquo;御者白王：&lsquo;阿修罗军后来逐人，若回还者，为彼所困。&rsquo;帝释告言：&lsquo;宁当回还为阿修罗杀，不以军众蹈杀众生。&rsquo;于道，御者转乘南向。阿修罗军遥见帝释转乘而还，谓为战策，即还退走，众大恐怖，坏阵流散，归阿修罗宫。&rdquo;</p>
<p style="text-align: left">
	　　佛告诸比丘：&ldquo;彼天帝释于三十三天为<a>自在</a>王，以慈心故，威力摧伏阿修罗军，亦常赞叹慈心功德。汝等比丘正信、非家、<a>出家</a>学道，当修慈心，亦应赞叹慈心功德。&rdquo;</p>
<p style="text-align: left">
	　　佛说此经已，诸比丘闻佛所说，<a>欢喜</a>奉行。</p>
<p style="text-align: left">
	　　如是我闻：一时，佛住王舍城迦兰陀竹园。</p>
<p style="text-align: left">
	　　时，王舍城中有一士夫，贫穷辛苦，而住佛、法、僧，受持禁戒，多闻广学，力行惠施，<a>正见</a>成就。彼身坏命终，得生天上，生三十三天，有三事胜于余三十三天。何等为三？一者、天寿，二者、天色，三者、天名称。诸三十三天见是天子三事特胜：天寿、天色、天名称胜。余诸天见已，往诣天帝释所，作如是言：&ldquo;憍尸迦当知：有一天子始生此天，于先诸天三事特胜：天寿、天色及天名称。&rdquo;</p>
<p style="text-align: left">
	　　时，天帝释告彼天子：&ldquo;诸仁者，我见此人于王舍城作一士夫，贫穷辛苦，于如来法、律得信向心，乃至正见成就。身坏命终，来生此天，于诸三十三天三事特胜：天寿、天色及天名称。&rdquo;</p>
<p style="text-align: left">
	　　时，天帝释即说偈言：</p>
<p style="text-align: left">
	　　&ldquo;正信于如来，决定不倾动，</p>
<p style="text-align: left">
	　　受持真实戒，圣戒无厌者，</p>
<p style="text-align: left">
	　　于佛心清净，成就于正见，</p>
<p style="text-align: left">
	　　当知非贫苦，不空而自活，</p>
<p style="text-align: left">
	　　故于<a>佛法</a>僧，当生清净信，</p>
<p style="text-align: left">
	　　智慧力增明，思<a>念佛</a>正教。&rdquo;</p>
<p style="text-align: left">
	　　佛说此经已，诸比丘闻佛所说，欢喜奉行。</p>
<p style="text-align: left">
	　　如是我闻：一时，佛住王舍城耆阇崛山中。</p>
<p style="text-align: left">
	　　尔时，王舍城人普设大会，悉为请种种异道。有事遮罗迦外道者作是念：&ldquo;我今请遮罗迦外道天，先作<a>福田</a>。&rdquo;或有事外道出家者，有事尼乾子道者，有事老<a>弟子</a>者，有事火弟子者，有事<a>佛弟子</a>僧者，咸作是念：&ldquo;今当令佛面前僧，先作福田。&rdquo;</p>
<p style="text-align: left">
	　　时，天帝释作是念：&ldquo;莫令王舍城诸人舍佛面前僧，而奉事余道，求索福田。我当疾往，为王舍城人建立福田。&rdquo;即化作大<a>婆罗门</a>，仪容严整，乘白马车，诸年少婆罗门众前后导从，持金斗伞盖，至王舍城，诣诸处处大众会中。诸王舍城一切士女咸作是念：&ldquo;但当观望此大婆罗门所奉事处，我当从彼而先供养，为良福田。&rdquo;</p>
<p style="text-align: left">
	　　时，天帝释知王舍城一切士女心之所念，驾乘导从，径诣耆阇崛山，至于门外，除去五饰，往诣佛所，稽首佛足，退坐一面，而说偈言：</p>
<p style="text-align: left">
	　　&ldquo;善分别显示，一切法<a>彼岸</a>，</p>
<p style="text-align: left">
	　　悉度诸恐怖，故稽首瞿昙。</p>
<p style="text-align: left">
	　　诸人普设会，欲求大功德，</p>
<p style="text-align: left">
	　　各各设大施，常愿有余果，</p>
<p style="text-align: left">
	　　愿为说福田，令斯施果成！&rdquo;</p>
<p style="text-align: left">
	　　帝释大自在，天王之所问，于耆阇崛山，大师为记说：</p>
<p style="text-align: left">
	　　&ldquo;诸人普设会，欲求大功德，</p>
<p style="text-align: left">
	　　各各设大施，常愿有余果，</p>
<p style="text-align: left">
	　　今当说福田，施得大果处。</p>
<p style="text-align: left">
	　　正向者有四，四圣住于果，</p>
<p style="text-align: left">
	　　是名僧福田，明行定具足。</p>
<p style="text-align: left">
	　　僧福田增广，无量逾大海，</p>
<p style="text-align: left">
	　　调人师弟子，照明显<a>正法</a>。</p>
<p style="text-align: left">
	　　斯等善供养，施僧良福田，</p>
<p style="text-align: left">
	　　于僧良福田，佛说得大果。</p>
<p style="text-align: left">
	　　以僧离五盖，清净应赞叹，</p>
<p style="text-align: left">
	　　施彼最上田，少施收大利。</p>
<p style="text-align: left">
	　　是故诸人者，当施僧福田，</p>
<p style="text-align: left">
	　　增得胜妙法，明行定相应。</p>
<p style="text-align: left">
	　　供此珍宝僧，施主心欢喜，</p>
<p style="text-align: left">
	　　起于三种心，施衣服饮食，</p>
<p style="text-align: left">
	　　离尘垢剑刺，<a>超度</a>诸恶趣。</p>
<p style="text-align: left">
	　　躬自行启请，自手平等与，</p>
<p style="text-align: left">
	　　自利亦利他，是施获大利。</p>
<p style="text-align: left">
	　　慧者如是施，净<a>信心</a><a>解脱</a>，</p>
<p style="text-align: left">
	　　无罪安乐施，乘智往生彼。&rdquo;</p>
<p style="text-align: left">
	　　时，天帝释闻佛所说，欢喜<a>随喜</a>，为佛作礼，即没不现。尔时，王舍城诸人民即从座起，整衣服，为佛作礼，合掌白佛言：&ldquo;世尊，惟愿世尊与诸大众受我供养。&rdquo;</p>
<p style="text-align: left">
	　　尔时，世尊默然受请。是王舍城人民知世尊默然受其请已，作礼而归，到诸大会处，具饮食，布置床座，晨朝遣使，白佛：&ldquo;时到，惟愿知时！&rdquo;</p>
<p style="text-align: left">
	　　尔时，世尊与诸大众著衣持钵，至大会所，于大众前敷座而坐。王舍城人知佛坐定，自行种种丰美饮食；食讫，洗钵澡漱毕，还复本座，听佛<a>说法</a>。</p>
<p style="text-align: left">
	　　尔时，世尊为王舍城人种种说法，示教照喜已，从座起而去。</p>
<p style="text-align: left">
	　　如是我闻：一时，佛住王舍城耆阇崛山中，广说如上说。差别者：时，天帝释说异偈，而问佛言：</p>
<p style="text-align: left">
	　　&ldquo;今请问瞿昙，微密深妙慧，</p>
<p style="text-align: left">
	　　世尊之所体，无障碍知见。&rdquo;</p>
<p style="text-align: left">
	　　众人普设会，偈如上广说，乃至为王舍城诸设会者说种种法，示教照喜已，从座起去。</p>
<p style="text-align: left">
	　　如是我闻：一时，佛在拘萨罗人间游行，至舍卫国祇树给孤独园。</p>
<p style="text-align: left">
	　　时，波斯匿王闻世尊拘萨罗人间游行，至舍卫国祇树给孤独园；闻已，往诣佛所，稽首佛足，退坐一面，白佛言：&ldquo;世尊，我闻世尊自记说成阿耨多罗三藐三菩提，诸人传者，得非虚妄过长说耶？为如说说、<a>如法</a>说、随顺法说耶？非是他人损同法者，于其问答生厌薄处耶？&rdquo;</p>
<p style="text-align: left">
	　　佛告大王：&ldquo;彼如是说，是<a>真谛</a>说，非为虚妄。如说说、如法说、随顺法说，非是他人损同法者，于其问答生厌薄处。所以者何？大王，我今实得阿耨多罗三藐三菩提故。&rdquo;</p>
<p style="text-align: left">
	　　波斯匿王白佛言：&ldquo;虽复世尊作如是说，我犹故不信。所以者何？此间有诸宿重<a>沙门</a>、婆罗门，所谓富兰那迦葉、末迦利瞿舍<a>梨子</a>、删阇耶毗罗胝子、阿耆多枳舍钦婆罗、迦罗拘陀迦栴延、尼乾陀若<a>提子</a>，彼等不自说言得阿耨多罗三藐三菩提，何得世尊幼小年少，出家未久，而便自证得阿耨多罗三藐三菩提？&rdquo;</p>
<p style="text-align: left">
	　　佛告大王：&ldquo;有四种虽小而不可轻。何等为四？刹利王子年少幼小而不可轻，龙子年少幼小而不可轻，小火虽微而不可轻，比丘幼小而不可轻。&rdquo;</p>
<p style="text-align: left">
	　　尔时，世尊即说偈言：</p>
<p style="text-align: left">
	　　&ldquo;刹利形相具，贵族发名称，</p>
<p style="text-align: left">
	　　虽复年幼稚，智者所不轻；</p>
<p style="text-align: left">
	　　此必居王位，顾念生怨害，</p>
<p style="text-align: left">
	　　是故难可轻，应生大恭敬。</p>
<p style="text-align: left">
	　　善求自护者，自护如护命，</p>
<p style="text-align: left">
	　　以平等自护，而等护于命。</p>
<p style="text-align: left">
	　　聚落及空处，见彼幼龙者，</p>
<p style="text-align: left">
	　　莫以小蛇故，而生轻慢想；</p>
<p style="text-align: left">
	　　杂色小龙形，亦应令安乐，</p>
<p style="text-align: left">
	　　轻蛇无士女，悉为毒所害。</p>
<p style="text-align: left">
	　　是故自护者，当如护己命，</p>
<p style="text-align: left">
	　　以斯善护己，而等护于彼。</p>
<p style="text-align: left">
	　　猛火之所食，虽小食无限，</p>
<p style="text-align: left">
	　　小烛亦能烧，足薪则弥广，</p>
<p style="text-align: left">
	　　从微渐进烧，尽聚落城邑。</p>
<p style="text-align: left">
	　　是故自护者，当如护己命，</p>
<p style="text-align: left">
	　　以斯善护己，而等护于彼。</p>
<p style="text-align: left">
	　　盛火之所焚，百卉荡烧尽，</p>
<p style="text-align: left">
	　　灭已不盈缩，戒火还复生；</p>
<p style="text-align: left">
	　　若轻毁比丘，受持净戒火，</p>
<p style="text-align: left">
	　　烧身及子孙，众灾流百世，</p>
<p style="text-align: left">
	　　如烧多罗树，无有生长期。</p>
<p style="text-align: left">
	　　是故当自护，如自护己命，</p>
<p style="text-align: left">
	　　以斯善自护，而等护于彼。</p>
<p style="text-align: left">
	　　刹利形相具，幼龙及小火，</p>
<p style="text-align: left">
	　　比丘具净戒，不应起轻想。</p>
<p style="text-align: left">
	　　是故当自护，如自护己命，</p>
<p style="text-align: left">
	　　以斯善自护，而等护于彼。&rdquo;</p>
<p style="text-align: left">
	　　佛说此经已，波斯匿王闻佛所说，欢喜随喜，作礼而去。</p>
<p style="text-align: left">
	　　如是我闻：一时，佛住舍卫国祇树给孤独园。</p>
<p style="text-align: left">
	　　时，波斯匿王有祖母，极所敬重，忽尔命终。出城阇维，供养<a>舍利</a>毕，弊衣乱发，来诣佛所，稽首佛足，退坐一面。</p>
<p style="text-align: left">
	　　尔时，世尊告波斯匿王：&ldquo;大王，从何所来，弊衣乱发？&rdquo;</p>
<p style="text-align: left">
	　　波斯匿王白佛：&ldquo;世尊，我亡祖母，极所敬重，舍我命终，出于城外阇维，供养毕，来诣世尊。&rdquo;</p>
<p style="text-align: left">
	　　佛告大王：&ldquo;极爱重敬念祖亲耶？&rdquo;</p>
<p style="text-align: left">
	　　波斯匿王白佛：&ldquo;世尊，极敬重爱恋。世尊，若国土所有象马七宝，乃至国位，悉持与人，能救祖母命者，悉当与之。既不能救，<a>生死</a>长辞，悲恋忧苦，不自堪胜！曾闻世尊所说：一切众生、一切虫、一切神，生者皆死，无不穷尽，无有出生而不死者，今日乃知世尊善说。&rdquo;</p>
<p style="text-align: left">
	　　佛言：&ldquo;大王，如是！如是！一切众生、一切虫、一切神，生者辄死，终归穷尽，无有一生而不死者。&rdquo;</p>
<p style="text-align: left">
	　　佛告大王：&ldquo;正使婆罗门大姓、刹利大姓、长者大姓，生者皆死，无不死者。正使刹利大王灌顶居位，王四天下，得力自在，于诸敌国无不降伏，终归有极，无不死者。若复，大王，生长寿天，王于天宫，自在快乐，终亦归尽，无不死者。若复，大王，阿<a>罗汉</a>比丘诸漏已尽，离诸重担，所作已作，逮得己利，尽诸有结，正智心善解脱，彼亦归尽，舍身<a>涅槃</a>。若复缘觉善调善寂，尽此身命，终归涅槃。诸佛世尊十力具足，四无所畏，胜师子吼，终亦舍身，取般涅槃。以如是比，大王当知；一切众生、一切虫、一切神，有生辄死，终归磨灭，无不死者！&rdquo;</p>
<p style="text-align: left">
	　　尔时，世尊复说偈言：</p>
<p style="text-align: left">
	　　&ldquo;一切众生类，有命终归死，</p>
<p style="text-align: left">
	　　各随业所趣，<a>善恶</a>果自受。</p>
<p style="text-align: left">
	　　恶业堕<a>地狱</a>，为善上升天，</p>
<p style="text-align: left">
	　　修习胜妙道，漏尽般涅槃。</p>
<p style="text-align: left">
	　　如来及缘觉，佛声闻弟子，</p>
<p style="text-align: left">
	　　会当舍身命，何况俗凡夫！&rdquo;</p>
<p style="text-align: left">
	　　佛说此经已，波斯匿王闻佛所说，欢喜随喜，作礼而去。</p>
<p style="text-align: left">
	　　如是我闻：一时，佛住舍卫国祇树给孤独园。</p>
<p style="text-align: left">
	　　时，波斯匿王独一静处，禅思思惟，作是念：&ldquo;云何为自念？云何为不自念？&rdquo;复作是念：&ldquo;若有行身恶行、行口恶行、行意恶<a>行者</a>，当知斯等为不自念。若复行身善行、行口善行、行意善行者，当知斯等则为自念。&rdquo;从禅觉已，往诣佛所，稽首佛足，退住一面，白佛言：&ldquo;世尊，我于静处独一思惟，作是念：&lsquo;云何为自念？云何为不自念？&rsquo;复作是念：&lsquo;若有行身恶行、行口恶行、行意恶行者，当知斯等为不自念。若复行身善行、行口善行、行意善行者，当知斯等则为自念。&rsquo;&rdquo;</p>
<p style="text-align: left">
	　　佛告大王：&ldquo;如是，大王。如是，大王，若有行身恶行、行口恶行、行意恶行者，当知斯等为不自念。彼虽自谓为自爱念，而实非自念。所以者何？无有恶知识所作恶不念者，所不念不爱者，所不爱所作如其自为自己所作者，是故斯等为不自念。若复，大王，行身善行、行口善行、行意善行者，当知斯等则为自念，斯等自谓：不自爱惜己身。然其斯等实为自念。所以者何？无有善友，于善友所作念者，念作爱者，爱作如自为己所作者，是故斯等则为自念。&rdquo;</p>
<p style="text-align: left">
	　　尔时，世尊复说偈言：</p>
<p style="text-align: left">
	　　&ldquo;谓为自念者，不应造恶行，</p>
<p style="text-align: left">
	　　终不因恶行，令己得安乐。</p>
<p style="text-align: left">
	　　谓为自念者，终不造恶行，</p>
<p style="text-align: left">
	　　造诸善业者，令己得安乐。</p>
<p style="text-align: left">
	　　若自爱念者，善护而自护，</p>
<p style="text-align: left">
	　　如善护国王，外防边境城。</p>
<p style="text-align: left">
	　　若自爱念者，极善自宝藏，</p>
<p style="text-align: left">
	　　如善守之王，内防边境城。</p>
<p style="text-align: left">
	　　如是自宝藏，<a>刹那</a>无间缺，</p>
<p style="text-align: left">
	　　刹那缺致忧，恶道长受苦！&rdquo;</p>
<p style="text-align: left">
	　　佛说此经已，波斯匿王闻佛所说，欢喜随喜，作礼而去。</p>
<p style="text-align: left">
	　　如是我闻：一时，佛住舍卫国祇树给孤独园。</p>
<p style="text-align: left">
	　　尔时，波斯匿王独静思惟，作如是念：&ldquo;云何自护？云何不自护？&rdquo;复作是念：&ldquo;若有行身恶行、行口恶行、行意恶行者，当知斯等为不自护。若复行身善行、行口善行、行意善行者，当知斯等则为自护。&rdquo;从禅觉已，往诣佛所，稽首佛足，退坐一面，白佛言：&ldquo;世尊，我独静思惟，而作是念：&lsquo;云何为自护？云何为不自护？&rsquo;复作是念：&lsquo;若有行身恶行、行口恶行、行意恶行者，当知斯等为不自护。若复行身善行、行口善行、行意善行者，当知斯等则为自护。&rsquo;&rdquo;</p>
<p style="text-align: left">
	　　佛告大王：&ldquo;如是，大王。如是，大王，若有行身恶行、行口恶行、行意恶行者，当知斯等为不自护，而彼自谓能自防护。象军、马军、车军、步军以自防护，虽谓自护，实非自护。所以者何？虽护于外，不护于内。是故，大王，名不自护。大王，若复有行身善行、行口善行、行意善行者，当知斯等则为自护。彼虽不以象、马、车、步四军自防，而实自护。所以者何？护其内者，名善自护，非谓防外。&rdquo;</p>
<p style="text-align: left">
	　　尔时，世尊复说偈言：</p>
<p style="text-align: left">
	　　&ldquo;善护于身口，及意一切业，</p>
<p style="text-align: left">
	　　惭愧而自防，是名善守护。&rdquo;</p>
<p style="text-align: left">
	　　时，波斯匿王闻佛所说，欢喜随喜，作礼而去。</p>
<p style="text-align: left">
	　　如是我闻：一时，佛住舍卫国祇树给孤独园。</p>
<p style="text-align: left">
	　　时，波斯匿王独静思惟，作是念：&ldquo;世少有人得胜妙财利能不放逸，能不贪著，能于众生不起恶行。世多有人得胜妙财利起于放逸，增其贪著，起诸邪行。&rdquo;作是念已，往诣佛所，稽首佛足，退坐一面，白佛言：&ldquo;世尊，我独静思惟，作是念：&lsquo;<a>世间</a>少有人得胜妙财，能于财利不起放逸，不起贪著，不作邪行。世多有人得胜妙财而起放逸，生于贪著，多起邪行。&rsquo;&rdquo;</p>
<p style="text-align: left">
	　　佛告波斯匿王：&ldquo;如是，大王。如是，大王，世少有人得胜妙财利能不贪著，不起放逸，不起邪行。世多有人得胜妙财利，于财放逸，而起贪著，起诸邪行。大王当知，彼诸世人得胜财利，于财放逸，而起贪著，作邪行者，是愚痴人，长夜当得不<a>饶益</a>苦。大王，譬如猎师、猎师弟子，空野林中张网施粒?嗌鼻菔蓿?Э嘀谏??褚翟龉恪Ｈ缡牵?廊说檬っ畈评??诓品乓荩??鹛爸??熘钚靶校?喔慈缡恰Ｊ怯蕹杖耍?ひ沟钡貌蝗囊婵唷		

	
	

		</div></div><hr><script charset='utf-8' src='../../js/footer.js'></script></body></html>