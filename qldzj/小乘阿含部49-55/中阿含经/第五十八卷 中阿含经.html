<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五十八卷 中阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五十八卷 中阿含经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五十八卷 中阿含经</strong></p>
<p style="text-align: left">
	　　晡利多品法乐<a>比丘尼</a>经第九</p>
<p style="text-align: left">
	　　我闻如是：一时，佛游舍卫国，在胜林给孤独园。</p>
<p style="text-align: left">
	　　尔时，毘舍佉优婆夷往诣法乐<a>比丘</a>尼所，稽首礼足，却坐一面，白法乐比丘尼曰：&ldquo;贤圣，欲有所问，听我问耶？&rdquo;</p>
<p style="text-align: left">
	　　法乐比丘尼答曰：&ldquo;毘舍佉，欲问便问，我闻已当思。&rdquo;</p>
<p style="text-align: left">
	　　毘舍佉优婆夷便问曰：&ldquo;贤圣，自身，说自身，云何为自身耶？&rdquo;</p>
<p style="text-align: left">
	　　法乐比丘尼答曰：&ldquo;<a>世尊</a>说五盛阴，自身色盛阴，觉、想、行、识盛阴，是谓世尊说五盛阴。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，<a>欢喜</a>奉行。</p>
<p style="text-align: left">
	　　复问曰：&ldquo;贤圣，云何为自身见耶？&rdquo;</p>
<p style="text-align: left">
	　　法乐比丘尼答曰：&ldquo;不多闻愚痴凡夫不见善知识，不知圣法，不御圣法。彼见色是神，见神有色，见神中有色，见色中有神也。见觉、想、行、识是神，见神有识，见神中有识，见识中有神也，是谓自身见也。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，云何无身见耶？&rdquo;</p>
<p style="text-align: left">
	　　法乐比丘尼答曰：&ldquo;多闻圣<a>弟子</a>见善知识，知圣法，善御圣法。彼不见色是神，不见神有色，不见神中有色，不见色中有神也。不见觉、想、行、识是神，不见神有识，不见神中有识，不见识中有神也，是谓无身见也。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，云何灭自身耶？&rdquo;</p>
<p style="text-align: left">
	　　法乐比丘尼答曰：&ldquo;色盛阴断无余，舍、吐、尽、不染、灭、息、没也。觉、想、行、识盛阴断无余，舍、吐、尽、不染、灭、息、没也，是谓自身灭。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，阴说阴盛，阴说盛阴；阴即是盛阴，盛阴即是阴耶？为阴异、盛阴异耶？&rdquo;</p>
<p style="text-align: left">
	　　法乐比丘尼答曰：&ldquo;或阴即是盛阴，或阴非盛阴。云何阴即是盛阴？若色有漏有受，觉、想、行、识有漏有受，是谓阴即是盛阴。云何阴非盛阴？色无漏无受，觉、想、行、识无漏无受，是谓阴非盛阴。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，云何八支圣道耶？&rdquo;</p>
<p style="text-align: left">
	　　法乐比丘尼答曰：&ldquo;八支圣道者，<a>正见</a>乃至正定，是谓为八，是谓八支圣道。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，八支圣道有为耶？&rdquo;</p>
<p style="text-align: left">
	　　法乐比丘尼答曰：&ldquo;如是八支圣道有为也。&rdquo;、</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，有几聚耶？&rdquo;</p>
<p style="text-align: left">
	　　法乐比丘尼答曰：&ldquo;有三聚，戒聚、定聚、慧聚。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，八支圣道摄三聚，为三聚摄八支圣道耶？&rdquo;</p>
<p style="text-align: left">
	　　法乐比丘尼答曰：&ldquo;非八支圣道摄三聚，三聚摄八支圣道。正语、正业、正命，此三道支圣戒聚所摄；<a>正念</a>、正定，此二道支圣定聚所摄；正见、正志、正方便，此三道支圣慧聚所摄。是谓非八支圣道摄三聚，三聚摄八支圣道。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，灭有对耶？&rdquo;</p>
<p style="text-align: left">
	　　法乐比丘尼答曰：&ldquo;灭无对也。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，初禅有几支耶？&rdquo;</p>
<p style="text-align: left">
	　　法乐比丘尼答曰：&ldquo;初禅有五支，觉、观、喜、乐、一心，是谓初禅有五支。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，云何断？云何定相？云何<a>定力</a>？云何定功？云何修定耶？&rdquo;</p>
<p style="text-align: left">
	　　法乐比丘尼答曰：&ldquo;若善心得一者，是谓定也。四念处，是谓定相也。四正断，是谓定力也。四如意足，是谓定功也。若习此诸善法，数数专修精勤者，是谓修定也。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，歡喜奉行！</p>
<p style="text-align: left">
	　　复问曰：&ldquo;贤圣，有几法生身死已，身弃冢间，如木无情？&rdquo;</p>
<p style="text-align: left">
	　　法乐比丘尼答曰：&ldquo;有三法生身死已，身弃冢间，如木无情。云何为三？一者、寿，二者、暖，三者、识。是谓三法生身死已，身弃冢间，如木无情。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，若死及入灭尽定者，有何差别？&rdquo;</p>
<p style="text-align: left">
	　　法乐比丘尼答曰：&ldquo;死者<a>寿命</a>灭讫，温暖已去，诸根败坏。比丘入灭尽定者寿不灭讫，暖亦不去，诸根不败坏。若死及入灭尽定者，是谓差别。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，若入灭尽定及入无想定者，有何差别？&rdquo;</p>
<p style="text-align: left">
	　　法乐比丘尼答曰：&ldquo;比丘入灭尽定者，想及知灭；入无想定者，想、知不灭。若入灭尽定及入无想定者，是谓差别。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，若从灭尽定起及从无想定起者，有何差别？&rdquo;</p>
<p style="text-align: left">
	　　法乐比丘尼答曰：&ldquo;比丘从灭尽定起时，不作是念：&lsquo;我从灭尽定起。&rsquo;比丘从无想定起时，作如是念：&lsquo;我为有想？我为无想？&rsquo;若从灭尽定起及从无想定起者，是谓差别。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，比丘入灭尽定时，作如是念：&lsquo;我入灭尽定耶？&rsquo;&rdquo;</p>
<p style="text-align: left">
	　　法乐比丘尼答曰：&ldquo;比丘入灭尽定时，不作是念：&lsquo;我入灭尽定。&rsquo;然本如是修习心，以是故如是趣向。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，比丘从灭尽定起，作如是念：&lsquo;我从灭尽定起耶？&rsquo;&rdquo;</p>
<p style="text-align: left">
	　　法乐比丘尼答曰：&ldquo;比丘从灭尽定起时，不作是念：&lsquo;我从灭尽定起。&rsquo;然因此身及六处缘命根，是故从定起。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，比丘从灭尽定起已，心何所乐、何所趣、何所顺耶？&rdquo;</p>
<p style="text-align: left">
	　　法乐比丘尼答曰：&ldquo;比丘从灭尽定起已，心乐离、趣离、顺离。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，有几觉耶？&rdquo;</p>
<p style="text-align: left">
	　　法乐比丘尼答曰：&ldquo;有三觉，乐觉、苦觉、不苦不乐觉。此何缘有耶？缘更乐有。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，云何乐觉，云何苦觉，云何不苦不乐觉耶？&rdquo;</p>
<p style="text-align: left">
	　　法乐比丘尼答曰：&ldquo;若乐更乐所触生，身心乐善觉，是觉谓乐觉也。若苦更乐所触生，身心苦不善觉，是觉谓苦觉也。若不苦不乐更乐所触生，身心不苦不乐，非善非不善觉，是觉谓不苦不乐觉。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，乐觉者，云何乐，云何苦，云何无常，云何灾患，云何使耶？苦觉者，云何乐，云何苦，云何无常，云何灾患，云何使耶？不苦不乐觉者，云何乐，云何苦，云何无常，云何灾患，云何使耶？&rdquo;</p>
<p style="text-align: left">
	　　法乐比丘尼答曰：&ldquo;乐觉者，生乐住乐，变易苦，无常者即是灾患，欲使也。苦觉者，生苦住苦，变易乐，无常者即是灾患，恚使也。不苦不乐觉者，不知苦、不知乐，无常者即是变易，无明使也。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，一切乐觉欲使耶？一切苦觉恚使耶？一切不苦不乐觉无明使耶？&rdquo;</p>
<p style="text-align: left">
	　　法乐比丘尼答曰：&ldquo;非一切乐觉欲使也，非一切苦觉恚使也，非一切不苦不乐觉无明使也。云何乐觉非欲使耶？若比丘离欲、离恶不善之法，有觉、有观，离生喜、乐，得初禅成就游，是谓乐觉非欲使也。所以者何？此断欲故。云何苦觉非恚使耶？若求上<a>解脱</a>乐，求愿悒悒生忧苦，是谓苦觉非恚使也。所以者何？此断恚故。云何不苦不乐觉非无明使耶？乐灭、苦灭，喜、忧本已灭，不苦不乐、舍、念、清净，得第四禅成就游，是谓不苦不乐觉非无明使也。所以者何？此断无明故。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，乐觉者有何对耶？&rdquo;</p>
<p style="text-align: left">
	　　法乐比丘尼答曰：&ldquo;乐觉者以苦觉为对。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，苦觉者有何对耶？&rdquo;</p>
<p style="text-align: left">
	　　法乐比丘尼答曰：&ldquo;苦觉者以乐觉为对。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，乐觉苦觉者有何对耶？&rdquo;</p>
<p style="text-align: left">
	　　法乐比丘尼答曰：&ldquo;乐觉苦觉者以不苦不乐为对。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，不苦不乐觉者有何对耶？&rdquo;</p>
<p style="text-align: left">
	　　法乐比丘尼答曰：&ldquo;不苦不乐觉者以无明为对。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，无明者有何对耶？&rdquo;</p>
<p style="text-align: left">
	　　法乐比丘尼答曰：&ldquo;无明者以明为对。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;贤圣，明者有何对耶？&rdquo;</p>
<p style="text-align: left">
	　　法乐比丘尼答曰：&ldquo;明者以<a>涅槃</a>为对。&rdquo;</p>
<p style="text-align: left">
	　　毘舍佉优婆夷闻已，叹曰：&ldquo;善哉！善哉！贤圣。&rdquo;毘舍佉优婆夷叹已，欢喜奉行。</p>
<p style="text-align: left">
	　　复问曰：&ldquo;圣贤，涅槃者有何对耶？&rdquo;</p>
<p style="text-align: left">
	　　法乐比丘尼告曰：&ldquo;君欲问无穷事，然君问事不能得穷我边也。涅槃者，无对也。涅槃者，以无痢⒐?，撩鹌??源艘骞剩?邮雷鹦需笮小		

	
	

		</div></div><hr><script charset='utf-8' src='../../js/footer.js'></script></body></html>