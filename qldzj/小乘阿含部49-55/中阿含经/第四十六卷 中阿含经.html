<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十六卷 中阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十六卷 中阿含经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第四十六卷 中阿含经</strong></p>
<p style="text-align: left">
	　　心品行禅经第五</p>
<p style="text-align: left">
	　　我闻如是：一时，佛游舍卫国，在胜林给孤独园。</p>
<p style="text-align: left">
	　　尔时，<a>世尊</a>告诸<a>比丘</a>：&ldquo;<a>世间</a>真实有四种行禅者。云何为四？或有行禅者炽盛而谓衰退，或有行禅者衰退而谓炽盛，或有行禅者衰退则知衰退如真，或有行禅者炽盛则知炽盛如真。</p>
<p style="text-align: left">
	　　&ldquo;云何行禅者炽盛而谓衰退？彼行禅者离欲、离恶不善之法，有觉有观，离生喜乐，得初禅成就游。彼心修习正思，则从初禅趣第二禅，是胜息寂。彼行禅者便作是念：&lsquo;我心离本相，更趣余处，先初禅，灭定也。&rsquo;彼行禅者不知如真：&lsquo;我心修习正思，快乐息寂，则从初禅趣第二禅，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;复次，行禅者觉、观已息，内静、一心，无觉无观，定生喜乐，得第二禅成就游。彼心修习正思，从第二禅趣第三禅，是胜息寂。彼行禅者便作是念：&lsquo;我心离本相，更趣余处，失第二禅，灭定也。&rsquo;彼行禅者不知如真：&lsquo;我心修习正思，快乐息寂，从第二禅趣第三禅，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;复次，行禅者离于喜欲，舍无求游，<a>正念</a>正智而身觉乐，谓圣所说、圣所舍、念、乐住、空，得第三禅成就游。彼心修习正思，从第三禅趣第四禅，是胜息寂。彼行禅者便作是念：&lsquo;我心离本相，更趣余处，失第三禅，灭定也。&rsquo;彼行禅者不知如真：&lsquo;我心修习正思，快乐息寂，从第三禅趣第四禅，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;复次，行禅者乐灭、苦灭，喜、忧本已灭，不苦不乐、舍、念、清净，得第四禅成就游。彼心修习正思，从第四禅趣无量空处，是胜息寂。彼行禅者便作是念：&lsquo;我心离本相，更趣余处，失第四禅，灭定也。&rsquo;彼行禅者不知如真：&lsquo;我心修习正思，快乐息寂，从第四禅趣无量空处，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;复次，行禅者度一切色想，灭有对想，不念若干想，无量空，是无量空处成就游。彼心修习正思，从无量空处趣无量识处，是胜息寂。彼行禅者便作是念：&lsquo;我心离本相，更趣余处，失无量空处，灭定也。&rsquo;彼行禅者不知如真：&lsquo;我心修习正思，快乐息寂，从无量空处趣无量识处，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;复次，行禅者度一切无量空处，无量识，是无量识处成就游。彼心修习正思，从无量识处趣无所有处，是胜息寂。彼行禅者便作是念：&lsquo;我心离本相，更趣余处，失无量识处，灭定也。&rsquo;彼行禅者不知如真：&lsquo;我心修习正思，快乐息寂，从无量识处趣无所有处，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;复次，行禅者度一切无量识处，无所有，是无所有处成就游。彼心修习正思，从无所有处趣非有想非无想处，是胜息寂。彼行禅者便作是念：&lsquo;我心离本相，更趣余处，失无所有处，灭定也。&rsquo;彼行禅者不知如真：&lsquo;我心修习正思，快乐息寂，从无所有处趣非有想非无想处，是胜息寂。&rsquo;彼不知如真已，于如退转，意便失定，如是行禅者炽盛而谓衰退。</p>
<p style="text-align: left">
	　　&ldquo;云何行禅者衰退而谓炽盛？彼行禅者离欲、离恶不善之法，有觉有观，离生喜乐，得初禅成就游。彼思余小想，修习第二禅道。彼行禅者便作是念：&lsquo;我心修习正思，快乐息寂，则从初禅趣第二禅，是胜息寂。&rsquo;彼行禅者不知如真：&lsquo;宁可思厌相应想入初禅，不应思余小想入第二禅。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;复次，行禅者觉、观已息，内静、一心，无觉无观，定生喜乐，得第二禅成就游。彼思余小想，修习第三禅道。彼行禅者便作是念：&lsquo;我心修习正思，快乐息寂，从第二禅趣第三禅，是胜息寂。&rsquo;彼行禅者不知如真：&lsquo;宁可思厌相应想入第二禅，不应思余小想入第三禅。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;复次，行禅者离于喜欲，舍无求游，正念正智而身觉乐，谓圣所说、圣所舍、念、乐住、空，得第三禅成就游。彼思余小想，修习第四禅道。彼行禅者便作是念：&lsquo;我心修习正思，快乐息寂，从第三禅趣第四禅，是胜息寂。&rsquo;彼行禅者不知如真：&lsquo;宁可思厌相应想入第三禅，不应思余小想入第四禅。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;复次，行禅者乐灭、苦灭，喜、忧本已灭，不苦不乐、舍、念、清净，得第四禅成就游。彼思余小想，修习无量空处道。彼行禅者便作是念：&lsquo;我心修习正思，快乐息寂，从第四禅趣无量空处，是胜息寂。&rsquo;彼行禅者不知如真：&lsquo;宁可思厌相应想入第四禅，不应思余小想入无量空处。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;复次，行禅者度一切色想，灭有对想，不念若干想，无量空，是无量空处成就游。彼思余小想，修习无量识处道。彼行禅者便作是念：&lsquo;我心修习正思，快乐息寂，从无量空处趣无量识处，是胜息寂。&rsquo;彼行禅者不知如真：&lsquo;宁可思厌相应想入无量空处，不应思余小想入无量识处。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;复次，行禅者度一切无量空处，无量识处，是无量识处成就游。彼思余小想，修习无所有处道。彼行禅者便作是念：&lsquo;我心修习正思，快乐息寂，从无量识处趣至无所有处，是胜息寂。&rsquo;彼行禅者不知如真：&lsquo;宁可思厌相应想入无量识处，不应思余小想入无所有处。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;复次，行禅者度一切无量识处，无所有，是无所有处成就游。彼思余小想，修习非有想非无想处道。彼行禅者便作是念：&lsquo;我心修习正思，快乐息寂，从无所有处趣非有想非无想处，是胜息寂。&rsquo;彼行禅者不知如真：&lsquo;宁可思厌相应想入无所有处，不应思余小想入非有想非无想处。&rsquo;彼不知如真已，不觉彼心而便失定，如是行禅者衰退而谓炽盛。</p>
<p style="text-align: left">
	　　&ldquo;云何行禅者衰退则知衰退如真？彼行禅者所行、所相、所标，度一切无所有处，非有想非无想，是非有想非无想处成就游。彼不受此行，不念此相、标，唯行无所有处相应念想本退具。彼行禅者便作是念：&lsquo;我心离本相，更趣余处，失非有想非无想处，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复次，行禅者所行、所相、所标，度一切无量识处，无所有，是无所有处成就游。彼不受此行，不念此相、标，唯行无量识处相应念想本退具。彼行禅者便作是念：&lsquo;我心离本相，更趣余处，失无所有处，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复次，行禅者所行、所相、所标，度一切无量空处，无量识，是无量识处成就游。彼不受此行，不念此相、标，唯行无量空处相应念想本退具。彼行禅者便作是念：&lsquo;我心离本相，更趣余处，失无量空处，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复次，行禅者所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行色乐相应念想本退具。彼行禅者便作是念：&lsquo;我心离本相，更趣余处，失无量空处，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复次，行禅者所行、所相、所标，乐灭、苦灭，喜、忧本已灭，不苦不乐，舍、念、清净，得第四禅成就游。彼不受此行，不念此相、标，唯行第三禅相应念想本退具。彼行禅者便作是念：&lsquo;我心离本相，更趣余处，失第四禅，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复次，行禅者所行、所相、所标，离于喜欲，舍无求游，正念正智而身觉乐，谓圣所说、圣所舍、念、乐住、空，得第三禅成就游。彼不受此行，不念此相、标，唯行第二禅相应念想本退具。彼行禅者便作是念：&lsquo;我心离本相，更趣余处，失第三禅，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复次，行禅者所行、所相、所标，觉、观已息，内静、一心，无觉无观，定生喜乐，得第二禅成就游。彼不受此行，不念此相、标，唯行初禅相应念想本退具。彼行禅者便作是念：&lsquo;我心离本相，更趣余处，失第二禅，灭定也。&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;复此，行禅者所行、所相、所标，离欲、离恶不善之法，有觉有观，离生喜乐，得初禅成就游。彼不受此行，不念此相、标，唯行欲乐相应念想本退具。彼行禅者便作是念：&lsquo;我心离本相，更趣余处，失初禅，灭定也，&rsquo;彼知如真已，于如不退，意不失定，如是行禅者衰退则知衰退如真。</p>
<p style="text-align: left">
	　　&ldquo;云何行禅者炽盛则知炽盛如真？彼行禅者离欲、离恶不善之法，有觉有观，离生喜乐，得初禅成就游。彼心修习正思，快乐息寂，则从初禅趣第二禅，是胜息寂。彼行禅者便作是念：&lsquo;我心修习正思，快乐息寂，则从初禅趣第二禅，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。</p>
<p style="text-align: left">
	　　&ldquo;复次，行禅者觉、观已息，内静、一心，无觉无观，定生喜乐，得第二禅成就游。彼心修习正思，快乐息寂，从第二禅趣第三禅，是胜息寂。彼行禅者便作是念：&lsquo;我心修习正思，快乐息寂，从第二禅趣第三禅，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。</p>
<p style="text-align: left">
	　　&ldquo;复次，行禅者离于喜欲，舍无求游，正念正智而身觉乐，谓圣所说、圣所舍、念、乐住、空，得第三禅成就游。彼心修习正思，快乐息寂，从第三禅趣第四禅，是胜息寂。彼行禅者便作是念：&lsquo;我心修习正思，快乐息寂，从第三禅趣第四神，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。</p>
<p style="text-align: left">
	　　&ldquo;复次，行禅者乐灭、苦灭、喜、忧本已灭，不苦不乐、舍、念、清净，得第四禅成就游。彼心修习正思，快乐息寂，从第四禅趣无量空处，是胜息寂。彼行禅者便作是念：&lsquo;我心修习正思，快乐息寂，从第四禅趣无量空处，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。</p>
<p style="text-align: left">
	　　&ldquo;复次，行禅者度一切色想，灭有对想，不念若干想，无量空，是无量空处成就游。彼心修习正思，快乐息寂，从无量空处趣无量识处，是胜息寂。彼行禅者便作是念：&lsquo;我心修习正思，快乐息寂，从无量空处趣无量识处，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。</p>
<p style="text-align: left">
	　　&ldquo;复次，行禅者度一切无量空处，无量识，是无量识处成就游。彼心修习正思，快乐息寂，从无量识处趣无所有处，是胜息寂。彼行禅者便作是念：&lsquo;我心修习正思，快乐息寂，从无量识处趣无所有处，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。</p>
<p style="text-align: left">
	　　&ldquo;复次，行禅者度一切无量识处，无所有，是无所有处成就游。彼心修习正思，快乐息寂，从无所有处趣非有想非无想处，是胜息寂。彼行禅者便作是念：&lsquo;我心修习正思，快乐息寂，从无所有处趣非有想非无想处，是胜息寂。&rsquo;彼知如真已，便觉彼心而不失定，如是行禅者炽盛则知炽盛如真。世间实有是四种行禅者，因此故说。&rdquo;</p>
<p style="text-align: left">
	　　佛说如是，彼诸比丘闻佛所说，<a>欢喜</a>奉行。</p>
<p style="text-align: left">
	　　心品说经第六</p>
<p style="text-align: left">
	　　我闻如是：一时，佛游拘楼瘦剑磨瑟昙拘楼都邑。</p>
<p style="text-align: left">
	　　尔时，世尊告诸比丘：&ldquo;我今当为汝等<a>说法</a>，初妙、中妙、竟亦妙，有义有文，具足清净，显现梵行，名四种说经。如四种说经分别其义，谛听！谛听！善思念之，我今当说。&rdquo;时，诸比丘受教而听。</p>
<p style="text-align: left">
	　　佛言：&ldquo;云何四种说经分别其义？若有比丘所行、所相、所标，离欲、离恶不善之法，有觉有观，离生喜乐，得初禅成就游。彼不受此行，不念此相、标，唯行欲乐相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离欲、离恶不善之法，有觉有观，离生喜乐，得初禅成就游。彼受此行，念此相、标，立念<a>如法</a>，令住一意。彼比丘应当知：&lsquo;我生此法，不退、不进，亦复不厌，我生此法能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离欲、离恶不善之法，有觉有观，离生喜乐，得初禅成就游。彼不受此行，不念此相、标，唯行第二禅相应念想升进具。彼比丘应当知：&lsquo;我生此法，不退、不住，亦复不厌，我生此法令我升进，如是不久当得第二禅。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离欲、离恶不善之法，有觉有观，离生喜乐，得初禅成就游。彼不受此行，不念此相、标，唯行灭息相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，觉、观已息，内静、一心，无觉无观，定生喜乐，得第二禅成就游。彼不受此行，不念此相、标，唯行初禅相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，觉、观已息，内静、一心，无觉无观，定生喜乐，得第二禅成就游。彼受此行，念此相、标，立念如法，令住一意。彼比丘应当知：&lsquo;我生此法，不退、不进，亦复不厌，我生此法能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，觉、观已息，内静、一心，无觉无观，定生喜乐，得第二禅成就游。彼不受此行，不念此相、标，唯行第三禅相应念想升进具。彼比丘应当知：&lsquo;我生此法，不退、不住，亦复不厌。我生此法令我升进，如是不久当得第三禅。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，觉、观已息，内静、一心，无觉无观，定生喜乐，得第二禅成就游。彼不受此行，不念此相、标，唯行灭息相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离于喜欲，舍无求游，正念正智而身觉乐，谓圣所说、圣所舍、念、乐住、空，得第三禅成就游。彼不受此行，不念此相、标，唯行第二禅相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离于喜欲，舍无求游，正念正智而身觉乐，谓圣所说、圣所舍、念、乐住、空，得第三禅成就游。彼受此行，念此相、标，立念如法，令住一意。彼比丘应当知：&lsquo;我生此法，不退、不进，亦复不厌，我生此法能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离于喜欲、舍无求游，正念正智而身觉乐，谓圣所说、圣所舍、念、乐住、空，得第三禅成就游。彼不受此行，不念此相、标，唯行第四禅相应念想升进具。彼比丘应当知：&lsquo;我生此法，不退、不住，亦复不厌，我生此法令我升进，如是不久当得第四禅。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，离于喜欲，舍无求游，正念正智而身觉乐，谓圣所说、圣所舍、念、乐住、空，得第三禅成就游。彼不受此行，不念此相、标，唯行灭息相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，乐灭、苦灭，喜、忧本已灭，不苦不乐、舍、念、清净，得第四禅成就游。彼不受此行，不念此相、标，唯行第三禅相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，乐灭、苦灭，喜、忧本已灭，不苦不乐、舍、念、清净，得第四禅成就游。彼受此行，念此相、标，立念如法，令住一意。彼比丘应当知：&lsquo;我生此法，不退、不进，亦复不厌，我生此法能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，乐灭、苦灭，喜、忧本已灭，不苦不乐、舍、念、清净，得第四禅成就游。彼不受此行，不念此相、标，唯行无量空处相应念想升进具。彼比丘应当知：&lsquo;我生此法，不退、不住，亦复不厌，我生此法令我升进，如是不久当得无量空处。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，乐灭、苦灭，喜、忧本已灭，不苦不乐、舍、念、清净，得第四禅成就游。彼不受此行，不念此相、标，唯行灭息相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行色乐相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切色想，灭有对想，不念若干想，无量空，是无量空处成就游。彼受此行，念此相、标，立念如法，令住一意。彼比丘应当知：&lsquo;我生此法，不退、不进，亦复不厌，我生此法能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行无量识处相应念想升进具。彼比丘应当知：&lsquo;我生此法，不退、不住，亦复不厌，我生此法令我升进，如是不久当得无量识处。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切色想，灭有对想，不念若干想，无量空，是无量空处成就游。彼不受此行，不念此相、标，唯行灭息相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量空处，无量识，是无量识处成就游。彼不受此行，不念此相、标，唯行无量空处相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量空处，无量识，是无量识处成就游。彼受此行，念此相、标，立念如法，令住一意。彼比丘应当知：&lsquo;我生此法，不退、不进，亦复不厌，我生此法能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量空处，无量识，是无量识处成就游。彼不受此行，不念此相、标，唯行无所有处相应念想升进具。彼比丘应当知：&lsquo;我生此法，不退、不住，亦复不厌，我生此法令我升进，如是不久当得无所有处。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量空处，无量识，是无量识处成就游。彼不受此行，不念此相、标，唯行灭息相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量识处，无所有，是无所有处成就游。彼不受此行，不念此相、标，唯行无量识处相应念想退转具。彼比丘应当知：&lsquo;我生此法，不住、不进，亦复不厌，我生此法而令我退，然我此定不得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量识处，无所有，无所有处成就游。彼受此行，念此相、标，立念如法，令住一意。彼比丘应当知：&lsquo;我生此法，不退、不进，亦复不厌，我生此法，能令我住，而我此定必得久住。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量识处，无所有，是无所有处成就游。彼不受此行，不念此相、标，唯行非有想非无想处相应念想升进具。彼比丘应当知：&lsquo;我生此法，不退、不住，亦复不厌，我生此法令我升进，如是不久当得非有想非无想处。&rsquo;彼比丘应如是知。</p>
<p style="text-align: left">
	　　&ldquo;复次，比丘所行、所相、所标，度一切无量识处，无所有，是无所有处成就游。彼不受此行，不念此相、标，唯行厌相应念想无欲具。彼比丘应当知：&lsquo;我生此法，不退、不住，亦不升进，我生此法能令我厌，如是不久当得漏尽。&rsquo;彼比丘应如是知。</p>
<p style="text-align: left">
	　　&ldquo;有想有知，齐是得知，乃至非有想非无想处行余第一有。行禅比丘者，从是起当为彼说。&rdquo;</p>
<p style="text-align: left">
	　　佛说如是，彼诸比丘闻佛所说，欢喜奉行。</p>
		

	
	

		</div></div><hr><script charset='utf-8' src='../../js/footer.js'></script></body></html>