<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说大乘方等要慧经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大乘方等要慧经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说大乘方等要慧经</strong></p>
<p style="text-align: left">　　闻如是：一时，佛游于舍卫国。</p>
<p style="text-align: left">　　尔时，<a>弥勒</a><a>菩萨</a>叉手白佛言：&ldquo;<a>世尊</a>，我欲小有所问。若世尊听，敢有所问。&rdquo;</p>
<p style="text-align: left">　　佛言：&ldquo;若有所疑便问，吾当为汝解说，使意<a>欢喜</a>。&rdquo;</p>
<p style="text-align: left">　　弥勒问言：&ldquo;云何菩萨摩诃萨不退转法，于大乘有进而不耗减，行菩萨道并降伏魔怨，如其状貌，悉还教知诸<a>法相</a>之根，不厌于<a>生死</a>，自有正慧不从他受，疾成无上一切智地？&rdquo;</p>
<p style="text-align: left">　　世尊赞曰：&ldquo;善哉！善哉！所问随顺，甚善大佳！吾当为汝解说。菩萨所得之行踰于所问，谛听！善思念之。&rdquo;于是弥勒受教，一心静听。</p>
<p style="text-align: left">　　佛告弥勒：&ldquo;菩萨有八法具足，疾逮得无上一切智地。何谓为八？一者、内性清净，二者、所行成就，三者、所施成就，四者、所愿成就，五者、慈成就，六者、悲成就，七者、善权成就，八者、智慧成就。是为八事，菩萨疾逮得无上一切智。&rdquo;</p>
<p style="text-align: left">　　弥勒菩萨及诸会皆欢喜。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>