<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说大乘十法经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大乘十法经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说大乘十法经</strong></p>
<p style="text-align: left">　　如是我闻：一时，佛住王舍城耆阇崛山中，与大<a>比丘</a>五千人俱，无量<a>菩萨</a>众。尔时，彼大菩萨众中，有菩萨摩诃萨，名曰净无垢妙净宝月王光，集彼菩萨大众中。</p>
<p style="text-align: left">　　尔时，净无垢妙净宝月王光菩萨摩诃萨，即从坐起，舍莲华台往至佛所，偏袒右肩，右膝著地，合掌白佛言：&ldquo;<a>世尊</a>，世尊，大乘比丘，住大乘比丘者，何故名住大乘比丘？复以何义故此大乘名曰大乘？&rdquo;</p>
<p style="text-align: left">　　尔时，世尊告净无垢妙净宝月王光菩萨摩诃萨言：&ldquo;善哉！善哉！净无垢妙净宝月王光，汝能问如来此甚深妙义。善男子，善思念之，吾当为汝分别解说。&rdquo;</p>
<p style="text-align: left">　　尔时，净无垢妙净宝月王光菩萨白佛言：&ldquo;世尊，如尊教。&rdquo;</p>
<p style="text-align: left">　　尔时，世尊告净无垢妙净宝月王光菩萨言：&ldquo;善男子，菩萨摩诃萨成就十法，名住大乘。何等为十？所谓成就正信，成就行，成就性，乐菩提心，乐法，乐观<a>正法</a>，行于正法及顺法，远离慢、我慢等事，善好通达诸微密语，不乐声闻及缘觉等。善男子，菩萨摩诃萨成就如是十法，名住大乘。善男子，菩萨摩诃萨，成就不谄曲柔和行、柔和行，彼能信诸佛如来正真正觉无上菩提，善能信一念中三世诸佛智，信如来藏不断常、不老死、不可尽，亦信实际、法界、一切种智、一切种智相、诸力、<a>无畏</a>、不共<a>佛法</a>，复信诸佛如来不可灌顶，亦信三十二大人之相、八十妙好圆光等法，复信声闻所说、或缘觉所说、菩萨及余所说，亦信<a>世间</a>及出世间，复信正行<a>行者</a>、顺行等<a>沙门</a>及<a>婆罗门</a>，亦信诸善根业报最胜上爱果，若天天王、若人人王，复信不善业报最下恶，不可乐闻不爱甚重粗过，或<a>地狱</a>、畜生、饿鬼等处。彼如是信已远离三法。何等为三？所谓疑惑不决等事。善男子，菩萨成就如是诸法名为正信。&rdquo;</p>
<p style="text-align: left">　　尔时，世尊欲重宣此义，而说偈言：</p>
<p style="text-align: left">　　&ldquo;信为最上乘，&nbsp;以是成正觉，</p>
<p style="text-align: left">　　是故信等事，&nbsp;智者敬亲近。</p>
<p style="text-align: left">　　信为最世间，&nbsp;信者无穷乏，</p>
<p style="text-align: left">　　是以信等法，&nbsp;智者正亲近。</p>
<p style="text-align: left">　　不信善男子，&nbsp;不生诸白法，</p>
<p style="text-align: left">　　犹如焦种子，&nbsp;不生于根芽。</p>
<p style="text-align: left">　　&ldquo;善男子，云何菩萨摩诃萨成就诸行？善男子，菩萨摩诃萨剃除须发，以被正服，殷重<a>信心</a>舍家<a>出家</a>；出家已习学菩萨威仪戒等诸行，或复声闻威仪戒等诸行，亦学缘觉威仪等行。彼如是或以所有身口意等同习烦恼，彼一切同灭。是中何者身所有同习烦恼？所谓<a>杀生</a>、偷盗、恶欲邪淫，刀杖瓦石等执悭吝，于他动手足等，往来逃走等事，是名身有同习烦恼。是中何者口家同习烦恼？所谓妄语、两舌、恶口、绮语，恒说恶语毁谤甚深诸典，于诸尊长修梵行中广说恶名，是名口同习烦恼。是中何者意家同习烦恼？所谓悭贪、邪见、嫉妒，乐著名闻利养，亲族姓慢、色慢、幼年慢、无患慢、长寿多闻慢、思惟慢，欲觉、<a>妄想</a>觉、恶觉、亲觉、土觉，饮食、衣服、卧具、医药资用等觉，著处、著乘、著床，著诸饮食、妻子男女、营作犁耧、奴婢等，钱财、谷麦、仓库贮积等事，乃至著种种资用之具。彼如是吝著已，所说事中若失一事，便生其忧苦恼妄想等事。彼如是远离爱润心已生于思惟。</p>
<p style="text-align: left">　　&ldquo;善男子，略说意业，犹如世间轮转，故说意业同习气烦恼。彼如是离身口意业同习烦恼已，于和尚所起其尊想，其阿阇梨所起和尚想，于同梵行若老若少起殷重恭敬。彼独在空闲之处，作如是思惟：&lsquo;我不应作如是！我为度一切众生，为解一切众生，为令安调伏静定众生故发诸行。然我自不调伏，不隐诸根，未为寂灭，我必修正行，令有见我者必得成受调伏，亦顺诸佛微妙等教，复令<a>欢喜</a>诸天、神、龙、夜叉、乾闼婆等。&rsquo;善男子，此名为菩萨惭。彼作如是思惟：&lsquo;勿有令我若道若俗于诸威仪行中取诸过失，所谓行戒行不正中，或见形、或威仪行、或行资用<a>寿命</a>行等。&rsquo;彼如是惭愧已，日夜之中六时观于持戒等法。彼善持戒已无复疑悔，令入住如来佛法中，无有休息。善男子，此之名为菩萨愧。善男子，是名菩萨成就如是诸行。&rdquo;</p>
<p style="text-align: left">　　尔时，世尊欲重宣此义，而说偈言：</p>
<p style="text-align: left">　　&ldquo;诸佛行为本，&nbsp;及声闻<a>弟子</a>，</p>
<p style="text-align: left">　　是故智者修，&nbsp;行行常坚固。</p>
<p style="text-align: left">　　诸菩萨大智，&nbsp;行诸无畏行，</p>
<p style="text-align: left">　　令证离垢道，&nbsp;诸佛所赞叹。</p>
<p style="text-align: left">　　&ldquo;善男子，云何菩萨成就性？佛子菩萨性成，少欲、嗔恚、愚痴等，不妒不吝不恼，不说粗言，不欲嗔调戏，不轻动，调和柔已软近亲可性，能成就上妙供具供养诸佛，所谓资用等财，惠施与他，具足成就手足头目等。若见如来，或如来弟子，见已即生恭敬欢喜之心。善男子，菩萨如是名为性成就。&rdquo;</p>
<p style="text-align: left">　　尔时，世尊欲重宣此义，而说偈言：</p>
<p style="text-align: left">　　&ldquo;相烟即知火，&nbsp;鸳鸯以显水，</p>
<p style="text-align: left">　　复相知诸性，&nbsp;菩萨大名称。</p>
<p style="text-align: left">　　柔和不谄曲，&nbsp;舍离悭嫉妒，</p>
<p style="text-align: left">　　愍念一切众，&nbsp;名之为菩萨。</p>
<p style="text-align: left">　　&ldquo;善男子，云何菩萨摩诃萨喜乐菩提心？若有菩萨摩诃萨，体性微发菩提心时，值佛菩萨或声闻、缘觉等，<a>教化</a>劝发而生阿耨多罗三藐三菩提心，是名喜乐初发菩提相。彼闻菩提及菩提功德已，即发阿耨多罗三藐三菩提心，是名第二喜乐菩提相。彼菩萨见诸众生无能救护、无所归依、孤独无能济拔、无覆护、无舍宅、无有洲已，即起悲愍心。彼发心已作如是念：&lsquo;我今为诸众生，作救护、归依、济拔、覆护、舍宅、洲等，为彼因缘故发无上菩提心。&rsquo;是名第三喜乐发菩提心。彼若见如来或菩萨、声闻、缘觉等满足诸行，见已心生欢喜爱敬安心，以是因缘发阿耨多罗三藐三菩提心，是名第四发菩提心。彼菩萨为诸众生利益安乐故行，布施、持戒、修忍、发精进行、思<a>禅定</a>、修正慧。云何菩萨行布施？所谓须饮与饮，须食与食，须乘给乘，须床榻敷具者给床榻敷具等，须衣施衣，须金银宝冠环钏等诸庄严具，乃至己身皮肉润益众生。彼如是行于布施已，然彼布施回向发阿耨多罗三藐三菩提，虽施而不生我慢等心。云何持戒？成就身口意业，彼舍离身口意业等已，善离能防无碍无漏，纯一无杂奉持禁戒。然彼持戒回向阿耨多罗三藐三菩提，虽行持戒，然不起我慢等心。善男子，云何菩萨修忍？彼嗔骂说、枷锁系闭、切割挝打，若道若俗能忍能容，不起诸习等烦恼。如是修忍已，然彼回向阿耨多罗三藐三菩提，虽修忍，然不起我慢等心。善男子，云何菩萨发精进心？彼作如是念：&lsquo;犹如<a>虚空</a>界无量无边，众生界亦无量无边。然此众生界我独无二，令安无余<a>涅槃</a>界中。&rsquo;是以为彼因缘故发行精进，身不离身念观受，彼观受已观心心行，彼观心心已顺观诸法。彼如是善忆念观已，为未生诸不<a>善恶</a>法令不生故，起欲修勤精进，持心等正行；为未生诸善法令生故，起欲修勤精进，直心等正行；已生诸不善法为令灭故，起欲修勤精进，持心等正行；已生诸善法为令久住故，复令增长思故，起欲修勤精进，持心等正行。彼发精进已，令成初如意足分，如是第二、第三乃至成第四如意足分。彼成就如意分，能令住一劫若减一劫，或具足行令满精进波罗蜜。如是发精进已，然彼精进回向阿耨多罗三藐三菩提，虽发如是精进，然心不生憍慢。善男子，云何菩萨思禅定行？离意欲、离意灭、离欲静，不依内、不依外，不依色、不依受想、不依识，不依欲、色、无<a>色界</a>，不依空、无相、无愿，不依世间、出世间，不依布施、持戒、忍辱、精进等。善男子，乃至略说一切有想系缚等名为禅。如是修诸禅，然彼禅回向阿耨多罗三藐三菩提，虽思修此禅，然不起我慢等心。善男子，云何菩萨修智？彼作如是念：&lsquo;无量无边众生界令入涅槃，然无一众生可入涅槃。何以故？如佛所说一切法法<a>无我</a>、无众生、无命、无寿、无富伽罗。&rsquo;如是修观智，然彼智回向阿耨多罗三藐三菩提，虽观修般若，然不起我慢等心。善男子，如是菩萨摩诃萨乐菩提心。&rdquo;</p>
<p style="text-align: left">　　尔时，世尊欲重宣此义，而说偈言：</p>
<p style="text-align: left">　　&ldquo;犹如摩尼珠，&nbsp;显于宝藏中，</p>
<p style="text-align: left">　　师以加功用，&nbsp;倍明于本色。</p>
<p style="text-align: left">　　成就如是性，&nbsp;求正菩提心，</p>
<p style="text-align: left">　　二边既寂静，&nbsp;令魔不得便。</p>
<p style="text-align: left">　　&ldquo;善男子，云何菩萨乐法成就？善男子，若菩萨性乐法、喜法、爱法，彼若见沙门、若婆罗门，所有资用命具饮食等事，彼能奉上。彼世间所有受用等，根茎枝叶华果等，彼收已施诸众生。持诸法者，令往<a>礼拜</a>恭敬合掌迎接已殷重敬纳，心有所疑处问于正义，是以持法者随所闻义善能解释。彼于闻法者起世尊想、善知识想，起同世间诸海想，起和尚想、阿阇梨想，久失导时世间旷野生难中能访觅起访觅想，久远愚者闇闭目开故令起<a>觉悟</a>想，坠没世间烦恼泥中而起济拔之想，久远失正路为作导师故而起导师之想，久伏在世间牢狱能解故而起解者想，久远著患疗治故而起良医之想，以烦恼火焦灭身令住灭故而起大云雨想。彼为法、为法因故，能忍寒热风雨蚊虻等，亦忍饥渴，或见他人受乐报者，不起希求乐心。然作如是念：&lsquo;唯我世间独乐，而我能闻正法。&rsquo;彼为是事故，为彼因彼缘故，不生忧悲苦恼恨等。彼如是离忧悲苦恼等已，发如是心：&lsquo;我堪能荷负如来所说一法句故，在阿鼻地狱住一劫若减一劫。&rsquo;彼如是无疲倦心已，自然不行诸行，而得一切种智，未得诸佛法而令速得。善男子，以是义故，菩萨名为乐著诸法。&rdquo;</p>
<p style="text-align: left">　　尔时，世尊欲重宣此义，而说偈言：</p>
<p style="text-align: left">　　&ldquo;大智乐诸法，&nbsp;而成诸佛子，</p>
<p style="text-align: left">　　亲近正妙法，&nbsp;而不生疲倦。</p>
<p style="text-align: left">　　敬心求正法，&nbsp;诸深心佛子，</p>
<p style="text-align: left">　　及以心忆持，&nbsp;亦显正妙行。</p>
<p style="text-align: left">　　&ldquo;善男子，云何菩萨摩诃萨正观诸法？善男子，若菩萨作如是观：一切诸法犹如幻，迷惑凡夫故；一切诸法如梦，不实故；一切诸法如水中月，非事故；一切诸法如响，非众生故；一切诸法如影，计妄想故；一切诸法如响，声生灭坏故；一切诸法生灭坏，缘假成故；一切诸法本不生不移，同真如体故；一切诸法不灭，本不生故；一切诸法无作，无作者故；一切诸法如虚空，不可染故；一切诸法定寂灭，性不染故；一切诸法无垢，离一切诸垢故；一切诸法性灭，离烦恼故；一切诸法非色，不可见故；一切诸法离心境界，无体性故；一切诸法不住，灭诸毒故；一切诸法不可求，灭爱憎等心故；一切诸法无著，离烦恼境界故；一切诸法如毒蛇，离善巧方便故；一切诸法如<a>芭蕉</a>，无坚实故；一切诸法如水沫，体性弱故。善男子，菩萨如是观名为正观诸法。&rdquo;</p>
<p style="text-align: left">　　尔时，世尊欲重宣此义，而说偈言：</p>
<p style="text-align: left">　　&ldquo;一切法如幻，&nbsp;迷惑愚迷者，</p>
<p style="text-align: left">　　虚危犹如梦，&nbsp;汝等如是持。</p>
<p style="text-align: left">　　法如水中月，&nbsp;亦如响等事，</p>
<p style="text-align: left">　　复如影像等，&nbsp;智者诸不觉。</p>
<p style="text-align: left">　　&ldquo;善男子，云何菩萨摩诃萨行法顺法等？善男子，若菩萨摩诃萨，观色无常，而不厌离色，欲证于法已，正智助法界同用等法善自观入，善持彼者诸相，善思善记。彼记此相善持、善修、善记已，自然行法界等行。受想行识亦观无常，然不厌离识，等之入法界已，正智助同法界等法善自观达，亦记彼相善持、善修、善记已，自然入法界等行。如无常，苦、空、无我亦尔。彼观色无常已，于色中不生恐怖惊等。何以故？色是妄想颠倒所起，然彼如实知。观受、想、行、识无常，乃至于识中，不恐不怖不惊。何以故？识者妄想颠倒所起故，然彼如实知。善男子，譬如善巧幻师或幻师弟子，化作种种幻事象兵、马兵、车兵、步兵，彼智者见已不生恐怖惊等。何以故？彼如实知是幻师所作不实，未曾有虚诳作。菩萨亦如是，观色无常已，于色中不生恐怖惊等。何以故？色是妄想颠倒所起，然彼如实知。观受、想、行、识无常已，乃至于识中不生恐怖惊等。何以故？识者妄想颠倒所起故，然彼如实知。&rdquo;</p>
<p style="text-align: left">　　尔时，净无垢妙净宝月王光菩萨白佛言：&ldquo;世尊，云何菩萨观诸色无常，然不厌离色，而证法界已，正智观入助法界等法？&rdquo;</p>
<p style="text-align: left">　　尔时，世尊告净无垢妙净宝月王光菩萨言：&ldquo;善男子，吾当为汝分别说喻。善男子，譬如有智男子，常事诸毒，善持、善覆、善惜，起我相已种种庄严具贸易，然是不食彼毒，勿令我因此事断其正命。菩萨亦如是，向涅槃心，润向涅槃，顺向涅槃，近取涅槃，然不证彼涅槃。何以故？勿令我因于此事退菩提行。善男子，譬如有人事其火神，然彼人日夜香华等供养恭敬尊重赞叹亲侍。然彼人不作是念：&lsquo;我以事火供养恭敬尊重赞叹，亲近已我以二手接取之。&rsquo;何以故？勿令我因此事于身有苦、于心有恼。菩萨如是，向涅槃心，润向涅槃，顺向涅槃，及取涅槃，然彼不证涅槃。何以故？勿令我因此事退菩提行。&rdquo;</p>
<p style="text-align: left">　　尔时，净无垢妙净宝月王光菩萨白佛言：&ldquo;世尊，如我知世尊所说意趣，菩萨者应住世间。&rdquo;</p>
<p style="text-align: left">　　佛言：&ldquo;如是，如是，善男子，菩萨应住世间。&rdquo;</p>
<p style="text-align: left">　　问曰：&ldquo;世尊，云何菩萨住世间，而不以世间诸患所染？&rdquo;</p>
<p style="text-align: left">　　佛言：&ldquo;善男子，为此事故略说一喻。善男子，譬如咒术之人，以大咒术力故，诸恶毒紊叩扰?罚?槐巳瞬灰源耸露掀涿??：我怨剩恳员巳松仆&ugrave;镏涫趿?省Ｆ腥?嗳缡牵?惺兰渥&isin;兰洌?&isin;兰湟眩?笾欠奖阒淞?剩?仓罘衬斩旧叨?酉繁??嗯?凶∽?裕?腥?灰源耸鹿视谄刑岫?型嘶埂：我怨剩勘顺删痛笾欠奖阒淞?省</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>