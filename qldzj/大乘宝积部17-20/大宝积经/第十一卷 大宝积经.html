<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十一卷 大宝积经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十一卷 大宝积经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第十一卷 大宝积经</strong></p>
<p style="text-align: left">
	　　西晋<a>三藏</a>法师竺法护译</p>
<p style="text-align: left">
	　　密迹金刚力士会第三之四</p>
<p style="text-align: left">
	　　密迹金刚力士复谓寂意<a>菩萨</a>：&ldquo;何谓为如来心秘要？其业清净。所以因缘？一切诸天子所生，以一识慧寿八万四千劫，又其神识不转不变，以为余识乃至定意还得<a>寿命</a>；从彼终没，因其所行受身而生。如是，寂意，如来从其夜得成佛道，至灭度日，于其中间，如来无疑亦不回转，心无思行，心无游行，心无不坚，心无所合，心无所散，心无乱，心无移，心无游，心无护，心无寂，心无失时，心无迷，心无求理，心无暗，心无生，心无喜，心无怯，心无住，心无往，心无想，心无望，心无求想，心无消灭，心无所观，心无御识，心无住处，心无观他，心目无睹，耳无所听，无鼻口身，心无想念，意不倚色，无声、香、味、细滑，心不依法，心无乐处，心不非乐，心不住内亦不住外，心不入法，心不越慧，心不观过去，心不观当来，心不观现在，心如来圣，心清净巍巍。其心不造罪福之业，于一切法，慧无挂碍而普示现已。心清净，不见他人心不清净。其所见者亦无所观，若所观者亦无<a>妄想</a>，察无放逸，睹所观见亦无驰骋，观有所见永无所见。如来所见，不肉眼视，不天眼睹，不慧眼察，不<a>法眼</a>看，不佛眼观，不合天耳听，不合观他心，不杂念识过去世事，不依神足而为变化，不倚所有，诸漏已尽，于一切法悉无合会，应于诸法无所挂碍。其无吉祥，无有众业，永无所行。其慧所住，犹若本无，皆知一切众生心行。十种力业、四<a>无畏</a>慧、十八不共诸佛之法，是亦若斯，进退无业，舍心<a>意识</a>，不离如来三昧定住，普造一切诸佛道事。一切诸法慧无挂碍，悉无所著。</p>
<p style="text-align: left">
	　　&ldquo;犹如，寂意，如来至真化如来像；其化如来，<a>无心</a>意识、身口意，其行所在至真示现，随时能作佛事，化亦无想，亦无求念。如是，寂意，道心如斯，犹如来化等无有异。其所化者所念无念，无身口心，因缘进退，目睹见之，皆作佛事，亦无所有，所谓化者悉无所行。诸法如化，如来解是，成最正觉。已成正觉，如来慧识不住五阴，无十八种，亦无诸入，不住内外，无善无不善，无现世，无度世，无有漏无不漏，无尘劳诤讼之厌，不住无为有数无数，无有三世去来今行周旋往返，不住有为有所观察也，不住无为观也。其慧亦如是，悉无所住。如来至真处于一切众生志性，显仁慈慧，无所伤害，救济危厄。寂意当知，是如来秘要，若有所入，其所班宣无不普达。又有寂意，如来秘要不可限量，所宣秘密不可得底。&rdquo;</p>
<p style="text-align: left">
	　　密迹金刚力士说如来秘要品时，无央数诸佛世界六返震动。其大光明照于十方，睹于十方无量佛土。天雨众华，箜篌乐器不鼓自鸣。无央数人皆发无上正觉道意，不可计菩萨逮得无所从生法忍，不可限人逮得柔顺法忍，倍复不可计菩萨得一生补处，德本淳淑。以是因缘故，十方所在诸佛国土，各各在诸佛<a>世尊</a>，于贤劫中，众菩萨等净修梵行。是诸菩萨以法供养，皆各散华，奉事贡上密迹金刚力士。其所散华化成华盖，承佛威神，是诸华盖一切咸来，在于佛所，而绕佛及密迹金刚力士三匝，普覆众会。又其宝盖住<a>虚空</a>中，当于佛上，从宝盖出如是比好妙音声：&ldquo;唯然！世尊，贤劫菩萨遣我等来，供养大圣及密迹金刚力士。奉法供养，及班宣是如来至真不可思议所说秘要，皆佛威变之所为也。&rdquo;</p>
<p style="text-align: left">
	　　尔时，一切诸来众会，闻说是法，欣然大悦，皆共叉手，咸礼稽首密迹金刚力士，益加恭敬，现若干变，宣说是言：&ldquo;我等世尊，为得善利，获无极庆，乃逮得见密迹金刚力士，值闻如来不可思议秘要言教！若有众生，得致闻是经典之要而信乐者，以近道业，不怀狐疑，未曾犹豫入佛训诲，则当观之，为不退转，当至无上正真道也。&rdquo;</p>
<p style="text-align: left">
	　　时，佛嗟叹密迹金刚力士言：&ldquo;善哉！善哉！快说是言，诚如宣意。&rdquo;复告寂意菩萨：&ldquo;大士，如来功勋，甚奇<a>真谛</a>，四无所畏！是经典者，如密迹金刚力士所可咨嗟，快说至训。斯诸正士，诸佛尊法道慧巍巍如是。其闻是法，不恐不怖，心不怀惧，解义所趣。若复受持能讽诵学，广为人说，不久受决。当作是观，疾逮无上正真之道，成最正觉。&rdquo;</p>
<p style="text-align: left">
	　　尔时，彼众会场地，正其中间，于世尊前，地寻时劈裂，深六十八百千由旬，自然出水渧大如车釭，上虚空中高至梵天，洒三千<a>大千世界</a>。佛告寂意：&ldquo;汝宁见此其大渧水上虚空中，洒乎三千大千世界地乎？&rdquo;</p>
<p style="text-align: left">
	　　对曰：&ldquo;已见！天中之天，唯然大圣，垂愍唯说何所先瑞？&rdquo;</p>
<p style="text-align: left">
	　　佛告寂意：&ldquo;仁当知此，今斯水渧，地无思想，无所裂坏，水自然出；诸法师等亦复若斯，若以受持是经至要，住如上教而奉行法，皆当裂坏六十二见众邪疑网，逮得于此不可尽明法辩才之慧。斯诸正士为诸众生，快说<a>正法</a>普悦众心。又寂意，知是经典者，尽脱众恶三塗之难乎！&rdquo;</p>
<p style="text-align: left">
	　　时，贤者<a>舍利弗</a>前白佛言：&ldquo;今贤劫中诸菩萨众，在于十方诸佛世界净修梵行。云何于是密迹金刚力士，期诸菩萨后成佛时，皆当手执金刚侍从后乎？&rdquo;</p>
<p style="text-align: left">
	　　佛言：&ldquo;且止！<a>舍利</a>弗，是不可思议。诸天世人得闻是言，将无怪惑，菩萨所行或能不信。&rdquo;</p>
<p style="text-align: left">
	　　舍利弗复白佛言：&ldquo;若有学人植众德本，当信乐之。我等咸当受如来命。&rdquo;</p>
<p style="text-align: left">
	　　佛言：&ldquo;汝宁见此密迹金刚力士住侍佛后乎？&rdquo;</p>
<p style="text-align: left">
	　　答曰：&ldquo;已见！&rdquo;</p>
<p style="text-align: left">
	　　佛言：&ldquo;以<a>神通</a>力本愿所致，常当供养诸菩萨众，于贤劫中当成佛时，密迹力士常应侍之，亦如侍我也。是舍利弗，密迹金刚力士，皆于贤劫诸菩萨众常当侍卫。贤劫诸佛以神通力，皆是本宿<a>自在</a>誓愿。&rdquo;</p>
<p style="text-align: left">
	　　佛言：&ldquo;舍利弗，正使三千大千世界一切众生将来成佛，皆当须侍。得佛道时，亦执金刚悉卫侍后，而自示现。虽尔变化，又此正士神足之德，建立圣威未曾损耗。舍利弗，宁见<a>弥勒</a>菩萨，今密迹金刚力士常侍其后？&rdquo;</p>
<p style="text-align: left">
	　　答曰：&ldquo;已见！世尊，以是之故承佛圣旨，从古以来未曾闻斯。&rdquo;</p>
<p style="text-align: left">
	　　佛告舍利弗：&ldquo;常侍弥勒，汝等不见也。亦在他方诸佛国土诸菩萨来，天帝释、梵及四天王，见密迹金刚力士侍于弥勒菩萨之后。又时其余贤劫之中，弥勒菩萨及余菩萨化作亿百千垓诸菩萨众，皆在其后而侍化人，开度众生。以是正士所建立威，不可思议神足威变巍巍如是，具足众德，六通慧力，不可限量。&rdquo;</p>
<p style="text-align: left">
	　　于是寂意菩萨谓密迹金刚力士曰：&ldquo;岂能屈意班宣如来修勤苦行，庄严道树，降伏魔官，而转法轮造立至谛！仁者所明，具说意旨。&rdquo;</p>
<p style="text-align: left">
	　　密迹金刚力士谓寂意曰：&ldquo;其功德勋不可限量！假使住命一劫称其至德，不能具宣讲论意旨，承佛威神粗举其要。&rdquo;又曰：&ldquo;寂意，菩萨所行，不以一事修勤苦行。菩萨行法为外异学，欲济危厄故示现义，各以随宜从其身行，多少明宣显其威仪，因而得化外学众邪；现身最胜，尊豪难逮，所行勤苦甚不可及，示现菩萨威仪礼节，一切外学众邪异业所不能逮。菩萨在彼，住一章句解无量义，或现上方，或现日月周旋往返，或现神通飞行仙人隐处，或现儒林、国师、<a>居士</a>，或现宗长、圣帝四王，或现帝释、梵天、转轮圣王，或以自<a>现行</a>不具足，或现其身卧荆棘上，或现卧[麥+弋]草上，或卧土上，或现所卧，或畏、或无所畏，或现卧处，或现坐食果，或现弊衣，或卧泡上，或现赭衣，或现裸形所共游居，或现服食犹孝子睒，或现恶食，或现食豆谷，或现食麻米，或现食萝菔若芋芜菁，或以食餔若食菜茹，或食荆棘，或服叶华实，或现食枣果，或能一食，或再食，或现常食，或现七日一食，或现十五日一食，或有一月一食，或服一渧酥，或服一渧油，或服一渧蜜，或服一渧水，或服一渧乳，或现不食，或现<a>常住</a>，或现常坐。如是，寂意，是及余行不可称计威仪礼节，是为菩萨所现苦行。菩萨所现勤苦之行，具足六年，不但一行威仪礼节，行若干种示现具足，复以超是坚固勤修精进。又诸众生不见如来若干品威仪礼节，亦不能知菩萨所为。若有众生能<a>修行</a>道，如其所行举动进止威仪礼节，以是开化使得度脱。若见菩萨威仪礼节，乃能睹之。菩萨所行观无妄想。是为菩萨所行勤苦，具足开化六十垓人三百万诸<a>天人</a>民，皆入道业。尔时，菩萨行微妙业。又菩萨行在于所生，坐宝交露高阁之台，而示现生无众患难，永得安隐三昧常定，而反示现六年苦行，复见起去。彼时诸天求于法乐，若志经典，不慕世俗，住菩萨边无有异业，唯班宣法是为菩萨。时，有菩萨名曰法种，好乐大乘入于大哀。复有法典，名入不可思议法门，又号普摄降伏众邪一切诸魔，入苦难慧永获大安。&rdquo;</p>
<p style="text-align: left">
	　　密迹金刚力士谓寂意菩萨：&ldquo;菩萨勤行竟六年已，辄如所现精进威仪，从其座起，诣于尼连闲静河边。顺示从世故，到闲静流河水际，洗身清净，渡河水去，往至他处而独立焉。有弥迦女名善荫，构千头牛而取其乳，展转相饮，取后淳湩用作湩糜，在釜跳上数十丈。女怪所以，梵志占之：&lsquo;临成佛者，乃应服耳！&rsquo;时女赍往诣菩萨所，及六万天龙鬼神、揵沓和等，各各赍食奇异甘膳，诣菩萨所，各自启曰：&lsquo;唯愿垂愍，受是供养。&rsquo;于时菩萨受善荫弥迦女乳糜服食，亦取一切六万天龙鬼神、揵沓和妻饭，示现皆食。诸来施者各各自见，独受其食不见他人，他人亦不知之。时，一一人各自念言：&lsquo;菩萨独念取我供食，当逮无上正真之道，成最正觉！&rsquo;以是喜悦发大道意，应时得立不退转地。是为名曰受供膳食。开化众生故，现六年勤苦行业。&rdquo;</p>
<p style="text-align: left">
	　　密迹金刚力士谓寂意曰：&ldquo;是为菩萨随其世俗受供而食，使身气力充备安和，往诣树下。又有地神名善地天子，告诸天子及余地行天神：&lsquo;持地不动，莫令肃震。断众爱欲及诸结著菩萨，已到于树王下。&rsquo;严净其地，次第诸施，欢然三千世界自然清净，散华<a>烧香</a>，香水洒地。迦留迹天持华鬼神下其天宫，住虚空中，见菩萨欣然雨种种华。其四天王与其眷属，至四方域，以紫磨金网缦妙帐，周遍覆盖三千佛土，以供养佛。天帝释梵前有大神足，庄严如意，咨嗟三千世界。忉利天、焰天各紫磨金帐而交露之，绀琉璃帐覆三千大千佛土供养。兜率天珠校露帐校饰，供养如来巍巍堂堂；及诸天王微妙甚好如紫磨金，其心大悦供养如来，雨好真珠。化善天王，以明月珠光明晃耀，白玉银帐，演其和音流布十方，令三千世界莫不悦豫；乃至诸天清净众宝威神，无量无垢显明。他化自在天化作一帐众宝合成，普奉事佛。诸天龙神、阿须伦、迦楼罗、真陀罗、摩休勒，各以神足圣力示现庄严，修治一切欲界。&rdquo;</p>
<p style="text-align: left">
	　　力士谓寂意：&ldquo;尔时有大梵天王，名曰威神自在，主三千世界，极尊无量。其菩萨行往睹佛树，又是天王告诸梵天：&lsquo;诸仁当知，是菩萨大士，于过去佛修治正行，植众德本，稽首归命无数诸佛；大愿不动，坚强意固，志不患厌，皆兴一切诸菩萨行，奉修诸度所度无极，悉于其地而得自在；志性普和，善修清净，尽入一切众生根本，皆通一切如来秘要，悉度魔事。其众德本不依仰人，为诸如来，善修建立无上道法，为大导师救济众生；班宣经典，一切众生合一勇猛，拔乎魔境永无魔业；晓了道法，为大医王疗众生病，服<a>解脱</a>冠为大法王，演智慧光无极圣帝，不为世俗八法所拘。犹如莲华不著尘水，执持诸法未曾忽忘；犹如江海智不可限，如须弥山不可动摇，净洗其心如水洗垢，终不自大常行谦下；如明月珠去冥众浊，于一切法而得自在；积众德本，犹如梵天天上第一。往诣树下降伏众魔，逮得无上正真之道，为最正觉，具足诸佛十种力、四无所畏、十八不共诸佛之法，转大法轮为师子吼，充满一切润以法施；欲净一切众生道眼，摄取诸法，弃外邪业九十六种；具足本愿，好见诸佛十方境界，大圣威德游得自在，第一诸度所济无极。汝等仁者，常当谦恪恭诸菩萨。&rsquo;于是自在梵天，于诸天前说是颂曰：</p>
<p style="text-align: left">
	　　&ldquo;&lsquo;清净正行，&nbsp;决上妙法，&nbsp;愍伤<a>世间</a>，&nbsp;哀及诸天。</p>
<p style="text-align: left">
	　　天中之天，&nbsp;天人中尊，&nbsp;大圣今往，&nbsp;诣佛树下。</p>
<p style="text-align: left">
	　　当降伏魔，&nbsp;及与官属，&nbsp;逮得正觉，&nbsp;成一切智。</p>
<p style="text-align: left">
	　　已乐备悉，&nbsp;最正觉业，&nbsp;便复以转，&nbsp;正法之轮。</p>
<p style="text-align: left">
	　　大智无穷，&nbsp;大师子吼，&nbsp;可悦一切，&nbsp;众生之心。</p>
<p style="text-align: left">
	　　以清净故，&nbsp;致妙法眼，&nbsp;导师往诣，&nbsp;于佛树下。</p>
<p style="text-align: left">
	　　降弃众魔，&nbsp;消外异学，&nbsp;皆悉具足，&nbsp;本宿誓愿。</p>
<p style="text-align: left">
	　　正觉法身，&nbsp;所见无倦，&nbsp;其时导师，&nbsp;往诣佛所。</p>
<p style="text-align: left">
	　　善哉一切，&nbsp;皆共和同，&nbsp;当好庄严，&nbsp;三千界地。</p>
<p style="text-align: left">
	　　是以校饰，&nbsp;于其欲界，&nbsp;色无<a>色界</a>，&nbsp;庄严如是。</p>
<p style="text-align: left">
	　　善哉梵天，&nbsp;其心仁和，&nbsp;此三千国，&nbsp;一切严净。</p>
<p style="text-align: left">
	　　如是欲界，&nbsp;以清净好，&nbsp;所见供养，&nbsp;复过于彼。</p>
<p style="text-align: left">
	　　名香木櫁，&nbsp;众华顺义，&nbsp;斯宝光明，&nbsp;鼓众伎乐。</p>
<p style="text-align: left">
	　　其有睹者，&nbsp;莫不欣喜！&nbsp;而梵天王，&nbsp;普三千界。</p>
<p style="text-align: left">
	　　从梵天王，&nbsp;至迦尼吒，&nbsp;各各梵天，&nbsp;平生清净。</p>
<p style="text-align: left">
	　　在虚空中，&nbsp;神尊复尊，&nbsp;有天中天，&nbsp;见净复净。</p>
<p style="text-align: left">
	　　六十亿载，&nbsp;诸天来会，&nbsp;为于菩萨，&nbsp;严金刚场。</p>
<p style="text-align: left">
	　　下诸天华，&nbsp;而雨供养，&nbsp;众香香水，&nbsp;以用洒地。</p>
<p style="text-align: left">
	　　众宝妙床，&nbsp;施设诸座，&nbsp;严净校饰，&nbsp;佛树下坐。</p>
<p style="text-align: left">
	　　我等导师，&nbsp;一切咨嗟，&nbsp;随所安处，&nbsp;令其清净。&rsquo;&rdquo;</p>
<p style="text-align: left">
	　　时，密迹金刚力士谓寂意菩萨：&ldquo;时菩萨往而坐树下，于其足底生千辐相，从出光明。其光遍照斯佛国土，靡不周至；一切<a>地狱</a>、畜生、饿鬼、一切众人苦恼休息。又大光照黑耳地狱，时黑耳地狱蒙世尊光，<a>欢喜</a>踊跃，众云集焉。于时诸天咸说颂曰：</p>
<p style="text-align: left">
	　　&ldquo;&lsquo;紫磨金色光，&nbsp;从天中眉出，</p>
<p style="text-align: left">
	　　来照我等身，&nbsp;令心中欣然。</p>
<p style="text-align: left">
	　　我值过去佛，&nbsp;睹见好瑞应，</p>
<p style="text-align: left">
	　　大雄必不疑，&nbsp;佛定出世间。</p>
<p style="text-align: left">
	　　善哉杂饰鬘，&nbsp;香华及涂熏，</p>
<p style="text-align: left">
	　　紫金明珠成，&nbsp;右手执持衣。</p>
<p style="text-align: left">
	　　鼓其妙伎乐，&nbsp;而受彩幡盖，</p>
<p style="text-align: left">
	　　亦竖其大幢，&nbsp;供养于世尊。</p>
<p style="text-align: left">
	　　诸地狱中人，&nbsp;蒙光普清净，</p>
<p style="text-align: left">
	　　以供奉于佛，&nbsp;承事于大圣。&rsquo;</p>
<p style="text-align: left">
	　　&ldquo;于时，黑耳大地狱中，王与中宫俱，其所集众，一切各持华香、杂香、泽香、衣服、幢盖、幡彩、伎乐，出其宫宅上虚空中，化作宝云，雨明月珠、名香木櫁及栴<a>檀香</a>、众华真珠，承龙大神神足变化，诣菩萨所，稽首足下，右绕三匝，与其眷属各以所执供养之具，进上菩萨作其伎乐。以是颂偈，而叹世尊：</p>
<p style="text-align: left">
	　　&ldquo;&lsquo;犹如有宝地，&nbsp;庄严杂丰妙，</p>
<p style="text-align: left">
	　　佛树华果茂，&nbsp;获坐其道场。</p>
<p style="text-align: left">
	　　如河定不流，&nbsp;若月住虚空，</p>
<p style="text-align: left">
	　　成佛普一切，&nbsp;降伏魔官属。</p>
<p style="text-align: left">
	　　世尊众祐曜，&nbsp;犹如日盛光，</p>
<p style="text-align: left">
	　　若如重六通，&nbsp;蜂王宣和音。</p>
<p style="text-align: left">
	　　演其光明慧，&nbsp;如梵天须轮，</p>
<p style="text-align: left">
	　　今日众祐现，&nbsp;充满藏无限。</p>
<p style="text-align: left">
	　　日月珠火光，&nbsp;天帝释梵曜，</p>
<p style="text-align: left">
	　　能仁光适出，&nbsp;皆覆蔽其明。</p>
<p style="text-align: left">
	　　光现我宫殿，&nbsp;知佛兴乎世，</p>
<p style="text-align: left">
	　　显瑞应欢喜，&nbsp;知今佛出现。</p>
<p style="text-align: left">
	　　见闻拘留孙，&nbsp;拘那牟尼佛，</p>
<p style="text-align: left">
	　　迦葉诣佛树，&nbsp;适闻音供之。</p>
<p style="text-align: left">
	　　见于无等伦，&nbsp;瑞应与彼同，</p>
<p style="text-align: left">
	　　心生欢喜悦，&nbsp;今必当有佛。</p>
<p style="text-align: left">
	　　世尊我善利，&nbsp;得广供养佛，</p>
<p style="text-align: left">
	　　以四事世光，&nbsp;奉信行恭敬。</p>
<p style="text-align: left">
	　　所积功德福，&nbsp;具足奉明眼，</p>
<p style="text-align: left">
	　　是世光明曜，&nbsp;成佛无等伦。&rsquo;</p>
<p style="text-align: left">
	　　&ldquo;尔时，菩萨往到迦邻龙王所止土界。龙王见佛，心中欣然，自出其室，往诣佛树，住佛之右。又有一人名曰吉安，遥住视佛，因求好草，手执此草，观菩萨至诣佛树下。诸天宣畅柔软微妙咨嗟德音，安隐巍巍可意快乐无上之德，绕佛转进。其草香好香风流布，靡丽光泽好细无量，犹如天衣。如是好草以时执持，往到其所，以此好草贡与菩萨，稽首足下，右绕七匝，以仁和心至不退转，发无思议无上正真之道，心自念言：&lsquo;不当作是非宜之行，所观若斯，无吉不来。&rsquo;乃至吉安，以时施与菩萨之草，当发无上正真道意。所以者何？本愿所致。</p>
<p style="text-align: left">
	　　&ldquo;寂意当知，吉安乃往宿世本愿作是。所以者何？我忆识念，寂意菩萨，乃往过去无央数世经九十一劫，维卫佛时兴出乎世，如来、至真、等正觉、明行成、为善逝、世间解、无上士、道法御、天人师，号佛世尊。其佛世时，有千<a>比丘</a>净修梵行。彼时世尊授是千比丘决，在贤劫中当成无上正真之道，为最正觉。时于会中，有一长者，名曰有志，闻授菩萨决，心自念言：&lsquo;我于贤劫当成如来，逮最正觉，则不违宜。吾于彼世见施好草时，布师子座，甚妙严净，仁和安然，缘是则发无上正真之道。&rsquo;</p>
<p style="text-align: left">
	　　&ldquo;寂意，欲知尔时有志长者，今吉安是也。以是之故当作是观，如其本愿致吉安行。彼以随时施与好草，所可因号，后成佛时，名如来至真宝净师子。尔时，菩萨以授好草布佛树下；又上树神乃至虚空一万天女，各以衣咽⒑锰旎??魅∠慊?⒃酉恪⒃笙悖???腥???鬃骼瘢?鞒种诨?汜Ω枪┭?腥??源嗽拊唬		

	
	

		</div></div><hr><script charset='utf-8' src='../../js/footer.js'></script></body></html>