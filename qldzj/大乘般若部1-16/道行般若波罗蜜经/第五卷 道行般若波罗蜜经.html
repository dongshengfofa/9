<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 道行般若波罗蜜经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 道行般若波罗蜜经</center></div><div class='fo'><center>经文出处:来自无量光明网</center><br/><br>
			<h>照明品第十</h>
<p>　　佛言：&ldquo;于般若波罗蜜中，多有起魔因缘者至使得断。&rdquo;</p>
<p>　　<a>须菩提</a>白佛言：&ldquo;如天中天所说，若有<a>菩萨</a>多有危害。所以者何？用极大尊为难得故至使有害。般若波罗蜜亦如是，天中天，多有起因缘者，及新学发意者所知甚少，其心不入大法，亦不讽诵般若波罗蜜，是人以为魔所得。&rdquo;</p>
<p>　　佛语须菩提：&ldquo;如若所言，新发意者所知甚少，其心不入大法，亦不讽诵般若波罗蜜，是为魔所得已，自起魔因缘至使得断。若善男子、善女人取持学般若波罗蜜讽诵读者，悉是佛威神。何以故？弊魔不能制令得断，是者以为怛萨阿竭阿罗诃三耶三佛之所制持。</p>
<p>　　&ldquo;譬若母人一一生子，从数至于十人，其子尚小，母而得病不能制护无有视者；若母安隐无他，便自养长其子令得<a>生活</a>，寒温燥湿将护视之，是者即<a>世间</a>之示现。如是，须菩提，怛萨阿竭阿罗诃三耶三佛念般若波罗蜜其所持者，若有讽诵书者，复十方现在诸佛常念般若波罗蜜，是者即怛萨阿竭阿罗诃三耶三佛于萨芸若而示现。怛萨阿竭阿罗诃三耶三佛者，从是中自致得萨芸若。其有以成佛者，若未成佛，甫当成佛，皆从般若波罗蜜，自致成阿惟三佛怛萨阿竭阿罗诃三耶三佛。是萨芸若慧之所致照明，皆从般若波罗蜜，以是故示现世间。&rdquo;</p>
<p>　　须菩提白佛言：&ldquo;怛萨阿竭阿罗诃三耶三佛，于般若波罗蜜中，照明于世间。何谓般若波罗蜜照明于世间？何所是怛萨阿竭持于世间？&rdquo;</p>
<p>　　佛语须菩提：&ldquo;怛萨阿竭持五阴示现世间。&rdquo;</p>
<p>　　须菩提言：&ldquo;云何于般若波罗蜜示现五阴？何所是般若波罗蜜示现于五阴者？&rdquo;</p>
<p>　　佛语须菩提：&ldquo;无所坏者，以是故得示现，亦无无坏而示现空者，无坏亦无有坏，亦无想，亦无愿，亦无坏，亦无有坏，以是故示现于世间。&rdquo;</p>
<p>　　佛语须菩提：&ldquo;及不可计人、不可计心，怛萨阿竭悉晓知，皆是自然人。如是自然人，如是，须菩提，怛萨阿竭以般若波罗蜜晓知不可计人、不可计心，怛萨阿竭以般若波罗蜜示现持世间。</p>
<p>　　&ldquo;复次，须菩提，若疾心、乱心，怛萨阿竭悉知之。何谓怛萨阿竭悉知之疾心、乱心？其法本者无疾无乱，以是故知之。何谓知疾知乱？其有当尽者以尽，以是故知之。其有爱欲心者，知是为爱欲心；其有瞋恚心者，知是为瞋恚心；其有愚痴心者，知是为愚痴心。知爱欲心之本无爱欲心，知瞋恚心之本无瞋恚心，知愚痴心之本无愚痴心，是者，须菩提，令我得萨芸若者般若波罗蜜。何以故怛萨阿竭无爱欲心？用无爱欲心，悉知其心之本亦无爱欲心，以是故，怛萨阿竭心无有爱欲。何以故怛萨阿竭无瞋恚心？用无瞋恚心，悉知其心之本亦无瞋恚心，以是故，怛萨阿竭心无有瞋恚。何以故怛萨阿竭无愚痴心？用无愚痴心，悉知其心之本亦无愚痴心，以是故，怛萨阿竭心无有愚痴。如是，须菩提，怛萨阿竭阿罗诃三耶三佛因般若波罗蜜示现持世间。</p>
<p>　　&ldquo;复次，须菩提，怛萨阿竭用人故因般若波罗蜜其心广大无所不知。何谓怛萨阿竭用人故因般若波罗蜜其心广大无所不知？其心者，亦无广，亦无大，亦无去，亦无所至来，以是故，怛萨阿竭用人故因般若波罗蜜其心广大无所不知。</p>
<p>　　&ldquo;复次，须菩提，怛萨阿竭用人故因般若波罗蜜广大其心无所不知。何谓怛萨阿竭用人故因般若波罗蜜广大其心无所不知？其心者无所从来，亦无所住，如是，须菩提，怛萨阿竭用人故因般若波罗蜜广大其心无所不知。</p>
<p>　　&ldquo;复次，须菩提，怛萨阿竭用不可计人、不可计心故因般若波罗蜜无所不知。何谓怛萨阿竭用不可计人、不可计心故因般若波罗蜜无所不知？其心者无所住，亦无所从来灭，以无余故无所不知，其心若空故知不可计人、不可计心悉知，如是，须菩提，怛萨阿竭以般若波罗蜜知不可计人、不可计心悉知。</p>
<p>　　&ldquo;复次，须菩提，怛萨阿竭用人故因般若波罗蜜知不可见心悉知。何谓怛萨阿竭用人故因般若波罗蜜知不可见心悉知？其心者，本净故亦无有想，如是，须菩提，怛萨阿竭用人故因般若波罗蜜知不可见心悉知。</p>
<p>　　&ldquo;复次，须菩提，怛萨阿竭用人故因般若波罗蜜知不可见心悉知。何谓怛萨阿竭用人故因般若波罗蜜知不可见心悉知？其心者，不可以眼见如所从来，如是，须菩提，怛萨阿竭用人故因般若波罗蜜知不可见心悉知。</p>
<p>　　&ldquo;复次，须菩提，怛萨阿竭用人故因般若波罗蜜知欲得是者致是悉知。何谓怛萨阿竭用人故因般若波罗蜜知欲得是者致是？知一切色从不可得获而生生，痛痒、思想、<a>生死</a>、识亦不可得获而生生。</p>
<p>　　&ldquo;如是，须菩提，怛萨阿竭云何知欲得是者因致是？从死至死，是即为色；从死至不死，是亦为色；从不死至不死，是亦为色；亦不有死，亦不无死，是亦为色；痛痒、思想、生死、识从死至死，是亦为色；识者从死至不死，是亦为色；识者从不死至不死，是亦为色；识者亦不有死，亦不无死，是亦为色；识有人、<a>无我</a>世者，是亦为色；无人、有我世者，是亦为色；有望、无望、无我世者，是亦为色；亦不有望，亦不无望，亦无我世，是亦为色；有望、有我、有世、痛痒、思想、生死、识，是亦为色；无望、无我、无世、无识，是亦为色；亦不无望，亦不有望，亦无我识，是亦为色；得我世与无世，是亦为色；我世不可极，是亦为色；我世有极无极，是亦为色；我与世亦不有极，亦不无极，是亦为色；痛痒、思想、生死、识亦尔，我与世识亦不可极，是亦为色；我与世识有极无极，是亦为色；我与世识亦不有极，亦不无极，是亦为色；是命，是身，是亦为色；非命，非身，是亦为色；痛痒、思想、生死、识亦尔。</p>
<p>　　&ldquo;如是，须菩提，怛萨阿竭知欲得是者因致是。何谓怛萨阿竭知欲得是者因致是？怛萨阿竭知色之本无，如知色本无，痛痒、思想、生死、识亦尔。</p>
<p>　　&ldquo;何谓知识？知识之本无。何所是本无？是欲有所得者，是亦本无怛萨阿竭，亦本无因慧如住。</p>
<p>　　&ldquo;何谓所本无？世间亦是本无。何所是本无者？一切诸法亦本无。如诸法本无，须陀洹道亦本无，斯陀含道亦本无，阿那含道亦本无，阿<a>罗汉</a>道、辟支佛道亦本无，怛萨阿竭亦复本无，一本无无有异，无所不入，悉知一切。</p>
<p>　　&ldquo;是者，须菩提，般若波罗蜜即是本无，怛萨阿竭因般若波罗蜜，自致成阿耨多罗三耶三佛，照明持世间，是为示现；怛萨阿竭因般若波罗蜜，悉知世间本无无有异。</p>
<p>　　&ldquo;如是，须菩提，怛萨阿竭悉知本无，尔故号字为佛。&rdquo;</p>
<p>　　须菩提白佛言：&ldquo;本无甚深，天中天！是佛菩萨事悉自晓了，谁当信是者？独有得阿罗汉道者，若阿惟越致，怛萨阿竭成阿惟三佛乃能说之。&rdquo;</p>
<p>　　佛语须菩提：&ldquo;本无无有尽时，怛萨阿竭所说亦无有极尽。&rdquo;</p>
<p>　　时，释提桓因与诸欲万天子俱，梵迦夷天与二万天子俱前至佛所，头面著佛足却住一面。</p>
<p>　　诸欲梵天子俱白佛言：&ldquo;天中天所<a>说法</a>者甚深！云何作其相？&rdquo;</p>
<p>　　佛语诸天子言：&ldquo;且听作相著已，无想，无愿，无生死所生，无所有，无所住，是者作其相。其相者若如空住，怛萨阿竭阿罗诃三耶三佛所住相，诸天、阿须伦、龙、鬼、神不能动移。何以故？是相不可以手作，色者不能作相，痛痒、思想、生死、识亦不作相，是相若人、若非人所不能作。&rdquo;</p>
<p>　　佛语诸天子言：&ldquo;若说是空有作者，宁能信不？&rdquo;</p>
<p>　　诸天子白佛言：&ldquo;不信有作空者。何以故？无有能作空者。&rdquo;</p>
<p>　　佛言：&ldquo;如是，诸天子，其相者<a>常住</a>，有佛、无佛相住如故。如是住者故，怛萨阿竭成阿惟三佛故，名怛萨阿竭，即是本无如来。&rdquo;</p>
<p>　　诸天子白佛言：&ldquo;是相者甚深！怛萨阿竭从是成阿惟三佛，其怛萨阿竭所知无所挂碍慧皆从般若波罗蜜，是者即佛之藏。&rdquo;</p>
<p>　　佛语须菩提：&ldquo;怛萨阿竭因般若波罗蜜示现持世间，如是，须菩提，怛萨阿竭恭敬承事是法自致得成，皆从般若波罗蜜。是故怛萨阿竭之所恭敬，因是得佛故，是为报恩。何谓是怛萨阿竭之所报恩者？怛萨阿竭为从是衍得阿耨多罗三耶三菩成阿惟三佛，皆从是衍为无所著，以是故现于报恩。</p>
<p>　　&ldquo;复次，须菩提，怛萨阿竭知识法无有作者，以是故得阿惟三佛，亦不无作故成阿惟三佛，是为怛萨阿竭报恩故示现般若波罗蜜。怛萨阿竭阿罗诃三耶三佛，于诸法无所望，皆从般若波罗蜜，以是故示现持世间。&rdquo;</p>
<p>　　须菩提白佛言：&ldquo;诸法不可知，不可见，何谓般若波罗蜜出怛萨阿竭示现持世间？&rdquo;</p>
<p>　　佛语须菩提：&ldquo;所说诸法不可知、不可见者，谓诸法悉空，以是故不可知。诸法不可获持，以是故不可得见。诸法不可知、不可见者，皆从般若波罗蜜。如是，须菩提，诸法不可知、不可见，为从般若波罗蜜出怛萨阿竭成阿惟三佛示现持世间；故色为不可见，痛痒、思想、生死、识亦不可见，是者般若波罗蜜示现持世间。&rdquo;</p>
<p>　　须菩提言：&ldquo;何谓，天中天，色不可见？何谓痛痒、思想、生死、识为不可见？&rdquo;</p>
<p>　　佛言：&ldquo;不见色因缘生识，是故色为不可见；亦不痛痒、思想、生死、识因缘生识，是故识为不可见。如色、痛痒、思想、生死、识不见，是世间亦不见，其相者亦不见，是世间示现所有，皆从般若波罗蜜。</p>
<p>　　&ldquo;何谓是般若波罗蜜示现持世间？其忧世间是亦为空，其忧世间是亦为恍忽，其忧世间是亦为寂，其忧世间是亦为净，是者即为世间示现。&rdquo;</p>
<h>不可计品第十一</h>
<p>　　须菩提白佛言：&ldquo;极大究竟般若波罗蜜，不可计究竟，不可量究竟，无有与等者究竟，无有边究竟！&rdquo;</p>
<p>　　佛言：&ldquo;极大究竟般若波罗蜜，不可计究竟，不可量究竟，无有与等者究竟，无有边究竟！安隐般若波罗蜜，不可计究竟怛萨阿竭、无师萨芸若，是故般若波罗蜜不可计究竟。</p>
<p>　　&ldquo;何等般若波罗蜜不可量究竟？不可量怛萨阿竭、无师萨芸若不可议，不可称，是故般若波罗蜜不可量究竟。</p>
<p>　　&ldquo;何等般若波罗蜜安隐究竟无有与等者？怛萨阿竭谁能过者，是故般若波罗蜜无有与等者究竟。</p>
<p>　　&ldquo;何等般若波罗蜜无有边究竟？无有边怛萨阿竭、无师萨芸若，是故般若波罗蜜无有边究竟。&rdquo;</p>
<p>　　须菩提白佛言：&ldquo;云何怛萨阿竭、无师萨芸若不可计、不可量、无边？&rdquo;</p>
<p>　　佛言：&ldquo;色、痛痒、思想、生死、识不可计，诸法亦不可计，诸法了无所法，正是中不可计。色、痛痒、思想、生死、识不可思，诸法亦不可量。色、痛痒、思想、生死、识无有边，诸法亦无有边。色、痛痒、思想、生死、识边幅了不可得，诸法边幅了不可得。用何等故，色、痛痒、思想、生死、识无有边幅，诸法无有边幅？色、痛痒、思想、生死、识边幅了不可得无有尽处，诸法边幅了不可得无有尽处。用何等故，色、痛痒、思想、生死、识诸法了不可得边幅无有尽处时？&rdquo;</p>
<p>　　&ldquo;云何？&rdquo;佛言：&ldquo;空处可计尽不耶？&rdquo;</p>
<p>　　须菩提言：&ldquo;空不可计尽。&rdquo;</p>
<p>　　佛言：&ldquo;诸法不可计、不可称、无有边幅，用是故，怛萨阿竭法如是比，不可计、不可称、无有边。怛萨阿竭发心起学不可计、不可称、无有边，本<a>无心</a>无念，譬如空无心无念。有心有念因随是生死。无有边怛萨阿竭法，如空无有边。是法如空不可计，作是说不可计、不可称、无有边。&rdquo;</p>
<p>　　佛说是经时，五百<a>比丘</a>僧、三十<a>比丘尼</a>皆得阿罗汉，六十优婆塞、三十优婆夷皆得须陀洹道，三十菩萨皆逮得无所从生法乐，皆当于是婆罗劫中受决。</p>
<p>　　须菩提白佛言：&ldquo;般若波罗蜜甚深，极大安隐究竟！&rdquo;</p>
<p>　　佛言：&ldquo;般若波罗蜜甚深，极大安隐究竟！萨芸若、须陀洹、斯陀含、阿那含、阿罗汉、辟支佛道，悉从是经出。譬如遮迦越王，所当为者，一切傍臣、所有郡国人民皆属王，亦无所复忧；阿罗汉、辟支佛、佛若诸法，皆从般若波罗蜜中出，皆是经所立。&rdquo;</p>
<p>　　佛言：&ldquo;色、痛痒、思想、生死、识不受不入，须陀洹、斯陀含、阿那含、阿罗汉、辟支佛、萨芸若道不受不入。&rdquo;</p>
<p>　　须菩提问佛言：&ldquo;何等萨芸若不受？何等萨芸若不入？&rdquo;</p>
<p>　　佛言：&ldquo;云何，须菩提，见若罗汉所入处不？&rdquo;</p>
<p>　　须菩提言：&ldquo;不见，天中天，不见是法我所入处。&rdquo;</p>
<p>　　佛言：&ldquo;善哉！须菩提，我亦不见怛萨阿竭所入处。如我怛萨阿竭无所入，萨芸若无所入处。&rdquo;</p>
<p>　　爱欲天子、梵天子俱白佛言：&ldquo;天中天，般若波罗蜜甚深难了。过去佛时所作功德，是辈人于是间闻深般若波罗蜜信者，正使三千大千国土人一切所当为者皆信，皆信已来行过一劫，于是深般若波罗蜜中乐一日念，无量深出彼德有余。&rdquo;</p>
<p>　　佛语爱欲天子、梵天子：&ldquo;正使复有人闻深般若波罗蜜，以得证决所信乐过一劫，其功德不及是辈。&rdquo;</p>
<p>　　爱欲天子、梵天子皆前以头面著佛足，绕三匝而去，却行久远乃旋各归天上，歌叹佛说功德。</p>
<p>　　须菩提白佛言：&ldquo;若有菩萨信深般若波罗蜜者，从何所来而生是间？&rdquo;</p>
<p>　　佛言：&ldquo;如是信者，心无有疑，不厌不喜，乐闻念不欲远离经师，譬如新生犊子心终不远离其母，是菩萨从人道中来生是间。前世学人，今来复得深般若波罗蜜，便信乐不远离也。&rdquo;</p>
<p>　　须菩提白佛言：&ldquo;若有菩萨有时逮其功德，若复从他方佛刹来，若供养佛，乃有从彼来生是间者无？&rdquo;</p>
<p>　　佛言：&ldquo;有。是辈菩萨于他方佛刹供养佛，复从彼来生是间，持是功德于是间便逮得深般若波罗蜜。</p>
<p>　　&ldquo;若复有菩萨从兜术天上来生是间，或从<a>弥勒</a>菩萨闻是深经中慧，今来生是间，持是功德今逮得深般若波罗蜜。</p>
<p>　　&ldquo;若复有菩萨前世佛时，闻深般若波罗蜜不问中慧，来生是间闻深般若波罗蜜，心便有疑，不信乐，不问中慧。何以故？前世有疑故。</p>
<p>　　&ldquo;若复有菩萨前世闻深般若波罗蜜，问中慧一日、二日、三日若至七日，持是功德今复逮得深般若波罗蜜，常乐闻、喜问、信受。</p>
<p>　　&ldquo;若复有菩萨有时欲闻般若波罗蜜，或不欲闻，其心乱数数转如秤乍低乍仰，是辈人适学未发故，使少信不乐得深般若波罗蜜，便厌不欲学弃舍去，如是终不成就，堕罗汉、辟支佛道中。&rdquo;		
		<p class="box marginT">
<a></a> <span></span> <a></a> <a class="a"></a>		

	
	

		<br>
			</p>
<h>譬喻品第十二</h>
<p>　　佛言：&ldquo;譬如大海中，船卒破坏，知中人皆当堕水没死，终不能得度。是船中有板若樯，有健者得之，骑其上顺流堕深得出，知是人终不没水中死也。何以故？用得板樯故。菩萨有信乐，有定行，有精进，欲逮阿耨多罗三耶三菩，不得深般若波罗蜜，不学沤和拘舍罗，是菩萨便堕阿罗汉、辟支佛道中。菩萨有信乐，有定行，有精进，欲逮阿耨多罗三耶三菩，得深般若波罗蜜，学沤和拘舍罗，是菩萨终不中道懈惰，过出阿罗汉、辟支佛道去，正在阿耨多罗三耶三菩中住。</p>
<p>　　&ldquo;譬如有人持坏瓶行取水，知是瓶不能久，当道坏。何以故？瓶未成故。若有菩萨有信乐，有定行，有精进，欲逮阿耨多罗三耶三菩，不得深般若波罗蜜，不学沤和拘舍罗，是菩萨终不能逮萨芸若，便中道厌却，堕阿罗汉、辟支佛道中。</p>
<p>　　&ldquo;譬若有人持成瓶行取水，知当安隐，持水来归至也。何以故？其瓶已成故。若有菩萨有信乐，有定行，有精进，欲逮阿耨多罗三耶三菩，得深般若波罗蜜，学沤和拘舍罗，知是菩萨终不中道懈惰休止恣心，正上阿耨多罗三耶三菩。</p>
<p>　　&ldquo;譬若大海中，有故坏船不补治之，便推著水中，取财物置其中，欲乘有所至，知是船终不能至，便中道坏，亡散财物。若有菩萨有信乐，有定行，有精进，欲逮阿耨多罗三耶三菩，不得深般若波罗蜜，不学沤和拘舍罗，知是菩萨中道厌便亡失名珍宝，更弃大珍宝去。何所为大珍宝？佛是也。是菩萨便中道堕阿罗汉、辟支佛道中。</p>
<p>　　&ldquo;譬若有黠人，拖张海边故坏船补治之，以推著水中，持财物置其中，便乘欲有所至，知是船不中道坏，必到所至处。若有菩萨有信乐，有定行，有精进，欲逮阿耨多罗三耶三菩，得学深般若波罗蜜、沤和拘舍罗，知是菩萨终不中道懈惰，正在阿耨多罗三耶三菩中住。何以故？是菩萨一心有信乐、有定行、有精进故，终不复堕罗汉、辟支佛道中，正向<a>佛门</a>。</p>
<p>　　&ldquo;譬若有人年百二十岁，老极身体不安，若病寒热寝卧床褥，此人宁能自起居不？&rdquo;</p>
<p>　　须菩提言：&ldquo;不能也。何以故？是人老极无势力故。正使病愈，由不能自起居行步。&rdquo;</p>
<p>　　佛言：&ldquo;菩萨有信乐，有定行，有精进，欲逮阿耨多罗三耶三菩，不得学深般若波罗蜜、沤和拘舍罗者，终不能至佛，当中道休，堕阿罗汉、辟支佛道中。何以故？不得学深般若波罗蜜、沤和拘舍罗故。&rdquo;</p>
<p>　　佛言：&ldquo;但是人风寒病愈，身体强健，意欲起行，有两健人各扶一掖，各持一臂徐共持行，其人语病者言：&lsquo;安意莫恐，我自相扶持在所至到，义不中道相弃。&rsquo;如是人能到所欲至处不？&rdquo;</p>
<p>　　须菩提言：&ldquo;菩萨有信乐，有定行，有精进，欲逮阿耨多罗三耶三菩，得深般若波罗蜜，学沤和拘舍罗，是菩萨终不中道懈惰，能究竟于是中得阿耨多罗三耶三菩。&rdquo;</p>
<h>分别品第十三</h>
<p>　　须菩提白佛言：&ldquo;云何阿阇浮菩萨学般若波罗蜜？&rdquo;</p>
<p>　　佛言：&ldquo;当与善知识从事，当乐善知识，当善意随般若波罗蜜教。何等为随般若波罗蜜教？是菩萨所布施，当施与作阿耨多罗三耶三菩，莫得著色、痛痒、思想、生死、识。何以故？深般若波罗蜜萨芸若无所著。若持戒、忍辱、精进、禅、智慧，当持是作阿耨多罗三耶三菩，莫得著色、痛痒、思想、生死、识。何以故？萨芸若无所著，无得乐阿罗汉、辟支佛道，阿阇浮菩萨稍入般若波罗蜜中如是。&rdquo;</p>
<p>　　须菩提言：&ldquo;菩萨谦苦，欲得阿耨多罗三耶三菩。&rdquo;</p>
<p>　　佛言：&ldquo;菩萨谦苦，安隐于世间护，为世间自归，为世间舍，为世间度，为世间台，为世间导。</p>
<p>　　&ldquo;何等为菩萨为世间护？死生勤苦悉护教度脱，是为世间护。</p>
<p>　　&ldquo;何等为世间自归？生老病死悉度之，是为世间自归。</p>
<p>　　&ldquo;何等为世间舍？菩萨得阿耨多罗三耶三菩阿惟三佛，得怛萨阿竭名，时为世间说经无所著，是为世间舍。</p>
<p>　　&ldquo;何等为无所著？色无著无缚，是色无所从生，无所从灭，痛痒、思想、生死、识亦尔，诸法亦无著无缚如是。</p>
<p>　　&ldquo;何等为世间度？是色非色为度，痛痒、思想、生死、识是识非识为度，度为诸法。&rdquo;</p>
<p>　　须菩提言：&ldquo;如佛所说，度为诸法得阿惟三佛。何以故？无所著耶？&rdquo;</p>
<p>　　佛言：&ldquo;如是，无所著。菩萨为谦苦念法不懈，得阿耨多罗三耶三菩阿惟三佛因说经，是亦为世间度。</p>
<p>　　&ldquo;何等为世间台？譬若水中台，其水两避行，色、痛痒、思想、生死、识，过去、当来、今现在两断，如是断者，诸法亦断。设使诸法断者，是为定，是为<a>甘露</a>，是为泥洹。菩萨念法不懈得阿惟三佛，是为世间台。</p>
<p>　　&ldquo;何等为世间导？菩萨得阿惟三佛，便说色、痛痒、思想、生死、识空，说诸法空，是亦无所从来，亦无所从去。诸法空，诸法无有想，诸法无有处，诸法无有识，诸法无所从生。诸法空，诸法如梦，诸法如一，诸法如幻，诸法无有边，诸法无有是，皆等无有异。&rdquo;</p>
<p>　　须菩提白佛言：&ldquo;般若波罗蜜甚深，谁当了是耶？&rdquo;</p>
<p>　　佛言：&ldquo;菩萨求以来大久远，乃从过去佛时于其所作功德以来，如是辈人乃晓知深般若波罗蜜耳。&rdquo;</p>
<p>　　须菩提言：&ldquo;何谓求以来大久远？&rdquo;</p>
<p>　　佛言：&ldquo;去离于色、痛痒、思想、生死、识无复有，尔乃晓知是深般若波罗蜜。&rdquo;</p>
<p>　　须菩提言：&ldquo;是菩萨为世间导耶？&rdquo;</p>
<p>　　佛言：&ldquo;如是菩萨得阿惟三佛，为不可计阿僧祇人作导。&rdquo;</p>
<p>　　须菩提言：&ldquo;菩萨为谦苦，是为摩诃僧那僧涅，为般泥洹不可计阿僧祇人。&rdquo;</p>
<p>　　佛言：&ldquo;如是菩萨为谦苦，是为摩诃僧那僧涅，是故为僧那僧涅无缚，色、痛痒、思想、生死、识无缚，亦不于阿罗汉、辟支佛，亦不于萨芸若，诸法无缚，是故为僧那僧涅。&rdquo;</p>
<p>　　须菩提言：&ldquo;菩萨求深般若波罗蜜，不当索三处。&rdquo;</p>
<p>　　佛言：&ldquo;何因缘菩萨求深般若波罗蜜，不当索三处？&rdquo;</p>
<p>　　须菩提言：&ldquo;般若波罗蜜甚深，亦不可有守者，亦不无守者。从般若波罗蜜中，为无所出法。守般若波罗蜜为守空，守般若波罗蜜为守诸法，守般若波罗蜜为守无所有，守般若波罗蜜为守无所著。&rdquo;</p>
<p>　　佛言：&ldquo;在般若波罗蜜中者，当知是阿惟越致菩萨，于深般若波罗蜜中无所适著，终不随他人语，不信余道，心不恐畏，不<a>懈怠</a>。从过去佛问是深经中慧，今闻深般若波罗蜜，心续不恐畏，不懈怠。&rdquo;</p>
<p>　　须菩提白佛言：&ldquo;若有菩萨闻深般若波罗蜜，心不恐畏，不懈怠。何因缘当念般若波罗蜜中观视？&rdquo;</p>
<p>　　佛言：&ldquo;心向萨芸若，是为观视般若波罗蜜。&rdquo;</p>
<p>　　须菩提言：&ldquo;何谓心向萨芸若？&rdquo;</p>
<p>　　佛言：&ldquo;心向空，是为观萨芸若。观萨芸若是为不观。不可计萨芸若，如不可计色为非色，如不可计痛痒、思想、生死、识为非识，亦不入，亦不出，亦不得，亦不知，亦不有知，亦不无知，亦无所生，亦无所败，亦无所作者，亦无所从来，亦无所从去，亦无所见，亦无所在。如是不可限空不可计，萨芸若不可计，无有作佛者，无有得佛者，无有从色、痛痒、思想、生死、识中得佛者，亦不从檀波罗蜜、尸波罗蜜、羼提波罗蜜、惟逮波罗蜜、禅波罗蜜、般若波罗蜜得佛也。&rdquo;</p>
<p>　　爱欲天子、梵天子白佛言：&ldquo;般若波罗蜜甚深，难晓，难了，难知！&rdquo;</p>
<p>　　佛语诸天子：&ldquo;深般若波罗蜜甚深，难晓，难了，难知！怛萨阿竭安隐甚深，是经悉知阿惟三佛无有作阿惟三佛，亦无有阿惟三佛，是经如空甚深，无有与等者，如诸法无所从来，无所从去。&rdquo;</p>
<p>　　爱欲天子、梵天子等白佛言：&ldquo;诸世间人希有信是深经者，世间人所欲皆著。愍念之故，当为说是深经耳。&rdquo;</p>
<p>　　佛言：&ldquo;如是，诸天子，世间人希有信是深经者，所欲皆著。悯念是世间人故，当为说深经耳。&rdquo;</p>
<h>本无品第十四</h>
<p>　　须菩提白佛言：&ldquo;诸法随次无所著，诸法无有想如空，是经无所从生，诸法索无所得。&rdquo;</p>
<p>　　爱欲天子、梵天子白佛言：&ldquo;<a>弟子</a>须菩提所说如是，怛萨阿竭教但说空慧？&rdquo;</p>
<p>　　佛言：&ldquo;如是，诸天子，随怛萨阿竭教。&rdquo;</p>
<p>　　诸天子问佛：&ldquo;何谓怛萨阿竭教？<a>如法</a>无所从生，为随怛萨阿竭教乎？&rdquo;</p>
<p>　　佛言：&ldquo;如是，诸天子，诸法无所从生，为随怛萨阿竭教；随怛萨阿竭教是为本无，本无亦无所从来，亦无所从去。怛萨阿竭本无，诸法亦本无；诸法亦本无，怛萨阿竭亦本无，无异本无。如是，须菩提，随本无是为怛萨阿竭本无。怛萨阿竭本无住，如是，须菩提，住随怛萨阿竭教。怛萨阿竭本无无异，本无无异也，诸法是无异，无异怛萨阿竭本无无所挂碍、诸法本无无所挂碍，怛萨阿竭本无、诸法本无碍，一本无等无异本无。无有作者，一切皆本无，亦复无本无。如是，怛萨阿竭本无不坏亦不腐，诸法不可得。</p>
<p>　　&ldquo;须菩提，随诸法教，怛萨阿竭本无，诸法本无，等无异于真法中本无。</p>
<p>　　&ldquo;须菩提，随怛萨阿竭教，怛萨阿竭本无，无有过去、当来、今现在，诸法本无过去、当来、今现在。</p>
<p>　　&ldquo;须菩提，随怛萨阿竭教，怛萨阿竭本无，过去本无，当来本无，今现在怛萨阿竭本无等无异，是等无异为真本无。菩萨得是真本无如来名，地为六反震动。怛萨阿竭说本无，须菩提，随怛萨阿竭教。</p>
<p>　　&ldquo;须菩提，不受色、痛痒、思想、生死、识，不受须陀洹、斯陀含、阿那含、阿罗汉、辟支佛。如是，须菩提，为随怛萨阿竭教。&rdquo;</p>
<p>　　<a>舍利弗</a>言：&ldquo;是本无甚深，天中天。&rdquo;</p>
<p>　　佛言：&ldquo;是本无甚深，甚深！&rdquo;</p>
<p>　　当说本无时，二百比丘僧皆得阿罗汉，五百比丘尼皆得须陀洹道，五百诸<a>天人</a>皆逮无所从生法乐，于中立六十新学菩萨皆得阿罗汉道。</p>
<p>　　佛言：&ldquo;是六十菩萨过去世时，各各供养五百佛，布施求色，持戒、忍辱、精进求色，禅不知空离空，不得般若波罗蜜、沤和拘舍罗，今皆取阿罗汉道。菩萨有道得空、得无色、得无愿，是菩萨不得般若波罗蜜、沤和拘舍罗，便中道得阿罗汉道不复还。</p>
<p>　　&ldquo;譬若有大鸟，其身长八千里、若二万里，复无有翅，欲从忉利天上自投来下至阎浮利地上，未至是鸟悔，欲中道还上忉利天上，宁能复还不耶？&rdquo;</p>
<p>　　<a>舍利</a>弗言：&ldquo;不能复还。&rdquo;</p>
<p>　　佛言：&ldquo;是鸟来下至阎浮利地上，欲使其身不痛，宁能使不痛不耶？&rdquo;</p>
<p>　　舍利弗言：&ldquo;不能也。是鸟来，其身不得不痛，若当闷极若死。何以故？其身长大及无有翅。&rdquo;</p>
<p>　　佛言：&ldquo;正使是菩萨如恒中沙劫，布施求色，持戒、忍辱、精进求色，禅亦不入空，不得深般若波罗蜜、沤和拘舍罗，起心欲索佛道，一切欲作佛，中道得阿罗汉、辟支佛道。是菩萨于过去、当来、今现在佛所，持戒、精进、三昧、智慧，闻佛萨芸若，皆念求色，是为不持怛萨阿竭戒、精进、三昧、智慧。不晓知萨芸若，但想如闻声耳，便欲从是作阿耨多罗三耶三菩，会不能得，便中道得阿罗汉、辟支佛道。何以故？不得深般若波罗蜜、沤和拘舍罗故。&rdquo;</p>
<p>　　舍利弗言：&ldquo;如佛所说，念中慧菩萨离般若波罗蜜、沤和拘舍罗故，便得阿罗汉、辟支佛道。若有菩萨庄严事，欲得阿耨多罗三耶三菩阿惟三佛者，当黠学般若波罗蜜、沤和拘舍罗。&rdquo;</p>
<p>　　爱欲天子、梵天子白佛言：&ldquo;般若波罗蜜难晓，难了，难知！欲求阿耨多罗三耶三菩难得也。&rdquo;</p>
<p>　　须菩提白佛言：&ldquo;般若波罗蜜甚深，难晓，难了，难知！如我念是中慧，求阿耨多罗三耶三菩易得耳。何以故？无所有，当何从得阿耨多罗三耶三菩？诸法皆空，索之了不可得当作阿惟三佛，索法无所得，无有作阿惟三佛，亦无有得阿惟三佛者。若有闻诸法空，求阿耨多罗三耶三菩易得耳。&rdquo;</p>
<p>　　舍利弗谓须菩提：&ldquo;如须菩提所说者，阿耨多罗三耶三菩难得也。何以故？空不念&lsquo;我当作阿耨多罗三耶三菩&rsquo;。是法空设易得者。何以故？如恒沙菩萨悉皆逮。&rdquo;</p>
<p>　　须菩提言：&ldquo;云何，舍利弗，用色逮乎？&rdquo;</p>
<p>　　&ldquo;不也。&rdquo;</p>
<p>　　&ldquo;离色法逮乎？&rdquo;</p>
<p>　　&ldquo;不也。&rdquo;</p>
<p>　　&ldquo;痛痒、思想、生死、识逮乎？&rdquo;</p>
<p>　　&ldquo;不也。&rdquo;</p>
<p>　　&ldquo;色本无宁逮不？&rdquo;</p>
<p>　　&ldquo;不也。&rdquo;</p>
<p>　　&ldquo;色本无有法逮不？&rdquo;</p>
<p>　　&ldquo;不也。&rdquo;</p>
<p>　　&ldquo;痛痒、思想、生死、识本无宁逮不？&rdquo;</p>
<p>　　&ldquo;不也。&rdquo;</p>
<p>　　&ldquo;离识本无有法逮不？&rdquo;</p>
<p>　　&ldquo;不也。&rdquo;</p>
<p>　　&ldquo;是本无使逮不？&rdquo;</p>
<p>　　&ldquo;不也。&rdquo;</p>
<p>　　&ldquo;离本无有法使逮不？&rdquo;</p>
<p>　　&ldquo;不也。&rdquo;</p>
<p>　　&ldquo;设是法不可得，何所法使逮者？&rdquo;</p>
<p>　　舍利弗言：&ldquo;如须菩提所说法，无有菩萨逮者。佛所说三有德之人，求阿罗汉、辟支佛、佛，是三不计三，如须菩提所说为一道耳。&rdquo;</p>
<p>　　分漫陀尼弗谓舍利弗：&ldquo;须菩提，说一道当问？&rdquo;</p>
<p>　　舍利弗谓须菩提：&ldquo;须菩提所说一道，我用是故问？&rdquo;</p>
<p>　　须菩提言：&ldquo;云何于本无中见三道不？&rdquo;</p>
<p>　　舍利弗言：&ldquo;不见也。何以故？从本无中不可得三事。&rdquo;</p>
<p>　　须菩提言：&ldquo;本无一事得乎？&rdquo;</p>
<p>　　&ldquo;不也。&rdquo;</p>
<p>　　&ldquo;云何于本无中可得一道不？&rdquo;</p>
<p>　　&ldquo;不也。&rdquo;</p>
<p>　　&ldquo;设是谛不可得者，故复说阿罗汉、辟支佛、佛。为如是说，道本无无有异。若菩萨闻本无心不懈怠，是菩萨会当得佛也。&rdquo;</p>
<p>　　佛言：&ldquo;如须菩提所说，皆持佛威神，使若说是耳。菩萨闻本无等无异，心不懈怠会当得佛。&rdquo;</p>
<p>　　舍利弗言：&ldquo;何等为菩萨成阿耨多罗三耶三菩者？&rdquo;</p>
<p>　　须菩提白佛言：&ldquo;何等为成就于菩萨？&rdquo;</p>
<p>　　佛言：&ldquo;一切人皆等视中与共语言，当善心不得有害意向，常当慈心与语不得瞋恚，皆当好心中心&mdash;&mdash;菩萨当作是住。&rdquo;</p>
		
		<p class="box marginT">
<a></a> <a></a> <span></span> <a></a>		

	
	

		<br></div></div><hr><script charset='utf-8' src='../../js/footer.js'></script></body></html>