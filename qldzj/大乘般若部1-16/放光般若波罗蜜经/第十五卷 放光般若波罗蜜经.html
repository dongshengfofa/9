<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十五卷 放光般若波罗蜜经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十五卷 放光般若波罗蜜经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第十五卷 放光般若波罗蜜经</strong></p>
<p style="text-align: left">
	　　真知识品第四十六</p>
<p style="text-align: left">
	　　尔时，释提桓因意念：&ldquo;善男子、善女人闻般若波罗蜜过耳者，皆是过去佛时作功德人，为已与真知识相得，何况受持讽诵读说行中事者！是人已更供养若干诸佛，能为人问，能为人解，今复受持般若波罗蜜如其中教。善男子、善女人闻般若波罗蜜不恐不怖者，其人已于若干百千劫中行<a>六波罗蜜</a>中事所致。&rdquo;</p>
<p style="text-align: left">
	　　<a>舍利弗</a>白佛言：&ldquo;<a>世尊</a>，若有善男子、善女人，闻深般若波罗蜜不恐不怖、不怯不惧，闻已便能受持讽诵行其中事，当视是辈<a>菩萨</a>当如阿惟越致。何以故？般若波罗蜜甚深故，未能行六波罗蜜者终不能解。如是，世尊，若复有善男子、善女人，欲訾毁般若波罗蜜者，其人本以轻易般若波罗蜜已。所以者何？闻说深般若波罗蜜不信乐故。未曾从佛及<a>弟子</a>众闻行六波罗蜜所致，不闻内外空及有无空所致，不闻三十七品、佛十种力及十八法所致。&rdquo;</p>
<p style="text-align: left">
	　　释提桓因问<a>舍利</a>弗：&ldquo;般若波罗蜜有何等奇特？新学菩萨闻深般若波罗蜜，云何解六波罗蜜？云何解内外空及有无空？云何解三十七品、十种力、十八法？&rdquo;</p>
<p style="text-align: left">
	　　释提桓因语舍利弗言：&ldquo;般若波罗蜜者有大名称，诸不恭敬般若波罗蜜者，为不恭敬萨云若慧。&rdquo;</p>
<p style="text-align: left">
	　　佛告释提桓因言：&ldquo;如是，拘翼，不恭敬般若波罗蜜者，为不恭敬萨云若慧。何以故？诸佛如来萨云若慧皆于中生。拘翼，善男子、善女人欲住萨云若者，当住般若波罗蜜；欲发道慧者，当习行般若波罗蜜。善男子、善女人欲离诸习绪，当习行般若波罗蜜；欲转诸<a>佛法</a>轮者，当习行般若波罗蜜。善男子、善女人欲得须陀洹、斯陀含、阿那含、<a>罗汉</a>、辟支佛道、三耶三菩佛道者，当习行般若波罗蜜；欲总持<a>比丘</a>僧者，当习行般若波罗蜜。&rdquo;</p>
<p style="text-align: left">
	　　释提桓因白佛言：&ldquo;菩萨云何住六波罗蜜？云何习六波罗蜜？云何行般若波罗蜜，习内外空及有无空？云何行三十七品、四无所畏、十八法？&rdquo;</p>
<p style="text-align: left">
	　　佛告释提桓因言：&ldquo;善哉！善哉！拘翼，承佛威神乃能作是问如来无所著等正觉。&rdquo;</p>
<p style="text-align: left">
	　　佛言：&ldquo;菩萨行般若波罗蜜者，不住于五阴，如五阴不住者为习五阴；不住于眼、耳、鼻、舌、身、意，不住于色、声、香、味、细滑、法，不住十二衰者为习十二衰；不住六波罗蜜者为习六波罗蜜；不住内外空及有无空者为习内外有无空；不住三十七品、四无所畏、十力至十八法者为习十八法。何以故？不见五阴有可住可习者，乃至十八法亦不见可住可习者。</p>
<p style="text-align: left">
	　　&ldquo;复次，拘翼，菩萨于五阴不合者为习五阴，乃至佛十八法不合者为习佛十八法。何以故？菩萨索过去五阴不可得见，当来五阴不可得见，现在五阴亦不可得见，乃至佛十八法亦如是。&rdquo;</p>
<p style="text-align: left">
	　　舍利弗白佛言：&ldquo;般若波罗蜜甚深。&rdquo;</p>
<p style="text-align: left">
	　　佛言：&ldquo;五阴如亦甚深。舍利弗，乃至十八法如亦甚深。&rdquo;</p>
<p style="text-align: left">
	　　&ldquo;世尊，般若波罗蜜甚深，难持难受！&rdquo;</p>
<p style="text-align: left">
	　　佛言：&ldquo;五阴难持难受故，般若波罗蜜难持难受，乃至十八法难持难受故，般若波罗蜜难持难受。&rdquo;</p>
<p style="text-align: left">
	　　&ldquo;世尊，般若波罗蜜不可平相。&rdquo;</p>
<p style="text-align: left">
	　　佛言：&ldquo;五阴不可平相故，般若波罗蜜不可平相，乃至十八法不可平相故，般若波罗蜜不可平相。&rdquo;</p>
<p style="text-align: left">
	　　佛告舍利弗：&ldquo;若菩萨行般若波罗蜜，不行深五阴，为行般若波罗蜜，乃至十八法深不行，为行般若波罗蜜。何以故？以五阴深为非五阴，乃至十八法甚深为非十八法。&rdquo;</p>
<p style="text-align: left">
	　　佛言：&ldquo;若菩萨行般若波罗蜜，不行五阴难持难受，为行般若波罗蜜。何以故？若五阴难持难受者为非五阴，若十八法难持难受者为非十八法。舍利弗，菩萨行般若波罗蜜，不行不可平相五阴，为行般若波罗蜜。何以故？若五阴不可平相者为非五阴，乃至佛十八法不可平相者为非十八法。&rdquo;</p>
<p style="text-align: left">
	　　舍利弗白佛言：&ldquo;般若波罗蜜甚深难解不可平相，不当于新学菩萨前说是深般若波罗蜜，闻者或恐或怖，狐疑作碍，不信不乐；当为阿惟越致菩萨摩诃萨说是深般若波罗蜜，闻是终不恐怖，终不疑碍，闻则信解碍。&rdquo;</p>
<p style="text-align: left">
	　　释提桓因问舍利弗：&ldquo;正使于新学菩萨前说深般若波罗蜜，有何等过？&rdquo;</p>
<p style="text-align: left">
	　　舍利弗语释提桓因言：&ldquo;若于新学菩萨前说者，便能恐怖，便能诽谤，便不得度脱，便受剧恶之罪，更倍久难乃能成阿耨多罗三耶三菩。&rdquo;</p>
<p style="text-align: left">
	　　释提桓因问舍利弗：&ldquo;颇有未受记莂菩萨闻是深般若波罗蜜不恐不怖者不？&rdquo;</p>
<p style="text-align: left">
	　　舍利弗言：&ldquo;有闻是深般若波罗蜜不恐不怖者，今受记莂不久，不过更见一佛、两佛便受记莂。&rdquo;</p>
<p style="text-align: left">
	　　尔时，世尊告舍利弗：&ldquo;如是，如是，若有闻深般若波罗蜜不恐不怖者，当知是辈菩萨摩诃萨人发意，已久行六波罗蜜，已久供养诸佛，所行转转出于本所闻所<a>行者</a>上。&rdquo;</p>
<p style="text-align: left">
	　　舍利弗白佛言：&ldquo;世尊所说者，我已解所言。</p>
<p style="text-align: left">
	　　&ldquo;世尊，若善男子、善女人发菩萨意者，若于梦中行六波罗蜜，若坐于佛座，当知是善男子、善女人不久近阿耨多罗三耶三菩，悉于梦中所作如是，当近阿耨多罗三耶三菩不久，何况行六波罗蜜求阿耨多罗三耶三菩而不疾成三耶三佛！善男子、善女人闻是深般若波罗蜜能奉行者，于善本功德为已成就，已曾供养过去无央数诸佛，为与真知识相得，受持讽诵般若波罗蜜，得阿耨多罗三耶三菩记莂不久。当知是菩萨于阿耨多罗三耶三菩不复动转，今现在信者亦当如是，甫当来信者亦复如是。</p>
<p style="text-align: left">
	　　&ldquo;世尊，譬如有人，若行百俞旬、若二百俞旬至四百俞旬，所经过处饥馑、贼寇、梗涩、剧难，遥见树木若放牧之地，当知居家去是不远，便自<a>欢喜</a>&lsquo;今我为得脱此诸难&rsquo;，不复恐畏，不复饥饿。受持深般若波罗蜜者，当知是菩萨为已受记，成阿耨多罗三耶三菩不复久，是菩萨不畏当堕罗汉、辟支佛地，是者则菩萨摩诃萨应成之兆。&rdquo;</p>
<p style="text-align: left">
	　　佛语舍利弗：&ldquo;汝所说辩才者皆是佛事。&rdquo;</p>
<p style="text-align: left">
	　　舍利弗白佛言：&ldquo;世尊，譬如有人欲见大海，便发往趣大海不懈止，亦不见树，亦不见山，便作念言：&lsquo;今近大海不久。&rsquo;虽不见大海于中生想言：&lsquo;如我所见相，知我今至海不久。&rsquo;世尊，菩萨摩诃萨当作是知，闻受持般若波罗蜜讽诵读者，虽不面于诸如来无所著等正觉前受阿耨多罗三耶三菩劫数之记，然自知成三耶三佛不久。何以故？已得见般若波罗蜜受持讽诵故。</p>
<p style="text-align: left">
	　　&ldquo;世尊，譬如人见春天诸树痱癗含气，当知是树枝叶华实将生不久。何以故？是树先有瑞应故，阎浮提人见瑞应莫不欢喜者。世尊，菩萨得见闻般若波罗蜜，闻已受持讽诵念习行中事，当知是菩萨功德已成满，已供养若干百千诸佛，逮前功德之所扶接，便成阿耨多罗三耶三菩。天上诸天曾见诸佛皆欢喜言：&lsquo;前过去诸菩萨皆受记莂瑞应亦如是。&rsquo;</p>
<p style="text-align: left">
	　　&ldquo;世尊，譬如母人怀妊稍稍长大，坐起不安行步无便，气力转微食饮损少，卧起不宁稍稍觉痛，厌本所习皆受诸恼，异母人观见瑞应，知是妇人今产不久。菩萨摩诃萨已作善本，供养若干百千诸佛从久远作行，常与真知识相得功德成就，菩萨摩诃萨行诸功德故，便得般若波罗蜜已，便受持讽诵习行中事<a>如法</a>住者。世尊，当知是菩萨摩诃萨受阿耨多罗三耶三菩记莂终不复久。&rdquo;</p>
<p style="text-align: left">
	　　佛言：&ldquo;善哉！善哉！舍利弗，汝乃作是问者，皆是佛事。&rdquo;</p>
<p style="text-align: left">
	　　<a>须菩提</a>白佛言：&ldquo;甚奇！甚特！世尊悉豫知菩萨所应。&rdquo;</p>
<p style="text-align: left">
	　　佛语须菩提：&ldquo;菩萨摩诃萨发阿耨多罗三耶三菩，欲益众生安隐一切及天与人，欲以四事受行菩萨道者。何等为四？一者、施与，二者、仁爱，三者、利人，四者、同义。劝彼令行十善，自行四禅及四空定劝彼使行四禅及四空定，自行六波罗蜜劝彼令行六波罗蜜，以般若波罗蜜劝令人得须陀洹道，自于内不为劝人行罗汉、辟支佛道，自于内不为不受罗汉、辟支佛证，劝助无央数亿百千菩萨令行六波罗蜜，自过于阿惟越致地劝彼住阿惟越致地，自净佛国土劝彼净佛国土，自具<a>神通</a>劝彼修神通，自净陀邻尼门劝彼令净陀邻尼门，自行具足辩才劝彼令行辩才，自成就身相劝彼令成身相，自成童真地劝彼令修净洁行地，自得佛十力劝彼使行十力，自建萨云若劝彼令建萨云若，自离诸习绪劝彼令离习绪，自转法轮劝彼令转法轮。&rdquo;</p>
<p style="text-align: left">
	　　须菩提白佛言：&ldquo;世尊，甚奇！甚特！菩萨摩诃萨为众生普具足作功<a>德行</a>般若波罗蜜求阿耨多罗三耶三菩。世尊，菩萨摩诃萨念般若波罗蜜，云何当得具足？&rdquo;</p>
<p style="text-align: left">
	　　佛言：&ldquo;行般若波罗蜜，亦不见五阴有增有减，是故菩萨摩诃萨行般若波罗蜜得具足念，乃至萨云若亦不见有增有减，是为菩萨得具足念。</p>
<p style="text-align: left">
	　　&ldquo;复次，须菩提，行般若波罗蜜菩萨，亦不见是法亦不见非法，亦不见过去、当来、今现在恶法、善法，亦不见受记莂亦不见不受，亦不见有为法亦不见无为法，亦不见<a>三界</a>，亦不见六波罗蜜，乃至萨云若亦无所见，是故菩萨般若波罗蜜得具足念。何以故？诸法法之相法不坏空，无坚固侵诳之貌，法亦无生无寿无命故。&rdquo;</p>
<p style="text-align: left">
	　　须菩提言：&ldquo;世尊所说不可思议。&rdquo;</p>
<p style="text-align: left">
	　　佛语须菩提：&ldquo;以五阴不可思议故，所说不可思议；六波罗蜜乃至萨云若不可思议故，所说不可思议。</p>
<p style="text-align: left">
	　　&ldquo;须菩提，若有菩萨行般若波罗蜜，知五阴不可思议，则知具足般若波罗蜜，乃至萨云若知不可思议，则具足知般若波罗蜜。&rdquo;</p>
<p style="text-align: left">
	　　须菩提白佛言：&ldquo;世尊，深般若波罗蜜，谁当信解者？&rdquo;</p>
<p style="text-align: left">
	　　佛言：&ldquo;菩萨久行六波罗蜜，多作诸善本，已供养过去无央数诸佛，已与真知识相随者，是辈菩萨乃信解深般若波罗蜜。&rdquo;</p>
<p style="text-align: left">
	　　须菩提白佛言：&ldquo;世尊，是菩萨行六波罗蜜作诸善本以来，几时供养若干佛与真知识相得？&rdquo;</p>
<p style="text-align: left">
	　　佛告须菩提：&ldquo;菩萨摩诃萨不有名五阴，不分别五阴，亦不以想有名分别五阴，亦不有名分别五阴有实及诸六情三界，六波罗蜜、内外空及有无空、三十七品、佛十八法、道慧及萨云若亦不有名分别，亦不以想有名分别有虚有实。何以故？须菩提，以五阴不可思议，乃至萨云若亦不可思议，以是故，菩萨摩诃萨久行六波罗蜜多作诸善本与真知识相得。&rdquo;</p>
<p style="text-align: left">
	　　须菩提白佛言：&ldquo;世尊，般若波罗蜜者甚深。以五阴甚深故，般若波罗蜜甚深；以萨云若甚深故，般若波罗蜜甚深。</p>
<p style="text-align: left">
	　　&ldquo;世尊，般若波罗蜜者珍宝之积聚，是须陀洹及罗汉、辟支佛宝之积聚，亦是阿耨多罗三耶三菩宝之积聚，亦是十力、四无所畏、四无碍慧、四等、四空定、五神通、三十七品、佛十八法及萨云若乃至诸法宝之积聚。</p>
<p style="text-align: left">
	　　&ldquo;世尊，般若波罗蜜者是清净之积聚，以五阴清净乃至萨云若清净故。</p>
<p style="text-align: left">
	　　&ldquo;世尊，深般若波罗蜜甚可奇怪，于是中云何而有留难？&rdquo;</p>
<p style="text-align: left">
	　　佛言：&ldquo;有是有留难。善男子、善女人欲书是般若波罗蜜者当疾疾书之，若欲受持若欲讽诵、若欲守行者亦当疾疾为之。所以者何？或未受书行之顷能有留难。善男子、善女人若能一月书成者，若二、若三、若四、若五、若一岁成者，要当书持受之讽诵学习，若一月书成持学受者亦当竟之，若至一岁亦当竟之。所以者何？多于珍宝中起诸因缘有留难故。&rdquo;</p>
<p style="text-align: left">
	　　须菩提言：&ldquo;世尊，是深般若波罗蜜，有书持学讽诵守行念中事者，诸魔波旬常念欲断绝之。&rdquo;</p>
<p style="text-align: left">
	　　佛语须菩提：&ldquo;正使波旬欲断绝者，会不能断绝令不守行书持学者。&rdquo;</p>
<p style="text-align: left">
	　　舍利弗白佛言：&ldquo;世尊，是何谁恩，令魔波旬不能断绝学深般若波罗蜜者？&rdquo;</p>
<p style="text-align: left">
	　　佛告舍利弗：&ldquo;是佛之事，令魔波旬不能断绝；亦复是十方诸佛之恩拥护是菩萨受持般若波罗蜜者，令魔波旬不能断绝。所以者何？舍利弗，菩萨受持般若波罗蜜为佛所护持者，天魔波旬终不能断绝为作留难。何以故？舍利弗，诸有菩萨书持受学般若波罗蜜念讽诵者，诸佛之法当应拥护，令魔波旬不能中道令有留难者。舍利弗，是善男子、善女人当作是念：&lsquo;我今书持受学般若波罗蜜者，皆是诸佛事。&rsquo;&rdquo;</p>
<p style="text-align: left">
	　　舍利弗白佛言：&ldquo;世尊，若有善男子、善女人书持受学般若波罗蜜者，皆为佛恩之所护持。&rdquo;</p>
<p style="text-align: left">
	　　佛言：&ldquo;如是，如是。&rdquo;</p>
<p style="text-align: left">
	　　舍利弗言：&ldquo;世尊，十方现在诸如来无所著等正觉，颇知是善男子、善女人书持受学般若波罗蜜念讽诵者不？颇持佛眼颇知颇见不？&rdquo;</p>
<p style="text-align: left">
	　　佛告舍利弗：&ldquo;诸有书持受学般若波罗蜜讽诵行者，十方诸如来无所著等正觉已见已知。诸善男子、善女人行菩萨道者，书持受学般若波罗蜜讽诵行者，当知是人今近阿耨多罗三耶三菩不久。</p>
<p style="text-align: left">
	　　&ldquo;舍利弗，若复善男子、善女人行菩萨道者，书持受学般若波罗蜜，讽诵守习行如中事，爱乐供养般若波罗蜜，名华、捣香、泽香、杂香、缯彩、华盖、幡幢所有作是供养者，诸佛以天眼悉见是善男子、善女人已。是善男子、善女人有书持般若波罗蜜奉行学者，得最大福，得大功德，为得最行。善男子、善女人持善本功德，终不堕恶趣，至阿惟越致终无有离诸佛、六波罗蜜时，终不离内外空及有无空时，至阿耨多罗三耶三菩终不离三十七品、佛十八法时。</p>
<p style="text-align: left">
	　　&ldquo;舍利弗，如来去之后，是般若波罗蜜当在南方。南方诸比丘、<a>比丘尼</a>、优婆塞、优婆夷，亦当受学书持是深般若波罗蜜，持是功德终不至恶趣，受天上人中之福，以奉行六波罗蜜、明六波罗蜜已，当复供养承事诸佛，承事之后当以三乘而得度脱。</p>
<p style="text-align: left">
	　　&ldquo;舍利弗，般若波罗蜜所在方面、所至到处，四辈学士亦当受持是深般若波罗蜜书持讽诵，持是功德不至恶趣，受天上人中之福，亦当复奉行六波罗蜜、明六波罗蜜已，当复供养承事诸佛，承事之后以三乘法而得度脱。</p>
<p style="text-align: left">
	　　&ldquo;舍利弗，是般若波罗蜜当转北去。北方四辈亦当复受书持讽诵行深般若波罗蜜，持是功德不生三恶趣，受二道之福，亦当奉行六波罗蜜，亦当承事诸佛世尊，复以三乘而得度脱。</p>
<p style="text-align: left">
	　　&ldquo;舍利弗，深般若波罗蜜是时当行佛事。所以者何？舍利弗，我泥曰后法欲尽时，我已豫知是善男子、善女人受持是深般若波罗蜜者，我复知是善男子、善女人尽意供养般若波罗蜜所有名香、缯彩、华盖，持是功德不堕三恶趣，受二地之善福，行六波罗蜜供养诸佛，以三乘法而得度脱。何以故？舍利弗，如来已见是辈人，已称誉是人，我已署是人所在；十方现在诸佛亦复称誉，亦见是人，亦署是人已。&rdquo;</p>
<p style="text-align: left">
	　　舍利弗白佛言：&ldquo;世尊，是般若波罗蜜后当普在北方耶？&rdquo;</p>
<p style="text-align: left">
	　　佛言：&ldquo;如汝所说，乃后世时善男子、善女人受学书持行般若波罗蜜者，当知是人久发大乘意已，更供养若干诸佛作诸善本。&rdquo;</p>
<p style="text-align: left">
	　　舍利弗白佛言：&ldquo;世尊，后北方面当有几所善男子、善女人行菩萨道受持般若波罗蜜讽诵解者？&rdquo;</p>
<p style="text-align: left">
	　　佛告舍利弗：&ldquo;后北方世虽多有善男子、善女人受持般若波罗蜜者，少有成大乘者耳。</p>
<p style="text-align: left">
	　　&ldquo;舍利弗，是善男子、善女人行菩萨道者，闻说深般若波罗蜜，不难不厌而不恐怖。所以者何？善男子、善女人已为见佛，已从诸佛闻深法已。所以者何？是善男子、善女人已为具足六波罗蜜，为已具足内空、外空及有无空，已为具足佛十八法、三十七品，是善男子、善女人多作诸功德发阿耨多罗三耶三菩为一切众生故。</p>
<p style="text-align: left">
	　　&ldquo;舍利弗，我为是善男子、善女人说萨云若慧，过去诸如来无所著等正觉亦复说应萨云若慧。诸求阿耨多罗三耶三菩者，皆为生老病死故亦复为彼说阿耨多罗三耶三菩诸慧之事。是善男子、善女人从小至竟求阿耨多罗三耶三菩，魔及魔天终不能坏，何况其余有恶行者而欲诽谤深般若波罗蜜？</p>
<p style="text-align: left">
	　　&ldquo;舍利弗，是善男子、善女人闻深般若波罗蜜者，便得最妙欢喜，立多所人于阿耨多罗三耶三菩。&rdquo;</p>
<p style="text-align: left">
	　　佛言：&ldquo;我为菩萨时亦复作是誓：&lsquo;我等亦当立无央数众生劝令行菩萨道，我等亦当受阿耨多罗三耶三菩不动转记。若有菩萨发意者我代欢喜，诸有劝人使发阿耨多罗三耶三菩者我亦代欢喜。&rsquo;善男子、善女人行般若波罗蜜者，为已于过去诸佛前作是誓已，今复于我前誓愿众生：&lsquo;我当<a>饶益</a>安隐众生，我当劝助一切众生立阿耨多罗三耶三菩意使不动转。所以者何？过去诸佛亦复代诸发意菩萨作是誓者代其欢喜。&rsquo;</p>
<p style="text-align: left">
	　　&ldquo;舍利弗，我代欢喜者，善男子、善女人亦为复欲安隐一切，劝助众生使立阿耨多罗三耶三菩，离于六衰得净妙行，已自清净复以净施，净妙施已便受净妙功德之福，受净妙福已复为众生故分别内外所有，令众生得净妙福，持是功德遍至十方诸佛国土说般若波罗蜜处而得听受，闻受已亦复于彼劝发众生令立阿耨多罗三耶三菩意。&rdquo;</p>
<p style="text-align: left">
	　　舍利弗白佛言：&ldquo;甚奇，世尊！如来无所著等正觉所说，过去、当来、今现在之法无所不知，众生之行无事不知，乃复知诸当来、过去、现在佛事、众僧之事。或有善男子、善女人得六波罗蜜欲讽诵受，或意进退，便不能得学六波罗蜜。若善男子、善女人求六波罗蜜，意不进退，精进不懈，便能一时具足六波罗蜜。&rdquo;</p>
<p style="text-align: left">
	　　舍利弗白佛言：&ldquo;善男子、善女人如是行者便得深经，为应般若波罗蜜耶？&rdquo;</p>
<p style="text-align: left">
	　　佛言：&ldquo;如是深经者为应般若波罗蜜。何以故？用能劝助安立众生，令发阿耨多罗三耶三菩故。</p>
<p style="text-align: left">
	　　&ldquo;舍利弗，是善男子、善女人于六波罗蜜不舍生老病死，精进不怠如般若波罗蜜教，净佛国土<a>教化</a>众生，令立阿耨多罗三耶三菩志终不<a>懈怠</a>。&rdquo;</p>
<p style="text-align: left">
	　　觉魔品第四十七</p>
<p style="text-align: left">
	　　须菩提白佛言：&ldquo;世尊，叹说是善男子、善女人发阿耨多罗三耶三菩行六波罗蜜者，摄取佛国教化众生，其德乃尔。是善男子、善女人云何而趣断绝留难？&rdquo;</p>
<p style="text-align: left">
	　　佛告须菩提言：&ldquo;辩不即生者当知魔事。&rdquo;</p>
<p style="text-align: left">
	　　须菩提言：&ldquo;世尊，云何菩萨辩不即发知是魔事？&rdquo;</p>
<p style="text-align: left">
	　　佛言：&ldquo;菩萨行般若波罗蜜具足六波罗蜜久久乃成，以是故菩萨辩不即生当知魔事也。</p>
<p style="text-align: left">
	　　&ldquo;须菩提，菩萨辩才卒起亦是魔事。&rdquo;</p>
<p style="text-align: left">
	　　&ldquo;世尊，何以故？辩才卒起复是魔事？&rdquo;</p>
<p style="text-align: left">
	　　佛言：&ldquo;是菩萨行六波罗蜜卒起辩事。所以者何？学无本末，辩起太卒不能究竟，是故当知魔事。</p>
<p style="text-align: left">
	　　&ldquo;菩萨书是经时转相形笑，志乱不定众意不和，如是菩萨则为魔事。书是经时意自念言&lsquo;我不得是经中滋味&rsquo;便舍而去，当复知是魔事。</p>
<p style="text-align: left">
	　　&ldquo;须菩提，说是经时若受持之，贡高绮语隐置他人者，复是魔事。受持讽诵学是经时，各自贡高转相形笑，菩萨当觉是为魔事。</p>
<p style="text-align: left">
	　　&ldquo;须菩提，受是经时各各志乱意不和同者，当知是为菩萨魔事。&rdquo;</p>
<p style="text-align: left">
	　　须菩提言：&ldquo;世尊，云何不得经中滋味便弃舍去当觉魔事？&rdquo;</p>
<p style="text-align: left">
	　　佛言：&ldquo;是辈菩萨未曾习行六波罗蜜，不闻般若波罗蜜自生意念言&lsquo;我无有记莂于六波罗蜜&rsquo;，以是故闻般若波罗蜜，不喜乐悦便弃舍去，当知是为菩萨魔事。&rdquo;</p>
<p style="text-align: left">
	　　&ldquo;世尊，云何菩萨言我无记莂不乐便去？&rdquo;</p>
<p style="text-align: left">
	　　佛言：&ldquo;未得菩萨道者，终不记阿耨多罗三耶三菩莂，是故言&lsquo;我无有莂于六波罗蜜&rsquo;便弃舍去，当知是为菩萨魔事。</p>
<p style="text-align: left">
	　　&ldquo;若有菩萨意念言：&lsquo;我乡里不闻般若波罗蜜，及所生处亦不闻是。&rsquo;复弃舍去，不复欲学般若波罗蜜，意转一念辄却一劫，随其转意多少之数，当更乃尔所劫，甫当复更学余经，不住萨云若亦不至萨云若。是辈菩萨为弃其根而攀枝条，当知是为菩萨魔事。&rdquo;</p>
<p style="text-align: left">
	　　须菩提言：&ldquo;世尊，何等经不从萨云若中出，而欲学诵余经？&rdquo;</p>
<p style="text-align: left">
	　　佛告须菩提：&ldquo;声闻所应三十七品法及三脱门，善男子、善女人住是中，求取须陀洹道、斯陀含、阿那含、阿罗汉道，不取萨云若然自作碍。</p>
<p style="text-align: left">
	　　&ldquo;须菩提，是为舍本攀枝者。所以者何？是菩萨亦复出生于般若波罗蜜中，般若波罗蜜者亦出道法、俗法。菩萨学般若波罗蜜者，亦当学道法，亦当学俗法。譬若有狗得大家所食不肯食之，得使人之食而更食之。须菩提，当来有学菩萨道者，得深般若波罗蜜更弃舍去反攀枝条。须菩提，当知是为菩萨魔事。</p>
<p style="text-align: left">
	　　&ldquo;复次，须菩提，譬如有人欲得见象，得象舍去反求象迹。于意云何？是人为黠不？&rdquo;</p>
<p style="text-align: left">
	　　须菩提言：&ldquo;为不黠。</p>
<p style="text-align: left">
	　　&ldquo;当来之世有行菩萨道者，得深般若波罗蜜反弃舍去，更学声闻、辟支<a>佛经</a>法。于意云何？是菩萨为黠不？&rdquo;</p>
<p style="text-align: left">
	　　须菩提言：&ldquo;为不黠。&rdquo;</p>
<p style="text-align: left">
	　　佛言：&ldquo;是菩萨当觉魔事。</p>
<p style="text-align: left">
	　　&ldquo;须菩提，譬如有人欲见大海已见舍去，反观牛迹之水，便言：&lsquo;海之大小孰愈于此。&rsquo;于意云何？是人为黠不？&rdquo;</p>
<p style="text-align: left">
	　　须菩提言：&ldquo;世尊，为不黠。&rdquo;</p>
<p style="text-align: left">
	　　佛言：&ldquo;当来有学菩萨道者，得深般若波罗蜜亦弃舍去，反学声闻、辟支佛经法，于中受学讽诵。</p>
<p style="text-align: left">
	　　&ldquo;须菩提，是辈菩萨当觉魔事。</p>
<p style="text-align: left">
	　　&ldquo;须菩提，譬如工匠，欲以揆则日月殿舍之模，竖立安造作释之殿。于意云何？彼匠虽巧，宁能作不？&rdquo;</p>
<p style="text-align: left">
	　　须菩提言：&ldquo;世尊，此事甚难，非是凡夫世愚之士所能作者。&rdquo;</p>
<p style="text-align: left">
	　　佛言：&ldquo;当来之世有行菩萨道者，得学深般若波罗蜜中道而弃舍去，更于声闻、辟支佛经法中，欲以具足萨云若、萨云若事。于意云何？是人宁能成萨云若不？&rdquo;</p>
<p style="text-align: left">
	　　须菩提言：&ldquo;所不能成。&rdquo;</p>
<p style="text-align: left">
	　　佛言：&ldquo;是菩萨当觉魔事。</p>
<p style="text-align: left">
	　　&ldquo;须菩提，譬如有人欲见转轮圣王，见已反观小王谛熟视之，便言：&lsquo;圣王之体与此何异。&rsquo;是人为黠不？&rdquo;</p>
<p style="text-align: left">
	　　须菩提言：&ldquo;世尊，为不黠。&rdquo;</p>
<p style="text-align: left">
	　　佛言：&ldquo;当来有少德之人学菩萨道者，得闻深般若波罗蜜学持守行中道舍弃，更受罗汉、辟支佛经法，复言：&lsquo;我当于中具萨云若。&rsquo;于意云何？是菩萨为黠不？&rdquo;</p>
<p style="text-align: left">
	　　须菩提言：&ldquo;世尊，为不黠。&rdquo;</p>
<p style="text-align: left">
	　　佛言：&ldquo;是为菩萨魔事。</p>
<p style="text-align: left">
	　　&ldquo;譬如饥人得百味食，更念欲得六十味食，舍百味去食六十味。于意云何？是为黠不？&rdquo;</p>
<p style="text-align: left">
	　　须菩提言：&ldquo;世尊，为不黠。&rdquo;</p>
<p style="text-align: left">
	　　佛言：&ldquo;当来有学菩萨道者，得深般若波罗蜜弃舍去已，更于声闻、辟支佛经法中求萨云若。是菩萨为黠不？&rdquo;</p>
<p style="text-align: left">
	　　须菩提言：&ldquo;为不黠。&rdquo;</p>
<p style="text-align: left">
	　　佛言：&ldquo;是为菩萨魔事。</p>
<p style="text-align: left">
	　　&ldquo;譬如士夫得无价摩尼宝已反比水精。于意云何？是为黠不？&rdquo;</p>
<p style="text-align: left">
	　　须菩提言：&ldquo;世尊，为不黠。&rdquo;</p>
<p style="text-align: left">
	　　佛言：&ldquo;当来有学菩萨道者，得深般若波罗蜜已更弃舍去，反持比声闻、辟支佛经法，于声闻、辟支佛经法中欲得萨云若，宁为黠不？&rdquo;</p>
<p style="text-align: left">
	　　须菩提言：&ldquo;为不黠。&rdquo;</p>
<p style="text-align: left">
	　　佛言：&ldquo;是为菩萨魔事。</p>
<p style="text-align: left">
	　　&ldquo;复次，须菩提，若有善男子、善女人书般若波罗蜜已，于中他因缘起便不得书，或复有色、声、香、味、细滑、法之留难，或复有檀波罗蜜留难、尸波罗蜜留难、羼波罗蜜留难、惟逮波罗蜜留难、禅波罗蜜留难乃至阿耨多罗三耶三菩皆为作留难。何以故？须菩提，般若波罗蜜者非是留难，不可思议亦非选择，不生不灭，不著不断，无碍非见非行非倚。所以者何？须菩提，般若波罗蜜无是像法。若有菩萨书是经时，若有是辈留难事者，当知是为魔事。&rdquo;</p>
<p style="text-align: left">
	　　须菩提白佛言：&ldquo;世尊，是般若波罗蜜可得书耶？&rdquo;</p>
<p style="text-align: left">
	　　佛言：&ldquo;不也。何以故？般若波罗蜜者其实不可见，至檀波罗蜜实不可见，乃至萨云若亦不可见，诸所有者皆不可见。何以故？无所有故。无所有者不可书也。</p>
<p style="text-align: left">
	　　&ldquo;须菩提，善男子、善女人行菩萨道者，作是念言&lsquo;是深般若波罗蜜无所有者&rsquo;，是为菩萨魔事。&rdquo;</p>
<p style="text-align: left">
	　　须菩提言：&ldquo;世尊，诸行菩萨道者，书是深般若波罗蜜经字已，入是字中便言：&lsquo;我书般若波罗蜜。&rsquo;</p>
<p style="text-align: left">
	　　&ldquo;世尊，是六波罗蜜无有字法。所以者何？六波罗蜜无有文字，五阴亦无有文字，乃至萨云若亦无文字。</p>
<p style="text-align: left">
	　　&ldquo;世尊，善男子、善女人行菩萨道者，从六波罗蜜乃至萨云若，作无文字入般若波罗蜜者，亦是菩萨魔事。</p>
<p style="text-align: left">
	　　&ldquo;须菩提，善男子、善女人行菩萨道者，书般若波罗蜜时，若起想念郡国、县邑、丘聚、村落，若闻父母所尊之声意念父母，若念兄弟姊妹，若念兵贼淫欲之事，作是念已复生余念，魔波旬复益其念作是留难，欲令中断使不书持。须菩提，是为菩萨魔事。若善男子、善女人行菩萨道者，书持般若波罗蜜时，若供养事起&mdash;&mdash;衣被、财利、饮食、床卧、病瘦医药，言&lsquo;我书般若波罗蜜故得是供养&rsquo;，于是乐者当觉魔事。</p>
<p style="text-align: left">
	　　&ldquo;须菩提，书是经时魔波旬于菩萨前，说种种异深经之事，菩萨有沤和拘舍罗者不受魔所说。何以故？是经不能令人至萨云若故。</p>
<p style="text-align: left">
	　　&ldquo;须菩提，若是菩萨无沤和拘舍罗意者，闻深般若波罗蜜便欲舍去。&rdquo;佛言，&ldquo;我广为诸菩萨说沤和拘舍罗事，欲得沤和拘舍罗事者，当从深般若波罗蜜中索之。</p>
<p style="text-align: left">
	　　&ldquo;须菩提，善男子、善女人求菩萨乘者，舍深般若波罗蜜，欲从声闻、辟支佛经法中求沤和拘舍罗。须菩提，当知是为菩萨魔事。&rdquo;</p>
		

	
	

		</div></div><hr><script charset='utf-8' src='../../js/footer.js'></script></body></html>