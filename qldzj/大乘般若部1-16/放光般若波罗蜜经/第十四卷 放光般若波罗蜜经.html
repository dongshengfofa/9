<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十四卷 放光般若波罗蜜经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十四卷 放光般若波罗蜜经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第十四卷 放光般若波罗蜜经</strong></p>
<p style="text-align: left">
	　　无作品第四十四</p>
<p style="text-align: left">
	　　<a>须菩提</a>白佛言：&ldquo;<a>世尊</a>，般若波罗蜜为无所作。&rdquo;</p>
<p style="text-align: left">
	　　佛报言：&ldquo;无有作者故。须菩提，乃至诸法亦无所有。&rdquo;</p>
<p style="text-align: left">
	　　&ldquo;世尊，<a>菩萨</a>摩诃萨行般若波罗蜜当云何行？&rdquo;</p>
<p style="text-align: left">
	　　佛言：&ldquo;菩萨行般若波罗蜜，不行色为行般若波罗蜜，不行痛、想、行、识为行般若波罗蜜，乃至萨云若无所行为行般若波罗蜜；于五阴不念有常无常为行般若波罗蜜，乃至萨云若亦不念有常无常为行般若波罗蜜；于五阴无苦无乐为行般若波罗蜜，乃至萨云若亦无苦无乐为行般若波罗蜜；于五阴不有我<a>无我</a>为行般若波罗蜜，乃至萨云若亦不有我无我为行般若波罗蜜；于五阴无净无不净为行般若波罗蜜，乃至萨云若亦无净无不净为行般若波罗蜜。何以故？五阴者，亦不见有常无常，亦不见有苦有乐、有我无我、好不好，乃至萨云若亦复如是。</p>
<p style="text-align: left">
	　　&ldquo;复次，须菩提，菩萨行般若波罗蜜，不具足行五阴为行般若波罗蜜，乃至萨云若不具足行为行般若波罗蜜。何以故？五阴不具足为非五阴，不作是行为行般若波罗蜜，乃至萨云若不具足为非萨云若，不作是行为行般若波罗蜜。&rdquo;</p>
<p style="text-align: left">
	　　须菩提白佛言：&ldquo;世尊，甚可奇特！行菩萨道者善说菩萨著。&rdquo;</p>
<p style="text-align: left">
	　　佛言：&ldquo;如是，如是，如来无所著等正觉善说菩萨著不著事。</p>
<p style="text-align: left">
	　　&ldquo;复次，须菩提，菩萨于五阴无所著，为行般若波罗蜜；眼、耳、鼻、舌、身、意，于六情无所著，为行般若波罗蜜；于<a>六波罗蜜</a>无所著，为行般若波罗蜜；乃至萨云若不著，为行般若波罗蜜。须菩提，菩萨作如是<a>行者</a>，便知五阴著不著，亦复知萨云若著不著，知须陀洹道著不著，知声闻、辟支佛道著不著，知三耶三佛道著不著。&rdquo;</p>
<p style="text-align: left">
	　　须菩提白佛言：&ldquo;世尊，甚奇甚特！法甚深乃尔，说亦不增亦不减，不说亦不增亦不减。&rdquo;</p>
<p style="text-align: left">
	　　佛告须菩提：&ldquo;如是，如是，如汝所言。须菩提，譬如诸如来无所著等正觉，尽寿称誉<a>虚空</a>亦不增，若谤毁虚空亦不减。譬如称誉幻人亦不增，若毁訾幻人亦不减，闻善亦不喜，闻恶亦不怒。须菩提，诸法之法亦复如是，若说若不说亦不增亦不减。&rdquo;</p>
<p style="text-align: left">
	　　须菩提白佛言：&ldquo;世尊，菩萨行般若波罗蜜，念般若波罗蜜甚难甚难！</p>
<p style="text-align: left">
	　　&ldquo;世尊，菩萨行般若波罗蜜不恐不怯，应阿耨多罗三耶三菩不复动转。何以故？世尊，念般若波罗蜜者为欲念虚空，虚空亦无有六波罗蜜，虚空亦无有五阴，亦无内外空及有无空，亦无三十七品，亦无十力，亦无四无所畏，亦无十八法，亦无须陀洹道，亦无斯陀含道，亦无阿那含道，亦无阿<a>罗汉</a>道，亦无辟支佛道，虚空亦无三耶三佛道。</p>
<p style="text-align: left">
	　　&ldquo;世尊，菩萨摩诃萨作是僧那僧涅者，当应为作礼。</p>
<p style="text-align: left">
	　　&ldquo;世尊，为众生精进、为众生展力、为众生斗、为众生作要誓者，为欲为空作精进，为欲为空作要誓。</p>
<p style="text-align: left">
	　　&ldquo;世尊，为众生作要誓者为欲度空，是菩萨为大要誓。为虚空等众生作要誓者，为欲举空著虚空中。诸菩萨摩诃萨发阿耨多罗三耶三菩意者，为建大精进力。</p>
<p style="text-align: left">
	　　&ldquo;世尊，菩萨为众生发阿耨多罗三耶三菩意者，为建大誓已。</p>
<p style="text-align: left">
	　　&ldquo;世尊，是菩萨摩诃萨为大勇猛为虚空等众生发阿耨多罗三耶三菩。何以故？世尊，假令三千大千刹土，其中所有尽为如来，譬如<a>丛林</a>、<a>甘蔗</a>、竹苇、稻麻、草木、药果、诸树尽为如来，一一诸佛各说经法或至一劫复过一劫，一一如来各度众生无央数众不可复计，不觉众生之性有增有减。何以故？众生无所有寂故。</p>
<p style="text-align: left">
	　　&ldquo;世尊，置是三千大千国土，十方恒边沙一沙为一佛国，尔所佛国其中所有皆为如来，<a>教化</a>众生不可计量、不可称度，众生之性无增无减。所以者何？一切众生皆空寂故。是故众生无始无终与空等故。</p>
<p style="text-align: left">
	　　&ldquo;世尊，以是故我作是说，欲度众生者为欲度空耳。&rdquo;</p>
<p style="text-align: left">
	　　有异<a>比丘</a>意念言：&ldquo;当为般若波罗蜜作礼！于般若波罗蜜中，亦无法可生者，亦无法可灭者，而于中有戒性、三昧性、智慧性、<a>解脱</a>性、见解脱慧性，而于其中现有须陀洹、斯陀含、阿那含、阿罗汉、辟支佛、三耶三佛，而有三宝有转法轮。&rdquo;</p>
<p style="text-align: left">
	　　于是，释提桓因语须菩提：&ldquo;菩萨习般若波罗蜜，为习何等？&rdquo;</p>
<p style="text-align: left">
	　　耆年须菩提报释提桓因言：&ldquo;学般若波罗蜜者为习空。&rdquo;</p>
<p style="text-align: left">
	　　释提桓因白佛言：&ldquo;若善男子、善女人受持般若波罗蜜，讽诵读念习行中事者。世尊，我当为作何等护？&rdquo;</p>
<p style="text-align: left">
	　　须菩提语释提桓因言：&ldquo;拘翼，汝颇见法有可护者不？&rdquo;</p>
<p style="text-align: left">
	　　&ldquo;唯，尊者，实不见法有可护者。&rdquo;</p>
<p style="text-align: left">
	　　须菩提言：&ldquo;拘翼，善男子、善女人如般若波罗蜜教住者，则为已得护，不离般若波罗蜜教，若人、若非人终不得其便。如般若波罗蜜教住者，当知是善男子、善女人终不离般若波罗蜜。若有人言&lsquo;我欲护菩萨摩诃萨&rsquo;者，当知是人为欲护空。</p>
<p style="text-align: left">
	　　&ldquo;拘翼，宁能护梦及热时炎、幻、化、影、响，宁能护是辈事不？&rdquo;</p>
<p style="text-align: left">
	　　释提桓因言：&ldquo;不能护。&rdquo;</p>
<p style="text-align: left">
	　　&ldquo;拘翼，若菩萨行般若波罗蜜亦如是。拘翼，宁能护佛及佛所化不？&rdquo;</p>
<p style="text-align: left">
	　　释提桓因言：&ldquo;不能。&rdquo;</p>
<p style="text-align: left">
	　　&ldquo;菩萨行般若波罗蜜亦无能与作护也。拘翼，能<a>护法</a>性、真际、不可思议，能与作护不？&rdquo;</p>
<p style="text-align: left">
	　　&ldquo;唯，须菩提，不能。&rdquo;</p>
<p style="text-align: left">
	　　&ldquo;菩萨行般若波罗蜜，亦复如是无能与作护者。&rdquo;</p>
<p style="text-align: left">
	　　释提桓因问须菩提：&ldquo;菩萨行般若波罗蜜，当云何觉知梦法、幻法、热时之炎法、响法、化法，而不贡高？&rdquo;</p>
<p style="text-align: left">
	　　须菩提言：&ldquo;拘翼，菩萨行般若波罗蜜亦不念五阴，于五阴不贡高，至萨云若亦不念亦不贡高，于梦法乃至化亦不念亦不贡高。&rdquo;</p>
<p style="text-align: left">
	　　佛之威神，令三千大千国土诸四天王乃至首陀会天，各持天上碎末栴檀遥散佛上，散已来诣佛所，头面著地为佛作礼，却住一面。</p>
<p style="text-align: left">
	　　尔时，诸四天王，诸释提桓因，诸梵天王及诸首陀会天，承佛威神各各意念：&ldquo;今我曹等当请十方面各千佛使转般若波罗蜜品。&rdquo;</p>
<p style="text-align: left">
	　　诸四天王、释、梵、诸尊天适作是念已，应时十方面各千佛应时悉现，皆说般若波罗蜜品，其<a>弟子</a>者亦如须菩提，其难问者皆如释提桓因亦如是问，与<a>释迦牟尼佛</a>说般若波罗蜜等无差特。</p>
<p style="text-align: left">
	　　佛言：&ldquo;<a>弥勒</a>菩萨摩诃萨，亦当于是处成阿耨多罗三耶三菩，成阿惟三佛，亦当于是处说般若波罗蜜。是贤劫中当来诸佛，亦当于是处成阿耨多罗三耶三佛，亦当于是处说般若波罗蜜。&rdquo;</p>
<p style="text-align: left">
	　　须菩提白佛言：&ldquo;以何事、以何象、以何意，弥勒菩萨摩诃萨成阿耨多罗三耶三佛说般若波罗蜜？&rdquo;</p>
<p style="text-align: left">
	　　佛告须菩提言：&ldquo;弥勒菩萨摩诃萨成作佛时，亦不说五阴有常无常，亦不说五阴有苦有乐、有净不净、有我无我、好不好，亦不说五阴有缚有解，亦不说五阴有过去、当来、今现在，五阴常净当说五阴常净，乃至萨云若常净当说萨云若常净。&rdquo;</p>
<p style="text-align: left">
	　　须菩提白佛言：&ldquo;般若波罗蜜清净，世尊。&rdquo;</p>
<p style="text-align: left">
	　　佛言：&ldquo;以五阴清净故，般若波罗蜜清净。&rdquo;</p>
<p style="text-align: left">
	　　&ldquo;世尊，云何以五阴清净故，般若波罗蜜清净？&rdquo;</p>
<p style="text-align: left">
	　　佛言：&ldquo;五阴亦不生亦不灭，亦不著亦不断，以是故五阴清净。须菩提，虚空清净故，般若波罗蜜清净。&rdquo;</p>
<p style="text-align: left">
	　　&ldquo;世尊，云何虚空清净，般若波罗蜜清净？&rdquo;</p>
<p style="text-align: left">
	　　佛言：&ldquo;虚空不生不灭无所有，是故虚空清净。&rdquo;</p>
<p style="text-align: left">
	　　&ldquo;世尊，云何虚空无所有，般若波罗蜜清净？&rdquo;</p>
<p style="text-align: left">
	　　佛言：&ldquo;虚空不可护持故，般若波罗蜜清净。如虚空事故，般若波罗蜜清净。&rdquo;</p>
<p style="text-align: left">
	　　&ldquo;世尊，云何如虚空事故，般若波罗蜜清净？&rdquo;</p>
<p style="text-align: left">
	　　佛言：&ldquo;如虚空无二寂，以是事般若波罗蜜清净。&rdquo;</p>
<p style="text-align: left">
	　　佛言：&ldquo;如虚空无行，般若波罗蜜清净。&rdquo;</p>
<p style="text-align: left">
	　　&ldquo;世尊，云何虚空无行，般若波罗蜜清净？&rdquo;</p>
<p style="text-align: left">
	　　佛言：&ldquo;以虚空无所行故，般若波罗蜜清净。&rdquo;</p>
<p style="text-align: left">
	　　佛言：&ldquo;以虚空无所倚，般若波罗蜜清净。&rdquo;</p>
<p style="text-align: left">
	　　&ldquo;世尊，云何虚空无所倚，般若波罗蜜清净？&rdquo;</p>
<p style="text-align: left">
	　　佛言：&ldquo;如虚空无所累故，般若波罗蜜清净。须菩提，以诸法不生不灭、不著不断故，般若波罗蜜清净。&rdquo;</p>
<p style="text-align: left">
	　　&ldquo;世尊，云何诸法不生不灭、不著不断故，般若波罗蜜清净？&rdquo;</p>
<p style="text-align: left">
	　　佛言：&ldquo;以诸法常清净故，般若波罗蜜清净。&rdquo;</p>
<p style="text-align: left">
	　　须菩提白佛言：&ldquo;世尊，若善男子、善女人持般若波罗蜜讽诵读习行中事者，是善男子、善女人终不病，目耳鼻无病，虽身有老终不久衰，随其寿终，终时不乱身意安隐，终不毒病误妄恶死，常有诸天随侍拥护。诸四天王至首陀会天常皆随护善男子、善女人为法师者。若月十四日、十五日说般若波罗蜜时，尔时诸天皆悉来会。善男子、善女人作是说般若波罗蜜时，所得功德不可复计、不可复称量、不可思议。&rdquo;</p>
<p style="text-align: left">
	　　佛告须菩提：&ldquo;善男子、善女人若六斋以说般若波罗蜜时诸天来会，所得功德不可计量。所以者何？般若波罗蜜者，极大珍宝。</p>
<p style="text-align: left">
	　　&ldquo;须菩提，于般若波罗蜜珍宝中，断三恶趣，断人中贫，施人天道、人道，使一切人得生大姓、梵志、长者家，得生四王天上至三十三天，施人须陀洹道、斯陀含、阿那含、阿罗汉、辟支佛道，施人阿耨多罗三耶三菩道。何以故？于般若波罗蜜中广说十善事，于中学已，便知有刹利、梵志、大姓、长者，知有四天王上至三十三天，便知有须陀洹道、声闻、辟支佛道，便知有三耶三佛道，便知有四禅、四等及四空定、三十七品、佛十种力及十八法、四无所畏，便知有六波罗蜜，知有内外空及有无空，便知有萨云若，以是故名为珍宝度，名为般若波罗蜜。于珍宝度中，亦无生者亦无灭者，亦无著者亦无断者，亦无取者亦无弃者。所以者何？亦无有法有生灭者、有著断者、有取放者。</p>
<p style="text-align: left">
	　　&ldquo;须菩提，般若波罗蜜，无有善法亦无恶法，亦无道法亦无俗法，亦无漏不漏、亦无有为法亦无无为法。以是故，须菩提，珍宝波罗蜜无所倚。是珍宝波罗蜜，无有法能染者，无有法能逮者。所以者何？不可得法与相近者，是故无能染者。&rdquo;</p>
<p style="text-align: left">
	　　佛告须菩提：&ldquo;若有菩萨行般若波罗蜜，若不作是知、不作是念、不作是倚、不作是戏，为行般若波罗蜜，为念般若波罗蜜，为礼诸如来无所著等正觉，从佛国至佛国供养承事礼敬诸佛，教化众生净佛国土。</p>
<p style="text-align: left">
	　　&ldquo;须菩提，是般若波罗蜜无有法可见者，无有不可见者，亦不取亦不放，亦不生亦不灭，亦不著亦不断，亦不增亦不减，亦不过去、当来、今现在，亦不使欲界过亦不使住，亦不使形界过亦不使住，亦不使无形界过亦不使住，亦不与人六波罗蜜亦不教人弃，亦不与人内外空及有无空亦不弃，亦不与人三十七品亦不弃，亦不与人十力及十八法亦无所弃，亦不持声闻、辟支佛上至萨云若有所与亦不使弃。</p>
<p style="text-align: left">
	　　&ldquo;复次，须菩提，般若波罗蜜者，亦不持罗汉法有所与亦不弃凡人法，亦不持辟支<a>佛法</a>有所与亦不弃罗汉法，亦不持佛法有所与亦不弃辟支佛法，亦不持佛法有所与、有所弃。须菩提，般若波罗蜜，亦不持无为法有所与亦不弃有为法。何以故？有佛无佛，法性住如故。法性者则是法身，亦不以妄住，亦不以损住。&rdquo;</p>
<p style="text-align: left">
	　　是时，诸天众于虚空<a>欢喜</a>踊跃大笑，持天忧钵罗华、拘勿投华、分陀利华而散佛上，俱发声言：&ldquo;我等今于阎浮提再见法轮转。&rdquo;所以者何？无央数天子于空中得无所从生法忍故。</p>
<p style="text-align: left">
	　　佛告须菩提：&ldquo;转法轮亦不二亦不一。般若波罗蜜者，亦不为法故转，亦不有所为故不转，以有无空故。&rdquo;</p>
<p style="text-align: left">
	　　须菩提白佛言：&ldquo;何等有无空故，般若波罗蜜有所转、有所逮？&rdquo;</p>
<p style="text-align: left">
	　　佛言：&ldquo;六波罗蜜空以六波罗蜜空空，内外空以内外空空，及有无空以有无空空，三十七品空以三十七品空空，十力空以十力空空，佛十八法空以十八法空空，声闻、辟支佛空以声闻、辟支佛空空，萨云若空以萨云若空空。&rdquo;</p>
<p style="text-align: left">
	　　须菩提白佛言：&ldquo;般若波罗蜜所谓空者，是菩萨之大度。菩萨有般若波罗蜜一切空故，得成阿耨多罗三耶三菩阿惟三佛，亦无所逮觉而转法轮，亦无有法可为转者，亦不复转还，亦不见法。何以故？索法可为转者亦不可得，以诸法常无所有故。何以故？空、无相、无愿，亦无所转亦无所还者。般若波罗蜜有是教说，有是施设，有是分别分部，有是宣示分流。般若波罗蜜有是教者，如是为大清净教。般若波罗蜜教，亦无说者，亦无受者，亦无取证者；若无说无受无证，如是为无般泥洹者；若无般泥洹者，于是教法中，亦为无有尊祐<a>福田</a>。&rdquo;</p>
<p style="text-align: left">
	　　等品第四十五</p>
<p style="text-align: left">
	　　须菩提白佛言：&ldquo;世尊，是般若波罗蜜无有底。&rdquo;</p>
<p style="text-align: left">
	　　答言：&ldquo;虚空无有际故。&rdquo;</p>
<p style="text-align: left">
	　　&ldquo;世尊，波罗蜜等。&rdquo;</p>
<p style="text-align: left">
	　　答言：&ldquo;诸法等故。&rdquo;</p>
<p style="text-align: left">
	　　&ldquo;世尊，波罗蜜寂静。&rdquo;</p>
<p style="text-align: left">
	　　佛言：&ldquo;常空故。&rdquo;</p>
<p style="text-align: left">
	　　&ldquo;世尊，波罗蜜无能伏者。&rdquo;</p>
<p style="text-align: left">
	　　佛言：&ldquo;诸法无所有故。&rdquo;</p>
<p style="text-align: left">
	　　&ldquo;世尊，种种波罗蜜空。&rdquo;</p>
<p style="text-align: left">
	　　答言：&ldquo;亦无字亦无身故。&rdquo;</p>
<p style="text-align: left">
	　　&ldquo;世尊，波罗蜜空。&rdquo;</p>
<p style="text-align: left">
	　　答言：&ldquo;呼吸出入不可见故。&rdquo;</p>
<p style="text-align: left">
	　　&ldquo;世尊，波罗蜜无有事行。&rdquo;</p>
<p style="text-align: left">
	　　答言：&ldquo;无所觉、无所行故。&rdquo;</p>
<p style="text-align: left">
	　　&ldquo;世尊，波罗蜜无有字。&rdquo;</p>
<p style="text-align: left">
	　　答言：&ldquo;痛想念不可见故。&rdquo;</p>
<p style="text-align: left">
	　　&ldquo;世尊，波罗蜜无有去。&rdquo;</p>
<p style="text-align: left">
	　　答言：&ldquo;诸法无有来故。&rdquo;</p>
<p style="text-align: left">
	　　&ldquo;世尊，波罗蜜无有等。&rdquo;</p>
<p style="text-align: left">
	　　佛言：&ldquo;诸法无所取故。&rdquo;</p>
<p style="text-align: left">
	　　&ldquo;世尊，波罗蜜消。&rdquo;</p>
<p style="text-align: left">
	　　答言：&ldquo;以诸法常尽故。&rdquo;</p>
<p style="text-align: left">
	　　&ldquo;世尊，波罗蜜不生。&rdquo;</p>
<p style="text-align: left">
	　　答言：&ldquo;诸法无所生故。&rdquo;</p>
<p style="text-align: left">
	　　&ldquo;世尊，波罗蜜无所为。&rdquo;</p>
<p style="text-align: left">
	　　答言：&ldquo;无有作者故。&rdquo;</p>
<p style="text-align: left">
	　　&ldquo;世尊，波罗蜜无有智。&rdquo;</p>
<p style="text-align: left">
	　　佛言：&ldquo;智者不可见故。&rdquo;</p>
<p style="text-align: left">
	　　&ldquo;世尊，波罗蜜无所越。&rdquo;</p>
<p style="text-align: left">
	　　答言：&ldquo;索<a>生死</a>不可见故。&rdquo;</p>
<p style="text-align: left">
	　　&ldquo;世尊，波罗蜜无所败。&rdquo;</p>
<p style="text-align: left">
	　　答言：&ldquo;诸法无有坏故。&rdquo;</p>
<p style="text-align: left">
	　　&ldquo;世尊，波罗蜜如梦。&rdquo;</p>
<p style="text-align: left">
	　　答言：&ldquo;梦中所有不可见故。&rdquo;</p>
<p style="text-align: left">
	　　&ldquo;世尊，波罗蜜如响。&rdquo;</p>
<p style="text-align: left">
	　　答言：&ldquo;无有闻声故。&rdquo;</p>
<p style="text-align: left">
	　　&ldquo;世尊，波罗蜜如光影。&rdquo;</p>
<p style="text-align: left">
	　　答言：&ldquo;面像不可见故。&rdquo;</p>
<p style="text-align: left">
	　　&ldquo;世尊，波罗蜜如炎。&rdquo;</p>
<p style="text-align: left">
	　　答言：&ldquo;水流不可得故。&rdquo;</p>
<p style="text-align: left">
	　　&ldquo;世尊，波罗蜜如幻。&rdquo;</p>
<p style="text-align: left">
	　　答言：&ldquo;术事不可得故。&rdquo;</p>
<p style="text-align: left">
	　　&ldquo;世尊，波罗蜜无著。&rdquo;</p>
<p style="text-align: left">
	　　佛言：&ldquo;绪不可见故。&rdquo;</p>
<p style="text-align: left">
	　　&ldquo;世尊，波罗蜜不断。&rdquo;</p>
<p style="text-align: left">
	　　答言：&ldquo;无有绪故。&rdquo;</p>
<p style="text-align: left">
	　　&ldquo;世尊，波罗蜜不出。&rdquo;</p>
<p style="text-align: left">
	　　答言：&ldquo;无有窟故。&rdquo;</p>
<p style="text-align: left">
	　　&ldquo;世尊，波罗蜜不戏。&rdquo;</p>
<p style="text-align: left">
	　　答言：&ldquo;诸戏已灭故。&rdquo;</p>
<p style="text-align: left">
	　　&ldquo;世尊，波罗蜜无贡高。&rdquo;</p>
<p style="text-align: left">
	　　答言：&ldquo;诸贡高已灭故。&rdquo;</p>
<p style="text-align: left">
	　　&ldquo;世尊，波罗蜜不动转。&rdquo;</p>
<p style="text-align: left">
	　　答言：&ldquo;法性住故。&rdquo;</p>
<p style="text-align: left">
	　　&ldquo;世尊，波罗蜜无住。&rdquo;</p>
<p style="text-align: left">
	　　答言：&ldquo;诸法审尔等故。&rdquo;</p>
<p style="text-align: left">
	　　&ldquo;世尊，波罗蜜无所住立。&rdquo;</p>
<p style="text-align: left">
	　　答言：&ldquo;诸法无念故。&rdquo;</p>
<p style="text-align: left">
	　　&ldquo;世尊，波罗蜜寂。&rdquo;</p>
<p style="text-align: left">
	　　答言：&ldquo;诸法想行不可见故。&rdquo;</p>
<p style="text-align: left">
	　　&ldquo;世尊，波罗蜜无淫。&rdquo;</p>
<p style="text-align: left">
	　　答言：&ldquo;淫不可见故。&rdquo;</p>
<p style="text-align: left">
	　　&ldquo;世尊，波罗蜜无恚。&rdquo;</p>
<p style="text-align: left">
	　　答言：&ldquo;无有恚不可见故。&rdquo;</p>
<p style="text-align: left">
	　　&ldquo;世尊，波罗蜜不痴。&rdquo;</p>
<p style="text-align: left">
	　　答言：&ldquo;灭诸冥故。&rdquo;</p>
<p style="text-align: left">
	　　&ldquo;世尊，波罗蜜无有垢。&rdquo;</p>
<p style="text-align: left">
	　　答言：&ldquo;无有狐疑故。&rdquo;</p>
<p style="text-align: left">
	　　&ldquo;世尊，波罗蜜非众生。&rdquo;</p>
<p style="text-align: left">
	　　答言：&ldquo;无有众生故。&rdquo;</p>
<p style="text-align: left">
	　　&ldquo;世尊，波罗蜜无所除。&rdquo;</p>
<p style="text-align: left">
	　　答言：&ldquo;诸法无所处故。&rdquo;</p>
<p style="text-align: left">
	　　&ldquo;世尊，波罗蜜两际不灭。&rdquo;</p>
<p style="text-align: left">
	　　答言：&ldquo;离于际故。&rdquo;</p>
<p style="text-align: left">
	　　&ldquo;世尊，波罗蜜不破。&rdquo;</p>
<p style="text-align: left">
	　　答言：&ldquo;诸法不受故。&rdquo;</p>
<p style="text-align: left">
	　　&ldquo;世尊，波罗蜜无所[打-丁+此]。&rdquo;</p>
<p style="text-align: left">
	　　答言：&ldquo;度诸声闻、辟支佛地故。&rdquo;</p>
<p style="text-align: left">
	　　&ldquo;世尊，波罗蜜无所分别。&rdquo;</p>
<p style="text-align: left">
	　　答言：&ldquo;诸法无有择故。&rdquo;</p>
<p style="text-align: left">
	　　&ldquo;世尊，波罗蜜无有限。&rdquo;</p>
<p style="text-align: left">
	　　答言：&ldquo;诸法不可平相故。&rdquo;</p>
<p style="text-align: left">
	　　&ldquo;世尊，波罗蜜虚空。&rdquo;</p>
<p style="text-align: left">
	　　答言：&ldquo;诸法不可计故。&rdquo;</p>
<p style="text-align: left">
	　　&ldquo;世尊，波罗蜜无常。&rdquo;</p>
<p style="text-align: left">
	　　佛言：&ldquo;诸法坏败故。&rdquo;</p>
<p style="text-align: left">
	　　&ldquo;世尊，波罗蜜苦。&rdquo;</p>
<p style="text-align: left">
	　　答言：&ldquo;诸法无有党与师子战故。&rdquo;</p>
<p style="text-align: left">
	　　&ldquo;世尊，波罗蜜无有我。&rdquo;</p>
<p style="text-align: left">
	　　答言：&ldquo;诸法无所入故。&rdquo;</p>
<p style="text-align: left">
	　　&ldquo;世尊，波罗蜜空。&rdquo;</p>
<p style="text-align: left">
	　　答言：&ldquo;诸法不可见故。&rdquo;</p>
<p style="text-align: left">
	　　&ldquo;世尊，波罗蜜无有想。&rdquo;</p>
<p style="text-align: left">
	　　答言：&ldquo;诸法无所出生故。&rdquo;</p>
<p style="text-align: left">
	　　&ldquo;世尊，波罗蜜内空。&rdquo;</p>
<p style="text-align: left">
	　　答言：&ldquo;内空不可得故。&rdquo;</p>
<p style="text-align: left">
	　　&ldquo;世尊，波罗蜜外空。&rdquo;</p>
<p style="text-align: left">
	　　答言：&ldquo;外空法不可见故。&rdquo;</p>
<p style="text-align: left">
	　　&ldquo;世尊，波罗蜜内外空。&rdquo;</p>
<p style="text-align: left">
	　　答言：&ldquo;内外空不可见故。&rdquo;</p>
<p style="text-align: left">
	　　&ldquo;世尊，波罗蜜空空。&rdquo;</p>
<p style="text-align: left">
	　　答言：&ldquo;空空不可见故。&rdquo;</p>
<p style="text-align: left">
	　　&ldquo;世尊，波罗蜜大空。&rdquo;</p>
<p style="text-align: left">
	　　答言：&ldquo;诸法不可见故。&rdquo;</p>
<p style="text-align: left">
	　　&ldquo;世尊，波罗蜜至竟空。&rdquo;</p>
<p style="text-align: left">
	　　答言：&ldquo;无为法不可见故。&rdquo;</p>
<p style="text-align: left">
	　　&ldquo;世尊，波罗蜜有为空。&rdquo;</p>
<p style="text-align: left">
	　　答言：&ldquo;有为法空不可见故。&rdquo;</p>
<p style="text-align: left">
	　　&ldquo;世尊，波罗蜜常空。&rdquo;</p>
<p style="text-align: left">
	　　答言：&ldquo;常空不可见故。&rdquo;</p>
<p style="text-align: left">
	　　&ldquo;世尊，波罗蜜无有际空。&rdquo;</p>
<p style="text-align: left">
	　　答言：&ldquo;无有际不可见故。&rdquo;</p>
<p style="text-align: left">
	　　&ldquo;世尊，波罗蜜所作事空。&rdquo;</p>
<p style="text-align: left">
	　　答言：&ldquo;所作事不可见故。&rdquo;</p>
<p style="text-align: left">
	　　&ldquo;世尊，波罗蜜性空。&rdquo;</p>
<p style="text-align: left">
	　　答言：&ldquo;有为性法不可见故。&rdquo;</p>
<p style="text-align: left">
	　　&ldquo;世尊，波罗蜜诸法空。&rdquo;</p>
<p style="text-align: left">
	　　答言：&ldquo;内外空不可见故。&rdquo;</p>
<p style="text-align: left">
	　　&ldquo;世尊，波罗蜜自相空。&rdquo;</p>
<p style="text-align: left">
	　　答言：&ldquo;自相寂故。&rdquo;</p>
<p style="text-align: left">
	　　&ldquo;世尊，波罗蜜有无空空。&rdquo;</p>
<p style="text-align: left">
	　　答言：&ldquo;有无空不可得故。&rdquo;</p>
<p style="text-align: left">
	　　&ldquo;世尊，四意止波罗蜜。&rdquo;</p>
<p style="text-align: left">
	　　答言：&ldquo;身痛意法不可见故。&rdquo;</p>
<p style="text-align: left">
	　　&ldquo;世尊，四意断波罗蜜。&rdquo;</p>
<p style="text-align: left">
	　　答言：&ldquo;<a>善恶</a>法不可见故。&rdquo;</p>
<p style="text-align: left">
	　　&ldquo;世尊，<a>神通</a>波罗蜜。&rdquo;</p>
<p style="text-align: left">
	　　答言：&ldquo;四神足不可见故。&rdquo;</p>
<p style="text-align: left">
	　　&ldquo;世尊，五根波罗蜜。&rdquo;</p>
<p style="text-align: left">
	　　答言：&ldquo;五根不可见故。&rdquo;</p>
<p style="text-align: left">
	　　&ldquo;世尊，波罗蜜力。&rdquo;</p>
<p style="text-align: left">
	　　答言：&ldquo;五力不可得见故。&rdquo;</p>
<p style="text-align: left">
	　　&ldquo;世尊，波罗蜜觉。&rdquo;</p>
<p style="text-align: left">
	　　答言：&ldquo;七觉意不可见故。&rdquo;</p>
<p style="text-align: left">
	　　&ldquo;世尊，波罗蜜道。&rdquo;</p>
<p style="text-align: left">
	　　答言：&ldquo;八字不可见故。&rdquo;</p>
<p style="text-align: left">
	　　&ldquo;世尊，波罗蜜无愿。&rdquo;</p>
<p style="text-align: left">
	　　答言：&ldquo;愿不可见故。&rdquo;</p>
<p style="text-align: left">
	　　&ldquo;世尊，波罗蜜空。&rdquo;</p>
<p style="text-align: left">
	　　答言：&ldquo;空事寂不可见故。&rdquo;</p>
<p style="text-align: left">
	　　&ldquo;世尊，波罗蜜无相。&rdquo;</p>
<p style="text-align: left">
	　　答言：&ldquo;静事不可见故。&rdquo;</p>
<p style="text-align: left">
	　　&ldquo;世尊，波罗蜜脱。&rdquo;</p>
<p style="text-align: left">
	　　答言：&ldquo;八惟无不可见故。&rdquo;</p>
<p style="text-align: left">
	　　&ldquo;世尊，波罗蜜定。&rdquo;</p>
<p style="text-align: left">
	　　答言：&ldquo;九次第禅不可见故。&rdquo;</p>
<p style="text-align: left">
	　　&ldquo;世尊，波罗蜜檀。&rdquo;</p>
<p style="text-align: left">
	　　答言：&ldquo;妒嫉不可见故。&rdquo;</p>
<p style="text-align: left">
	　　&ldquo;世尊，波罗蜜戒。&rdquo;</p>
<p style="text-align: left">
	　　答言：&ldquo;恶戒不可见故。&rdquo;</p>
<p style="text-align: left">
	　　&ldquo;世尊，波罗蜜羼。&rdquo;</p>
<p style="text-align: left">
	　　答言：&ldquo;忍不可见故。&rdquo;</p>
<p style="text-align: left">
	　　&ldquo;世尊，波罗蜜惟逮。&rdquo;</p>
<p style="text-align: left">
	　　答言：&ldquo;精进、<a>懈怠</a>不可见故。&rdquo;</p>
<p style="text-align: left">
	　　&ldquo;世尊，波罗蜜禅。&rdquo;</p>
<p style="text-align: left">
	　　答言：&ldquo;定以乱不可见故。&rdquo;</p>
<p style="text-align: left">
	　　&ldquo;世尊，波罗蜜慧。&rdquo;</p>
<p style="text-align: left">
	　　答言：&ldquo;恶智与慧不可见故。&rdquo;</p>
<p style="text-align: left">
	　　&ldquo;世尊，波罗蜜十力。&rdquo;</p>
<p style="text-align: left">
	　　答言：&ldquo;诸法无有可伏故。&rdquo;</p>
<p style="text-align: left">
	　　&ldquo;世尊，波罗蜜勇悍。&rdquo;</p>
<p style="text-align: left">
	　　答言：&ldquo;通事慧不可见故。&rdquo;</p>
<p style="text-align: left">
	　　&ldquo;世尊，波罗蜜分别智。&rdquo;</p>
<p style="text-align: left">
	　　答言：&ldquo;一切慧无碍故。&rdquo;</p>
<p style="text-align: left">
	　　&ldquo;世尊，佛法波罗蜜。&rdquo;</p>
<p style="text-align: left">
	　　答言：&ldquo;过诸法故。&rdquo;</p>
<p style="text-align: left">
	　　&ldquo;世尊，如来波罗蜜。&rdquo;</p>
<p style="text-align: left">
	　　答言：&ldquo;所说无有异故。&rdquo;</p>
<p style="text-align: left">
	　　&ldquo;世尊，波罗蜜自然。&rdquo;</p>
<p style="text-align: left">
	　　答言：&ldquo;般若波罗蜜自然诸法中得<a>自在</a>故。&rdquo;</p>
<p style="text-align: left">
	　　&ldquo;世尊，佛法波罗蜜。&rdquo;</p>
<p style="text-align: left">
	　　答言：&ldquo;诸<a>法事</a>阿惟三佛故。&rdquo;</p>
		

	
	

		</div></div><hr><script charset='utf-8' src='../../js/footer.js'></script></body></html>