<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五百八十一卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五百八十一卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五百八十一卷 大般若波罗蜜多经</strong></p>
<p style="text-align: left">
	　　第十一布施波罗蜜多分之三</p>
<p style="text-align: left">
	　　尔时，满慈子白佛言：&ldquo;<a>世尊</a>，若一切法皆非实有，诸<a>菩萨</a>众行布施时为何所舍？&rdquo;</p>
<p style="text-align: left">
	　　佛言：&ldquo;菩萨行布施时都无所舍。&rdquo;</p>
<p style="text-align: left">
	　　时，满慈子复白佛言：&ldquo;若诸菩萨行布施时都无所舍，是诸菩萨当证无上正等觉时为何所得？&rdquo;</p>
<p style="text-align: left">
	　　佛言：&ldquo;菩萨如布施时，于一切法都无所舍，当证无上正等觉时，于一切法亦无所得。如菩萨众行布施时，于一切法都无所损，如是菩萨当证无上正等觉时，于一切法亦无所益，损、益二门相待立故。</p>
<p style="text-align: left">
	　　&ldquo;又，满慈子，如诸菩萨行布施时，知一切法皆如幻化无实可舍，如是菩萨当证无上正等觉时，知一切法亦如幻化无实可得。若诸菩萨行布施时，于一切法实有所舍，是诸菩萨当证无上正等觉时，亦应于法实有所得。然诸菩萨行布施时，于一切法实无所舍，是故菩萨当证无上正等觉时，于一切法实无所得。</p>
<p style="text-align: left">
	　　&ldquo;又，满慈子，如二幻师戏为交易，一幻价值，一化美团，此中二事俱非实有。如是菩萨行布施时，舍如幻化非实有物，当证无上正等觉时，得如幻化非实有法。是诸菩萨如布施时实无所损，当证无上正等觉时亦无实益。是诸菩萨行布施时，虽似有损而实无损，当证无上正等觉时，虽似有益而实无益。如彼幻师舍幻价值，虽似有损而实无损，如是菩萨行布施时舍非实物，虽似有损而实无损。如彼幻师得化美团，虽似有益而实无益，如是菩萨当证无上正等觉时，虽似有益而实无益。如是法喻因果相称，诸有智者应正了知。</p>
<p style="text-align: left">
	　　&ldquo;又，满慈子，如巧幻师或彼<a>弟子</a>，在四衢道化作女人，忽现怀孕寻见生子，其子俄尔便复命终。于意云何？彼女于子生时有喜、死有忧耶？&rdquo;</p>
<p style="text-align: left">
	　　满慈子言：&ldquo;彼女及子俱是幻有，实无死生，谁复于谁可生忧喜？&rdquo;</p>
<p style="text-align: left">
	　　佛言：&ldquo;如是，如汝所说。诸菩萨众亦复如是，行布施时无舍无损，当证无上正等觉时无得无益。是故菩萨行布施时，虽有所舍而不生忧，当证无上正等觉时，虽有所得而亦无喜，知所舍、得如幻化故。</p>
<p style="text-align: left">
	　　&ldquo;又，满慈子，于意云何？汝谓如来于诸善法有大欲不？&rdquo;</p>
<p style="text-align: left">
	　　满慈子言：&ldquo;不也，世尊。不也，善逝。何以故？如来所证诸法皆空，如来能证诸法亦空，空中都无欲、所欲故。&rdquo;</p>
<p style="text-align: left">
	　　佛言：&ldquo;如是，如汝所说。如来观见一切法空故，善法中亦无大欲，如我今者于一切法都无欲心。昔菩萨时虽行布施，而于诸法都无所舍，了达诸法毕竟空故。诸佛世尊于一切法无爱无恚。所以者何？通达诸法皆非实有，本性空寂、爱恚断故。&rdquo;</p>
<p style="text-align: left">
	　　时，满慈子便白佛言：&ldquo;甚奇，世尊！希有，善逝！诸菩萨摩诃萨如如于法能有所舍，如是如是了达皆空，虚妄不实，性不坚固，无<a>自在</a>用，无所执著。</p>
<p style="text-align: left">
	　　&ldquo;如我解佛所说义者，诸菩萨摩诃萨虽以殑伽沙数世界盛满珍宝施诸有情，而于其中不作是念：&lsquo;我能舍施尔所珍宝。&rsquo;虽于其中无所执著，而令布施波罗蜜多疾得<a>圆满</a>。如是菩萨能以布施所集善根，与有情共回向无上正等菩提，作是事已起如是念：&lsquo;菩萨法应一切皆舍，我今虽舍所应舍物，而所舍物皆如幻化。&rsquo;若菩萨摩诃萨能如是知，是菩萨摩诃萨入菩萨数，虽舍一切而无所舍，虽得一切而无所得。若诸菩萨不能如是如实了知非真菩萨，于诸财法不能舍施，于大菩提不能证得。&rdquo;</p>
<p style="text-align: left">
	　　尔时，<a>舍利子</a>问满慈子言：&ldquo;诸菩萨摩诃萨以何等心应行布施？&rdquo;</p>
<p style="text-align: left">
	　　满慈子言：&ldquo;唯！<a>舍利</a>子，先为我等解说是义，我于此义亦当少说。&rdquo;</p>
<p style="text-align: left">
	　　时，舍利子便谓具寿满慈子言：&ldquo;若菩萨摩诃萨欲证无上正等菩提，是菩萨摩诃萨先应思惟一切法性毕竟空寂，次应思惟一切智智具胜功德，后应愍念一切有情贫乏珍财、受诸苦恼；作是念已，便舍一切&mdash;&mdash;若有执受、若无执受、若内、若外所有珍财，施诸有情心无所著，亦以<a>正法</a>施诸有情，亦以无边上妙供具恭敬供养佛、法、僧宝。如是菩萨摩诃萨众行布施时，缘一切智心无所著应行布施。如是布施随顺菩提，疾能证得一切智智，与诸有情作大<a>饶益</a>。&rdquo;</p>
<p style="text-align: left">
	　　尔时，世尊告舍利子：&ldquo;如是，如是，如汝所说。诸菩萨摩诃萨欲证无上正等菩提应观法空，缘一切智具胜功德，愍念有情而行布施心无所著。若能如是<a>修行</a>布施，疾证无上正等菩提，与诸有情作大饶益。又，舍利子，汝今欲见十方世界菩萨施不？&rdquo;</p>
<p style="text-align: left">
	　　舍利子言：&ldquo;唯然！欲见！&rdquo;</p>
<p style="text-align: left">
	　　时，舍利子及诸大众承佛神力，便见东方过百世界，大蕴如来、应、正等觉，声闻菩萨大众围绕，宣说布施波罗蜜多具胜功德能获大果。彼有菩萨名曰无碍，虽处居家而无所著，舍诸所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　时，舍利子及诸大众，一切复见无碍菩萨七宝庄饰百千金车，是一一车载一女宝，形貌端正种种庄严，一一女宝百女侍从，各乘一车众宝严饰，一一车上置百千金，及诸资缘无不具足，置于市肆高声唱言：&ldquo;谁有须者随意将去。&rdquo;如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方无碍菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？无碍菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。无碍菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方无碍菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方百千世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方百千世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方百千世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方殑伽沙等诸佛世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方殑伽沙等诸佛世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方殑伽沙等诸佛世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方如十殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方如十殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方如十殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方如百殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方如百殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方如百殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方如千殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方如千殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方如千殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方百千殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方百千殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方百千殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东方无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东方无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见南方百千世界，如是乃至复见南方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见南方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼南方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见西方百千世界，如是乃至复见西方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见西方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼西方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见北方百千世界，如是乃至复见北方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见北方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼北方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东南方百千世界，如是乃至复见东南方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东南方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东南方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见西南方百千世界，如是乃至复见西南方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见西南方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼西南方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见西北方百千世界，如是乃至复见西北方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见西北方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼西北方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见东北方百千世界，如是乃至复见东北方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见东北方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼东北方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见下方百千世界，如是乃至复见下方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见下方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼下方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　时，舍利子及诸大众承佛神力，复见上方百千世界，如是乃至复见上方无数殑伽沙数世界，一一世界无量菩萨，各舍所有布施一切：积珍宝聚其量如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦；如是积集衣服、卧具、饮食等物量各如山，随诸有情所须皆施，劝有情类自受用已复转施他，心无所碍，如是行施无所染著，昼夜精勤常无厌倦。</p>
<p style="text-align: left">
	　　尔时，佛告舍利子言：&ldquo;汝见上方百千世界，如是乃至无数殑伽沙数世界，一一世界无量菩萨，心无染著而行施不？&rdquo;</p>
<p style="text-align: left">
	　　时，舍利子便白佛言：&ldquo;见已，世尊。见已，善逝。&rdquo;</p>
<p style="text-align: left">
	　　佛言：&ldquo;菩萨求大菩提，皆应如是修行布施。又，舍利子，于意云何？彼诸菩萨施广大不？&rdquo;</p>
<p style="text-align: left">
	　　舍利子曰：&ldquo;广大！世尊。广大！善逝。彼诸菩萨布施善根量无边际。&rdquo;</p>
<p style="text-align: left">
	　　佛言：&ldquo;如是，如汝所说。若有菩萨能观法空，缘一切智具胜功德，愍念有情随有所施，于彼上方百千世界，如是乃至无数殑伽沙数世界，一一世界无量菩萨所获施福，百倍为胜，千倍为胜，乃至邬波尼杀昙倍亦复为胜。&rdquo;</p>
<p style="text-align: left">
	　　&ldquo;复次，舍利子，菩萨摩诃萨欲疾证得一切智智，穷未来际利乐有情，应观法空，缘一切智具胜功德，愍念有情受贫匮苦，应行布施波罗蜜多，持此善根普施一切，令脱恶趣<a>生死</a>众苦，作是愿言：&lsquo;十方世界诸有情类，由我善根功德威力：未发无上菩提心者，令速发心；已发无上菩提心者，令永不退；若于无上正等菩提已不退者，令速圆满一切智智。&rsquo;&rdquo;</p>
		

	
	

		</div></div><hr><script charset='utf-8' src='../../js/footer.js'></script></body></html>