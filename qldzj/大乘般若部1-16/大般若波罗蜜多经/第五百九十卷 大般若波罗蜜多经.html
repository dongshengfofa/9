<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五百九十卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五百九十卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五百九十卷 大般若波罗蜜多经</strong></p>
<p style="text-align: left">
	　　第十四精进波罗蜜多分</p>
<p style="text-align: left">
	　　如是我闻：一时薄伽梵在室罗筏住誓多林给孤独园，与大苾刍众千二百五十人俱。</p>
<p style="text-align: left">
	　　尔时，具寿满慈子白佛言：&ldquo;<a>世尊</a>，若<a>菩萨</a>摩诃萨欲证无上正等菩提，云何方便安住精进波罗蜜多？&rdquo;</p>
<p style="text-align: left">
	　　尔时，世尊告满慈子：&ldquo;若菩萨摩诃萨欲证无上正等菩提，初发心时应作是念：&lsquo;我诸所有若身若心，先应为他作<a>饶益</a>事，当令一切所愿满足。&rsquo;譬如僮仆应作是念：&lsquo;行住坐卧皆当任主，不应<a>自在</a>而有所作；欲从其舍往市鄽等，先谘问主然后方出；所须饮食许乃受用，诸有所为皆随主欲。&rsquo;如是菩萨摩诃萨众欲证无上正等菩提，最初发心应作是念：&lsquo;我之所有若身若心，皆不应令自在而转，随他所有饶益事业，一切皆当为其成办。&rsquo;如是菩萨摩诃萨众依止精进波罗蜜多，不离精进波罗蜜多，誓为有情作所应作，诸菩萨摩诃萨皆于精进波罗蜜多应如是住。譬如马宝若人乘御便作是念：&lsquo;我今不应令乘御人身肢摇动、疲倦劳苦、或损严具，盘回去住迟速任人，将护其人，不令缘我起瞋忿等种种过失。&rsquo;如是菩萨摩诃萨众，欲行精进波罗蜜多，不随己心而有所作，随他意乐为作饶益，仍将护彼，令于我身不起一切烦恼恶业。彼于菩萨摩诃萨众虽先无恩，而诸菩萨摩诃萨众作报恩想，为彼成办种种事业。如是菩萨摩诃萨众为成精进波罗蜜多，将护他心随他意转，为作种种利益安乐。如是菩萨摩诃萨众摄受精进波罗蜜多，作诸有情利益安乐，如己事业常无厌倦，是为菩萨摩诃萨众安住精进波罗蜜多。</p>
<p style="text-align: left">
	　　&ldquo;又，满慈子，若菩萨摩诃萨为疾证得一切智智，与诸有情作大饶益，常勤修学布施、净戒、安忍、精进、静虑、般若波罗蜜多，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空观，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学诸法真如、法界、法性、不虚妄性、不变异性、平等性、离生性、法定、法住、实际、<a>虚空</a>界、不思议界观，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学无明缘行，行缘识，识缘名色，名色缘六处，六处缘触，触缘受，受缘爱，爱缘取，取缘有，有缘生，生缘老死愁叹苦忧恼观，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学无明灭故行灭，行灭故识灭，识灭故名色灭，名色灭故六处灭，六处灭故触灭，触灭故受灭，受灭故爱灭，爱灭故取灭，取灭故有灭，有灭故生灭，生灭故老死愁叹苦忧恼灭观，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学若苦、若无常、若空、若<a>无我</a>，苦圣谛观；若因、若集、若生、若缘，集圣谛观；若灭、若静、若妙、若离，灭圣谛观；若道、若如、若行、若出，道圣谛观；心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学四静虑、四无量、四无色定，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学四念住、四正断、四神足、五根、五力、七等觉支、八圣道支，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学空、无相、无愿<a>解脱</a>门，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学八解脱、八胜处、九次第定、十遍处心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学一切陀罗尼门、一切三摩地门，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学净观地、种姓地、第八地、具见地、薄地、离欲地、已办地、独觉地、菩萨地、如来地智，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学若胜解行地、若极喜地、若离垢地、若发光地、若焰慧地、若极难胜地、若现前地、若远行地、若不动地、若善慧地、若法云地、若等觉地，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学清净五眼、六胜<a>神通</a>，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为疾证得一切智智，与诸有情作大饶益，常勤修学如来十力、四无所畏、四无碍解、大慈、大悲、大喜、大舍及十八佛不共法等无边<a>佛法</a>，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;又，满慈子，若菩萨摩诃萨为令佛土最极严净，久处<a>生死</a>修诸功德，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为多成熟诸有情类，久处生死修诸功德，心无退转，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨初发无上正等觉心，假使三千<a>大千世界</a>诸有情类，皆成菩萨或一生所系，或二生所系，或三生所系，或四生所系当得成佛，作如是言：&lsquo;汝应精勤修菩萨行，先证无上正等菩提，然后我当证无上觉。&rsquo;尔时，菩萨随彼所言，精勤勇猛心无怯惧，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨或一生所系，或二生所系，或三生所系，或四生所系当得成佛，假使三千大千世界诸有情类，初发无上正等觉心，作如是言：&lsquo;汝当待我先证无上正等菩提，然后乃应证无上觉。&rsquo;尔时，菩萨随彼所言，久住生死心无退屈，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨见乞者来有所求索，面不颦蹙、眼无瞋相，但作是念：&lsquo;如是有情顺我所求一切智智，速作方便勤求施与。&rsquo;是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨为一有情得安乐故，或经一劫或一劫余，大<a>地狱</a>中受诸剧苦，身无动转心不退屈，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨假使昼夜量同大劫，积此昼夜复成大劫，设经如是殑伽沙数大劫时分，处大地狱受诸剧苦，由受斯苦令一有情得出地狱生于善趣，菩萨尔时<a>欢喜</a>为受，是菩萨摩诃萨安住精进波罗蜜多。</p>
<p style="text-align: left">
	　　&ldquo;若菩萨摩诃萨闻说是事踊跃欢喜，誓能为受心无退屈，当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨闻如是事其心怯弱，不生欢喜欲受行心，当知名为<a>懈怠</a>菩萨。</p>
<p style="text-align: left">
	　　&ldquo;若菩萨摩诃萨闻诸善事，心心相续爱乐受行，当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨闻诸善事，不能系念相续受行，当知名为懈怠菩萨。</p>
<p style="text-align: left">
	　　&ldquo;又，满慈子，若菩萨摩诃萨假使于此赡部洲地，从一处扫渐至余方，周匝扫已还至本处，若生是念：&lsquo;我久离此。&rsquo;当知名为懈怠菩萨。若菩萨摩诃萨为此事已，作是念言：&lsquo;我极速疾还来至此。&rsquo;当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨于窣堵波营构修理经一日已，作是念言：&lsquo;云何此日时极长久？&rsquo;当知名为懈怠菩萨。若菩萨摩诃萨为此事已，作是念言：&lsquo;云何此日如弹指顷？&rsquo;当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨于<a>僧伽</a>蓝营构修理经一日已，作是念言：&lsquo;云何此日时极长久？&rsquo;当知名为懈怠菩萨。若菩萨摩诃萨为此事已，作是念言：&lsquo;云何此日如弹指顷？&rsquo;当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨观经半年所作事业生长久想，当知名为懈怠菩萨。若菩萨摩诃萨观经半年所作事业，谓如一日所作事业，当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨观经一年所作事业生长久想，当知名为懈怠菩萨。若菩萨摩诃萨观经一年所作事业，谓如一日所作事业，当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨观经半劫所作事业生长久想，当知名为懈怠菩萨。若菩萨摩诃萨观经半劫所作事业，谓如一日所作事业，当知名为精进菩萨安住精进波罗蜜多。</p>
<p style="text-align: left">
	　　&ldquo;若菩萨摩诃萨观经一劫所作事业生长久想，当知名为懈怠菩萨。若菩萨摩诃萨观经一劫所作事业，谓如一日所作事业，当知名为精进菩萨安住精进波罗蜜多。</p>
<p style="text-align: left">
	　　&ldquo;又，满慈子，诸菩萨摩诃萨修菩提行，不应思惟劫数多少，谓&lsquo;我经于尔所劫数，当证无上正等菩提&rsquo;。</p>
<p style="text-align: left">
	　　&ldquo;若菩萨摩诃萨思惟劫数而作分限，精勤勇猛修菩提行，求证无上正等菩提，当知名为懈怠菩萨。若菩萨摩诃萨作是思惟：&lsquo;设经无量无边大劫，精进勇猛修菩提行，方证无上正等菩提，我定不应心生退屈，勤求无上正等菩提。&rsquo;当知名为精进菩萨安住精进波罗蜜多，<a>修行</a>精进波罗蜜多，令速<a>圆满</a>远离生死，疾能证得一切智智，与诸有情作大饶益。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学布施、净戒、安忍、精进、静虑、般若波罗蜜多，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学布施、净戒、安忍、精进、静虑、般若波罗蜜多乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学内空乃至无性自性空智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学诸法真如、法界、法性、不虚妄性、不变异性、平等性、离生性、法定、法住、实际、虚空界、不思议界智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学诸法真如乃至不思议界智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学无明缘行，行缘识，识缘名色，名色缘六处，六处缘触，触缘受，受缘爱，爱缘取，取缘有，有缘生，生缘老死智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学无明缘行乃至生缘老死智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学无明灭故行灭，行灭故识灭，识灭故名色灭，名色灭故六处灭，六处灭故触灭，触灭故受灭，受灭故爱灭，爱灭故取灭，取灭故有灭，有灭故生灭，生灭故老死灭智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学无明灭故行灭乃至生灭故老死灭智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学若苦、若无常、若空、若无我苦圣谛智，若因、若集、若生、若缘集圣谛智，若灭、若静、若妙、若离灭圣谛智，若道、若如、若行、若出道圣谛智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学若苦、若无常、若空、若无我苦圣谛智，乃至若道、若如、若行、若出道圣谛智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学四静虑、四无量、四无色定，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学四静虑、四无量、四无色定乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学四念住、四正断、四神足、五根、五力、七等觉支、八圣道支，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学四念住乃至八圣道支乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学三解脱门，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学三解脱门乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学八解脱、八胜处、九次第定、十遍处，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学八解脱乃至十遍处乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学陀罗尼门、三摩地门，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学陀罗尼门、三摩地门乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学诸菩萨地及诸地智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学诸菩萨地及诸地智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学清净五眼、六胜神通，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极精进，常勤修学清净五眼、六胜神通乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学如来十力、四无所畏、四无碍解，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学如来十力、四无所畏、四无碍解乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学大慈、大悲、大喜、大舍、十八佛不共法，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学大慈、大悲、大喜、大舍、十八佛不共法乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学无忘失法、恒住舍性，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学无忘失法、恒住舍性乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学一切智、道相智、一切相智，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学一切智、道相智、一切相智乃得圆满，方证无上正等菩提，我定不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;若菩萨摩诃萨思惟劫数而作分限，虽极勇猛，常勤修学一切菩萨摩诃萨行，而亦名为懈怠菩萨。若菩萨摩诃萨作是思惟：&lsquo;设经无量无边大劫，最极勇猛，常勤修学一切菩萨摩诃萨行乃得圆满，方证无上正等菩提，我亦不应心生退屈。&rsquo;当知名为精进菩萨安住精进波罗蜜多，疾能证得一切智智。</p>
<p style="text-align: left">
	　　&ldquo;又，满慈子，若菩萨摩诃萨有劝请言：&lsquo;汝当为我一日析破妙高山王。&rsquo;若反问言：&lsquo;山王何量？汝遣我析为几分耶？&rsquo;当知名为懈怠菩萨。若作是念：&lsquo;妙高山王随量大小，我能一日为汝析破，量同芥子或如极微。&rsquo;虽经多时乃能析破，而彼意谓如弹指顷，当知名为精进菩萨。</p>
<p style="text-align: left">
	　　&ldquo;若菩萨摩诃萨作是思惟：&lsquo;假使殑伽沙数大劫为一昼夜，积此昼夜复成大劫，设经如是无量大劫修菩萨行，乃证无上正等菩提。我于此中心尚无退，况无是事而不勤求？&rsquo;当知名为精进菩萨。</p>
<p style="text-align: left">
	　　&ldquo;若菩萨摩诃萨闻说如是精进相时，欢喜踊跃心无怯惧，当知名为精进菩萨。若菩萨摩诃萨闻说如是精进相时，其心退没深生恐怖，当知名为懈怠菩萨，不能疾得一切智智。</p>
<p style="text-align: left">
	　　&ldquo;若菩萨摩诃萨闻说精进波罗蜜多，作是思惟：&lsquo;何时成就如是难证<a>殊胜</a>功德？&rsquo;当知名为懈怠菩萨。若菩萨摩诃萨闻说精进波罗蜜多，作是思惟：&lsquo;如是功德我皆具有，我定应修令至<a>彼岸</a>。&rsquo;当知名为精进菩萨。</p>
<p style="text-align: left">
	　　&ldquo;若菩萨摩诃萨有来乞手、或足、或头，便作是念：&lsquo;我若施彼，便为无手、无足、无头。&rsquo;当知名为懈怠菩萨。若菩萨摩诃萨有来乞手、或足、或头，便作是念：&lsquo;我舍与彼，当得天、人、阿素洛等无上微妙手、足及头。&rsquo;当知名为精进菩萨。</p>
<p style="text-align: left">
	　　&ldquo;若菩萨摩诃萨有乞眼、耳，便作是念：&lsquo;我施与之便无眼、耳。&rsquo;当知名为懈怠菩萨。若菩萨摩诃萨有乞眼、耳，便作是念：&lsquo;我施与彼，当得天、人、阿素洛等无上眼、耳犹如胜智。&rsquo;当知名为精进菩萨，远离二乘近一切智。</p>
<p style="text-align: left">
	　　&ldquo;若菩萨摩诃萨有乞身分种种肢节，便作是念：&lsquo;我若施彼，便阙身分种种肢节。&rsquo;当知名为懈怠菩萨。若菩萨摩诃萨有乞身分种种肢节，便作是念：&lsquo;我若施彼，当得天、人、阿素洛等无上佛法、一切智法身分肢节。&rsquo;当知名为精进菩萨。</p>
<p style="text-align: left">
	　　&ldquo;若菩萨摩诃萨诸乞者来种种求索，便作是念：&lsquo;乞者甚多，如何皆令意愿满足。&rsquo;当知名为懈怠菩萨。若菩萨摩诃萨诸乞者来种种求索，便作是念：&lsquo;此未为多，假使殑伽沙数世界诸有情类，于一日中俱至我所种种求索，我当方便求觅珍财，普施与之皆令满足，况今尔许而不能施？&rsquo;当知名为精进菩萨。</p>
<p style="text-align: left">
	　　&ldquo;所以者何？诸菩萨摩诃萨为欲引显无量佛法、一切智法，非以有量精进布施可能引显无量佛法、一切智法，要被无量精进布施广大甲胄，乃能引显无量佛法、一切智法。譬如有人欲度大海，要先备办多踰缮那、多百踰缮那、多千踰缮那、多百千踰缮那种种资粮，然后能度；如是菩萨摩诃萨众，欲证无上正等菩提，要经无量百千俱胝那庾多劫修集资粮，然后乃证。若菩萨摩诃萨作是思惟：&lsquo;我当有量有边大劫求证无上正等菩提。&rsquo;当知名为懈怠菩萨。若菩萨摩诃萨作是思惟：&lsquo;我当无量无边大劫求证无上正等菩提。&rsquo;当知名为精进菩萨。&rdquo;</p>
<p style="text-align: left">
	　　尔时，满慈子白佛言：&ldquo;世尊，诸菩萨摩诃萨如是精进岂名为难？&rdquo;</p>
<p style="text-align: left">
	　　世尊告言：&ldquo;汝谓菩萨摩诃萨众如是精进非为难耶？&rdquo;</p>
<p style="text-align: left">
	　　满慈子言：&ldquo;诸菩萨摩诃萨如是精进我谓非难。所以者何？佛说诸法皆如幻事，乐受、苦受及助受法既如幻事，菩萨已能通达如是诸法实性，精进何难？&rdquo;</p>
<p style="text-align: left">
	　　尔时，世尊告满慈子：&ldquo;当知菩萨摩诃萨众虽知诸法皆如幻事，而能发起身心精进，安住精进波罗蜜多，求大菩提常无萎歇，由此菩萨摩诃萨众如是精进最极为难。&rdquo;</p>
<p style="text-align: left">
	　　时，满慈子便白佛言：&ldquo;甚奇，世尊！希有，善逝！善说菩萨摩诃萨众精进甚难。当知菩萨摩诃萨众能为难事，虽知诸法都无所有，而求无上正等菩提，欲为无边诸有情类说能永断无智<a>正法</a>。然诸无智实无所有，亦无实法能令无智取之为我及为我所，亦无有情能作是念：&lsquo;此是真实我及我所。&rsquo;如是无智缘合故生而实无生，缘离故灭而实无灭。</p>
<p style="text-align: left">
	　　&ldquo;若菩萨摩诃萨虽如是知而心无退，是菩萨摩诃萨安住精进波罗蜜多，当知名为精进菩萨。若菩萨摩诃萨作如是念：&lsquo;诸法皆空，我今何为发起精进波罗蜜多？&rsquo;当知名为懈怠菩萨。若菩萨摩诃萨作如是念：&lsquo;以一切法毕竟空故，我求无上正等菩提，觉诸法空为有情说，令脱五趣生死众苦。&rsquo;当知名为精进菩萨。</p>
<p style="text-align: left">
	　　&ldquo;若菩萨摩诃萨作如是念：&lsquo;生死无际，我岂能令皆得灭度？&rsquo;当知名为懈怠菩萨。若菩萨摩诃萨作如是念：&lsquo;生死无始而容有终，我宁不能皆令灭度。假使精进求大菩提，如无始来所经劫数，然后乃证，我尚应求，况当不经尔所劫数？&rsquo;复作是念：&lsquo;若诸菩萨爱乐修习一切智智相应作意，如发心顷，已度昼夜、半月、一月、时、年、双等不觉不知；若诸菩萨爱乐修习布施、净戒、安忍、精进、静虑、般若波罗蜜多，令心清净都不作意，觉尔所时已度昼夜、半月、一月、时、年、双等，是故菩提求甚易得，不应怖畏精进长时。&rsquo;当知名为精进菩萨。</p>
<p style="text-align: left">
	　　&ldquo;譬如长者求多珍财，昼夜精勤思惟方便，常作是念：&lsquo;我于何时多获珍财遂本所愿。&rsquo;由斯无暇求诸饮食。如是菩萨摩诃萨众，欲令六种波罗蜜多心得清净，精勤修习一切智智相应作意，如发心顷，已度昼夜、半月、一月、时、年、双等，常作是念：&lsquo;何时当得一切智宝饶益有情？&rsquo;&rdquo;</p>
<p style="text-align: left">
	　　时，满慈子便白佛言：&ldquo;诸菩萨众能被如是大精进甲，勤求无上佛功德宝饶益有情，实如世尊常所宣说，一切菩萨能为难事。&rdquo;</p>
<p style="text-align: left">
	　　尔时，佛告满慈子言：&ldquo;我观<a>世间</a>天、人等众，无有成就希有功德如诸菩萨摩诃萨众，唯除如来、应、正等觉。&rdquo;</p>
<p style="text-align: left">
	　　时，满慈子便从座起，偏覆左肩，右膝著地，合掌恭敬作如是言：&ldquo;东南西北四维上下无边世界，住菩萨乘诸有情类，未发无上菩提心者，愿速发心；已发无上菩提心者，愿永不退；若于无上正等菩提已不退者，愿速圆满一切智智。&rdquo;</p>
<p style="text-align: left">
	　　尔时，佛告满慈子言：&ldquo;汝观何义，愿诸菩萨速当圆满一切智智？&rdquo;</p>
<p style="text-align: left">
	　　满慈子言：&ldquo;若无菩萨则无诸佛出现世间，若无诸佛出现世间则无菩萨及声闻众。要有菩萨修菩萨行，乃有诸佛出现世间；以有诸佛出现世间，便有菩萨及声闻众。譬如大树由有根茎便有枝叶，由有枝叶便有花果，由有花果复生大树。如是世间由有菩萨，便有诸佛出现世间；由有诸佛出现世间，便有菩萨及声闻众；由有菩萨修菩萨行，复有如来、应、正等觉出现世间作大饶益。&rdquo;</p>
<p style="text-align: left">
	　　尔时，佛赞满慈子言：&ldquo;善哉！善哉！如汝所说。&rdquo;</p>
<p style="text-align: left">
	　　尔时，佛告阿难陀言：&ldquo;汝应受持诸菩萨众被精进甲所修精进波罗蜜多，勿令忘失！&rdquo;</p>
<p style="text-align: left">
	　　阿难陀曰：&ldquo;唯然，世尊！我已受持诸菩萨众被精进甲所修精进波罗蜜多，必不忘失！&rdquo;</p>
<p style="text-align: left">
	　　时，薄伽梵说是经已，具寿满慈子、具寿<a>舍利子</a>、具寿阿难陀，及余声闻、诸菩萨众，并余一切天、龙、药叉、阿素洛等，闻佛所说皆大欢喜、信受奉行。</p>
		

	
	

		</div></div><hr><script charset='utf-8' src='../../js/footer.js'></script></body></html>