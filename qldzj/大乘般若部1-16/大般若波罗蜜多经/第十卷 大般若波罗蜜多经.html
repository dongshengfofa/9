<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<h>第十卷 大般若波罗蜜多经</h>
<h>　　初分赞胜德品第五</h>
<p>　　尔时，具寿<a>舍利子</a>、具寿大目连、具寿大饮光、具寿善现等，众望所识诸大苾刍及苾刍尼，并诸<a>菩萨</a>摩诃萨众、邬波索迦、邬波斯迦，皆从座起恭敬合掌，俱白佛言：&ldquo;<a>世尊</a>，菩萨摩诃萨所有般若波罗蜜多，是大波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是广波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是第一波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是胜波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是妙波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是微妙波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是尊波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是高波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是最波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是极波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是上波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无上波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无上上波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是等波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无等波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无等等波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无待对波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是如<a>虚空</a>波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是自相空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是共相空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是一切法空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是不可得空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无性空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是自性空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无性自性空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无变异空波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无生波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无灭波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无染波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是无净波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是寂静波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是远离波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是寂止波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是调伏波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是明咒波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是诚谛波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是开发一切功德波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是成就一切功德波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是能破一切波罗蜜多。&rdquo;</p>
<p>　　&ldquo;世尊，菩萨摩诃萨所有般若波罗蜜多，是不可屈伏波罗蜜多。&rdquo;</p>
<p>　　&ldquo;世尊，<a>修行</a>般若波罗蜜多诸菩萨摩诃萨，最尊最胜、最上最妙、具大势力，能修行无等等布施，能<a>圆满</a>无等等布施，能具足无等等布施波罗蜜多；能得无等等自体，所谓无边<a>殊胜</a>相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等净戒，能圆满无等等净戒，能具足无等等净戒波罗蜜多；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等安忍，能圆满无等等安忍，能具足无等等安忍波罗蜜多；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等精进，能圆满无等等精进，能具足无等等精进波罗蜜多；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等静虑，能圆满无等等静虑，能具足无等等静虑波罗蜜多；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等般若，能圆满无等等般若，能具足无等等般若波罗蜜多；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能安住无等等内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，能圆满无等等内空乃至无性自性空，能具足无等等内空乃至无性自性空；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能安住无等等真如、法界、法性、不虚妄性、不变异性、平等性、离生性、法定、法住、实际、虚空界、不思议界，能圆满无等等真如乃至不思议界，能具足无等等真如乃至不思议界；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等四念住、四正断、四神足、五根、五力、七等觉支、八圣道支，能圆满无等等四念住乃至八圣道支，能具足无等等四念住乃至八圣道支；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能安住无等等苦、集、灭、道圣谛，能圆满无等等苦、集、灭、道圣谛，能具足无等等苦、集、灭、道圣谛；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等四静虑、四无量、四无色定，能圆满无等等四静虑、四无量、四无色定，能具足无等等四静虑、四无量、四无色定；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等八<a>解脱</a>、八胜处、九次第定、十遍处，能圆满无等等八解脱、八胜处、九次第定、十遍处，能具足无等等八解脱、八胜处、九次第定、十遍处；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等空、无相、无愿解脱门，能圆满无等等空、无相、无愿解脱门，能具足无等等空、无相、无愿解脱门；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等陀罗尼门、三摩地门，能圆满无等等陀罗尼门、三摩地门，能具足无等等陀罗尼门、三摩地门；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等菩萨摩诃萨地，能圆满无等等菩萨摩诃萨地，能具足无等等菩萨摩诃萨地；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等五眼、六<a>神通</a>，能圆满无等等五眼、六神通，能具足无等等五眼、六神通；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等佛十力、四无所畏、四无碍解、大慈、大悲、大喜、大舍、十八佛不共法，能圆满无等等佛十力乃至十八佛不共法，能具足无等等佛十力乃至十八佛不共法；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等无忘失法、恒住舍性，能圆满无等等无忘失法、恒住舍性，能具足无等等无忘失法、恒住舍性；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，修行般若波罗蜜多诸菩萨摩诃萨，最尊最胜、最上最妙、具大势力，能修行无等等一切智、道相智、一切相智，能圆满无等等一切智、道相智、一切相智，能具足无等等一切智、道相智、一切相智；能得无等等自体，所谓无边殊胜相好妙庄严身；能证无等等妙法，所谓无上正等菩提。&rdquo;</p>
<p>　　&ldquo;世尊，如来亦由修行般若波罗蜜多，能修行安住圆满具足种种功德故，得无等等色，得无等等受、想、行、识，证无等等菩提，转无等等法轮，度脱无量诸有情类，令获殊胜利益安乐。过去、未来、现在诸佛亦于般若波罗蜜多精勤修学，种种功德皆悉圆满，已证无上正等菩提，当证无上正等菩提，现证无上正等菩提，转妙法轮度无量众，令获殊胜利益安乐。是故，世尊，若菩萨摩诃萨欲于一切法度至<a>彼岸</a>者，当学般若波罗蜜多。&rdquo;世尊，修行般若波罗蜜多诸菩萨摩诃萨，一切<a>世间</a>若天、若人、阿素洛等，皆应供养恭敬、尊重赞叹、守护，令于般若波罗蜜多精进修行无障无碍。&rdquo;</p>
<p>　　尔时，世尊告诸声闻及诸菩萨摩诃萨等言：&ldquo;如是，如是，如汝所说，修行般若波罗蜜多诸菩萨摩诃萨，一切世间若天、若人、阿素洛等，皆应供养恭敬、尊重赞叹、守护，令于般若波罗蜜多精进修行无障无碍。何以故？由此菩萨摩诃萨故，世间得有人、天出现，所谓刹帝利大族、<a>婆罗门</a>大族、长者大族、<a>居士</a>大族，若转轮王，若四大王众天、三十三天、夜摩天、睹史多天、乐变化天、他化<a>自在</a>天，若梵众天&mdash;&mdash;梵辅天、梵会天、大梵天，若光天&mdash;&mdash;少光天、无量光天、极光净天，若净天&mdash;&mdash;少净天、无量净天、遍净天，若广天&mdash;&mdash;少广天、无量广天、广果天，若无想有情天，若无烦天、无热天、善现天、善见天、色究竟天，若空无边处天、识无边处天、无所有处天、非想非非想处天，出现于世；由此菩萨摩诃萨故，得有预流、一来、不还、阿<a>罗汉</a>、独觉、菩萨摩诃萨及诸如来、应、正等觉出现于世；由此菩萨摩诃萨故，世间得有三宝出现，与诸有情作大<a>饶益</a>；由此菩萨摩诃萨故，世间得有种种资生乐具出现，所谓饮食、衣服、卧具、房舍、灯明、末尼、真珠、琉璃、螺贝、璧玉、珊瑚、金银等宝出现于世。</p>
<p>　　&ldquo;以要言之，一切世间人、天等乐及<a>涅槃</a>乐，无不皆由如是菩萨摩诃萨有。所以者何？是菩萨摩诃萨自正修行布施、净戒、安忍、精进、静虑、般若波罗蜜多，亦教他修行；自正安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦教他安住；自安住真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦教他安住；自正修行四念住、四正断、四神足、五根、五力、七等觉支、八圣道支，亦教他修行；自正安住苦、集、灭、道圣谛，亦教他安住；自正修行四静虑、四无量、四无色定，亦教他修行；自正修行八解脱、八胜处、九次第定、十遍处，亦教他修行；自正修行空、无相、无愿解脱门，亦教他修行；自正修行陀罗尼门、三摩地门，亦教他修行；自正修行诸菩萨地，亦教他修行；自正修行五眼、六神通，亦教他修行；自正修行佛十力、四无所畏、四无碍解、大慈、大悲、大喜、大舍、十八佛不共法，亦教他修行；自正修行无忘失法、恒住舍性，亦教他修行；自正修行一切智、道相智、一切相智，亦教他修行。是故由此修行般若波罗蜜多诸菩萨摩诃萨，一切有情皆得殊胜利益安乐。&rdquo;		
		<p class="box marginT">
<a></a> <span></span> <a></a> <a class="a"></a>		

	
	

		<br>
			</p>
<h>　　初分现舌相品第六</h>
<p>　　尔时，世尊现广长舌相，遍覆三千<a>大千世界</a>，复从舌相出无量无数种种色光，普照十方殑伽沙等诸佛世界。</p>
<p>　　是时，东方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此西方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、<a>天人</a>师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界，今所见光即是彼佛舌相所现。&rdquo;</p>
<p>　　时，诸菩萨摩诃萨闻是事已，<a>欢喜</a>踊跃各白佛言：&ldquo;我等欲往堪忍世界，观礼供养<a>释迦牟尼佛</a>及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各<a>礼佛</a>足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，南方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此北方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，西方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此东方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，北方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此南方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，东北方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此西南方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，东南方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此西北方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，西南方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此东北方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，西北方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此东南方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，下方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此上方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，上方殑伽沙等诸佛土中，各有无量无数菩萨摩诃萨，睹斯光已各诣其佛，顶礼恭敬白言：&ldquo;世尊，是谁神力？复以何缘而有此瑞？&rdquo;</p>
<p>　　时，彼诸佛各告菩萨摩诃萨言：&ldquo;善男子，于此下方有佛世界，名曰堪忍，佛号释迦牟尼如来、应、正等觉、明行圆满、善逝、世间解、无上丈夫、调御士、天人师、佛、薄伽梵，今为菩萨摩诃萨众说大般若波罗蜜多，现广长舌相，遍覆三千大千世界，复从舌相出无量无数种种色光，普照十方殑伽沙等诸佛世界。今所见光，即是彼佛舌相所现。&rdquo;</p>
<p>　　时，诸菩萨摩诃萨闻是事已，欢喜踊跃各白佛言：&ldquo;我等欲往堪忍世界，观礼供养释迦牟尼佛及诸菩萨摩诃萨众，并听般若波罗蜜多，唯愿世尊哀愍听许！&rdquo;</p>
<p>　　时，彼诸佛各各告言：&ldquo;今正是时，随汝意往。&rdquo;</p>
<p>　　一一佛土无量无数菩萨摩诃萨众，各礼佛足右绕七匝，严持无量宝幢、幡盖、香鬘、璎珞、金银等花，奏击种种上妙伎乐，经须臾间至此佛所，供养恭敬、尊重赞叹，顶礼佛足却住一面。</p>
<p>　　尔时，四大王众天乃至他化自在天、梵众天乃至色究竟天，各持无量种种香鬘，所谓涂香、末香、<a>烧香</a>、树香、叶香、诸杂和香，悦意花鬘、生类花鬘、龙钱花鬘、并无量种众杂花鬘，及持无量种种天花、嗢钵罗花、钵特摩花、俱某陀花、奔荼利花、微妙音花、大微妙音花及余无量种种天花，来至佛所供养恭敬、尊重赞叹，顶礼佛足却住一面。</p>
<p>　　尔时，十方诸来菩萨摩诃萨众及余无量欲、<a>色界</a>天，所献种种宝幢、幡盖、珍妙、璎珞、种种香花，以佛神力上涌空中合成台盖，遍覆三千大千佛土，台顶四角各有宝幢，台盖、宝幡皆垂璎珞，胜幡、妙彩、珍异花鬘，种种庄严甚可爱乐。</p>
<p>　　时，此会中有百千俱胝那庾多有情皆从座起，合掌恭敬而白佛言：&ldquo;世尊，我等未来愿得作佛，相好威德如今世尊。国土庄严，声闻、菩萨、天、人众会，所转法轮，并如今佛。&rdquo;</p>
<p>　　尔时，世尊知其心愿，已于诸法悟无生忍，了达一切不生不灭无作无为，即便微笑，面门复出种种色光。</p>
<p>　　尊者阿难即从座起，合掌恭敬白言：&ldquo;世尊，何因何缘现此微笑？&rdquo;</p>
<p>　　佛告阿难：&ldquo;是从座起百千俱胝那庾多众，已于诸法悟无生忍，于当来世经六十八俱胝大劫修菩萨行，花积劫中当得作佛，皆同一号，谓觉分花如来、应、正等觉、明行圆满、善逝、世间解、无上丈夫、调御士、天人师、佛、薄伽梵。&rdquo;</p>
		
		<p class="box marginT">
<a></a> <a></a> <span></span> <a></a>		

	
	

		<br></div></div><hr><script charset='utf-8' src='../../js/footer.js'></script></body></html>