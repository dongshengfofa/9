<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五十六卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五十六卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五十六卷 大般若波罗蜜多经</strong></p>
<p style="text-align: left">
	　　初分辩大乘品第十五之六</p>
<p style="text-align: left">
	　　&ldquo;善现当知，地界无所有不可得故，乘大乘者亦不可得。所以者何？毕竟净故。如是水、火、风、空、识界无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，苦圣谛无所有不可得故，乘大乘者亦不可得。所以者何？毕竟净故。如是集、灭、道圣谛无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，无明无所有不可得故，乘大乘者亦不可得。所以者何？毕竟净故。如是行、识、名色、六处、触、受、爱、取、有、生、老死愁叹苦忧恼无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，幻事无所有不可得故，乘大乘者亦不可得。所以者何？毕竟净故。如是梦境、像、响、光影、空花、阳焰、寻香城、变化事无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，内空无所有不可得故，乘大乘者亦不可得。所以者何？毕竟净故。如是外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，布施波罗蜜多无所有不可得故，乘大乘者亦不可得。所以者何？毕竟净故。如是净戒、安忍、精进、静虑、般若波罗蜜多无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，四静虑无所有不可得故，乘大乘者亦不可得。所以者何？毕竟净故。如是四无量、四无色定无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，四念住无所有不可得故，乘大乘者亦不可得。所以者何？毕竟净故。如是四正断、四神足、五根、五力、七等觉支、八圣道支无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，空<a>解脱</a>门无所有不可得故，乘大乘者亦不可得。所以者何？毕竟净故。如是无相、无愿解脱门无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，五眼无所有不可得故，乘大乘者亦不可得。所以者何？毕竟净故。如是六<a>神通</a>无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，佛十力无所有不可得故，乘大乘者亦不可得。所以者何？毕竟净故。如是四无所畏、四无碍解、大慈、大悲、大喜、大舍、十八佛不共法、一切智、道相智、一切相智无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，预流者恶趣生无所有不可得故，乘大乘者亦不可得。所以者何？毕竟净故。如是一来者频来生、不还者欲界生、摩诃萨自利生、阿<a>罗汉</a>、独觉、三藐三<a>佛陀</a>后有生无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，预流向预流果无所有不可得故，乘大乘者亦不可得。所以者何？毕竟净故。如是一来向一来果、不还向不还果、阿罗汉向阿<a>罗汉果</a>、独觉向独觉果、<a>菩萨</a>、如来无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，名字、假想、施设、言说无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，无生无灭、无染无净、无相无为无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，前、中、后际无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，往来无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，行住无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，无生无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，增减无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，极喜地无所有不可得故，乘大乘者亦不可得。所以者何？毕竟净故。如是离垢地、发光地、焰慧地、极难胜地、现前地、远行地、不动地、善慧地、法云地无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，净观地无所有不可得故，乘大乘者亦不可得。所以者何？毕竟净故。如是种性地、第八地、具见地、薄地、离欲地、已办地、独觉地、菩萨地、如来地无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，成熟有情无所有不可得故，乘大乘者亦不可得。所以者何？毕竟净故。</p>
<p style="text-align: left">
	　　&ldquo;善现当知，严净佛土无所有不可得故，乘大乘者亦不可得。所以者何？毕竟净故。&rdquo;</p>
<p style="text-align: left">
	　　尔时，具寿善现白佛言：&ldquo;<a>世尊</a>，何法不可得故，说我等不可得耶？&rdquo;</p>
<p style="text-align: left">
	　　佛言：&ldquo;善现，我性不可得故，说我不可得，乃至见者性不可得故，说见者不可得。何以故？我性乃至见者性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，真如性不可得故，说真如不可得，乃至实际性不可得故，说实际不可得。何以故？真如性乃至实际性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，色性不可得故，说色不可得，乃至识性不可得故，说识不可得。何以故？色性乃至识性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，眼处性不可得故，说眼处不可得，乃至意处性不可得故，说意处不可得。何以故？眼处性乃至意处性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，色处性不可得故，说色处不可得，乃至法处性不可得故，<a>说法</a>处不可得。何以故？色处性乃至法处性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，眼界性不可得故，说眼界不可得，乃至眼触为缘所生诸受性不可得故，说眼触为缘所生诸受不可得。何以故？眼界性乃至眼触为缘所生诸受性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，耳界性不可得故，说耳界不可得，乃至耳触为缘所生诸受性不可得故，说耳触为缘所生诸受不可得。何以故？耳界性乃至耳触为缘所生诸受性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，鼻界性不可得故，说鼻界不可得，乃至鼻触为缘所生诸受性不可得故，说鼻触为缘所生诸受不可得。何以故？鼻界性乃至鼻触为缘所生诸受性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，舌界性不可得故，说舌界不可得，乃至舌触为缘所生诸受性不可得故，说舌触为缘所生诸受不可得。何以故？舌界性乃至舌触为缘所生诸受性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，身界性不可得故，说身界不可得，乃至身触为缘所生诸受性不可得故，说身触为缘所生诸受不可得。何以故？身界性乃至身触为缘所生诸受性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，意界性不可得故，说意界不可得，乃至意触为缘所生诸受性不可得故，说意触为缘所生诸受不可得。何以故？意界性乃至意触为缘所生诸受性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，地界性不可得故，说地界不可得，乃至识界性不可得故，说识界不可得。何以故？地界性乃至识界性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，苦圣谛性不可得故，说苦圣谛不可得，乃至道圣谛性不可得故，说道圣谛不可得。何以故？苦圣谛性乃至道圣谛性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，无明性不可得故，说无明不可得，乃至老死愁叹苦忧恼性不可得故，说老死愁叹苦忧恼不可得。何以故？无明性乃至老死愁叹苦忧恼性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，幻事性不可得故，说幻事不可得，乃至变化事性不可得故，说变化事不可得。何以故？幻事性乃至变化事性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空性不可得故，说内空不可得，乃至无性自性空性不可得故，说无性自性空不可得。何以故？内空性乃至无性自性空性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，布施波罗蜜多性不可得故，说布施波罗蜜多不可得，乃至般若波罗蜜多性不可得故，说般若波罗蜜多不可得。何以故？布施波罗蜜多性乃至般若波罗蜜多性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，四静虑性不可得故，说四静虑不可得，乃至四无色定性不可得故，说四无色定不可得。何以故？四静虑性乃至四无色定性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，四念住性不可得故，说四念住不可得，乃至八圣道支性不可得故，说八圣道支不可得。何以故？四念住性乃至八圣道支性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，空解脱门性不可得故，说空解脱门不可得，乃至无愿解脱门性不可得故，说无愿解脱门不可得。何以故？空解脱门性乃至无愿解脱门性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，五眼性不可得故，说五眼不可得；六神通性不可得故，说六神通不可得。何以故？五眼性、六神通性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，佛十力性不可得故，说佛十力不可得，乃至一切相智性不可得故，说一切相智不可得。何以故？佛十力性乃至一切相智性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，预流者恶趣生性不可得故，说预流者恶趣生不可得，乃至三藐三佛陀后有生性不可得故，说三藐三佛陀后有生不可得。何以故？预流者恶趣生性乃至三藐三佛陀后有生性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，预流向预流果性不可得故，说预流向预流果不可得，乃至如来性不可得故，说如来不可得。何以故？预流向预流果性乃至如来性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，名字、假想、施设、言说性不可得故，说名字、假想、施设、言说不可得。何以故？名字、假想、施设、言说性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，无生无灭、无染无净、无相无为性不可得故，说无生无灭、无染无净、无相无为不可得。何以故？无生无灭、无染无净、无相无为性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，初、中、后际性不可得故，说初、中、后际不可得。何以故？初、中、后际性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，往来性不可得故，说往来不可得。何以故？往来性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，行住性不可得故，说行住不可得。何以故？行住性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，死生性不可得故，说死生不可得。何以故？死生性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，增减性不可得故，说增减不可得。何以故？增减性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，极喜地性不可得故，说极喜地不可得，乃至法云地性不可得故，说法云地不可得。何以故？极喜地性乃至法云地性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，净观地性不可得故，说净观地不可得，乃至如来地性不可得故，说如来地不可得。何以故？净观地性乃至如来地性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，成熟有情性不可得故，说成熟有情不可得。何以故？成熟有情性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，严净佛土性不可得故，说严净佛土不可得。何以故？严净佛土性，非已可得，非当可得，非现可得，毕竟净故。</p>
<p style="text-align: left">
	　　&ldquo;复次，善现，内空中布施、净戒、安忍、精进、静虑、般若波罗蜜多性不可得故，说布施乃至般若波罗蜜多不可得，乃至无性自性空中布施、净戒、安忍、精进、静虑、般若波罗蜜多性不可得故，说布施乃至般若波罗蜜多不可得。何以故？此中布施、净戒、安忍、精进、静虑、般若波罗蜜多性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中四静虑、四无量、四无色定性不可得故，说四静虑、四无量、四无色定不可得，乃至无性自性空中四静虑、四无量、四无色定性不可得故，说四静虑、四无量、四无色定不可得。何以故？此中四静虑、四无量、四无色定性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中四念住、四正断、四神足、五根、五力、七等觉支、八圣道支性不可得故，说四念住乃至八圣道支不可得，乃至无性自性空中四念住、四正断、四神足、五根、五力、七等觉支、八圣道支性不可得故，说四念住乃至八圣道支不可得。何以故？此中四念住、四正断、四神足、五根、五力、七等觉支、八圣道支性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中空、无相、无愿解脱门性不可得故，说空、无相、无愿解脱门不可得，乃至无性自性空中空、无相、无愿解脱门性不可得故，说空、无相、无愿解脱门不可得。何以故？此中空、无相、无愿解脱门性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中五眼、六神通性不可得故，说五眼、六神通不可得，乃至无性自性空中五眼、六神通性不可得故，说五眼、六神通不可得。何以故？此中五眼、六神通性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中佛十力、四无所畏、四无碍解、大慈、大悲、大喜、大舍、十八佛不共法、一切智、道相智、一切相智性不可得故，说佛十力乃至一切相智不可得，乃至无性自性空中佛十力、四无所畏、四无碍解、大慈、大悲、大喜、大舍、十八佛不共法、一切智、道相智、一切相智性不可得故，说佛十力乃至一切相智不可得。何以故？此中佛十力、四无所畏、四无碍解、大慈、大悲、大喜、大舍、十八佛不共法、一切智、道相智、一切相智性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中预流向预流果、一来向一来果、不还向不还果、阿罗汉向阿罗汉果、独觉向独觉果、菩萨如来性不可得故，说预流向预流果乃至菩萨如来不可得，乃至无性自性空中预流向预流果、一来向一来果、不还向不还果、阿罗汉向阿罗汉果、独觉向独觉果、菩萨如来性不可得故，说预流向预流果乃至菩萨如来不可得。何以故？此中预流向预流果、一来向一来果、不还向不还果、阿罗汉向阿罗汉果、独觉向独觉果、菩萨如来性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中极喜地、离垢地、发光地、焰慧地、极难胜地、现前地、远行地、不动地、善慧地、法云地性不可得故，说极喜地乃至法云地不可得，乃至无性自性空中极喜地、离垢地、发光地、焰慧地、极难胜地、现前地、远行地、不动地、善慧地、法云地性不可得故，说极喜地乃至法云地不可得。何以故？此中极喜地、离垢地、发光地、焰慧地、极难胜地、现前地、远行地、不动地、善慧地、法云地性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中净观地、种性地、第八地、具见地、薄地、离欲地、已办地、独觉地、菩萨地、如来地性不可得故，说净观地乃至如来地不可得，乃至无性自性空中净观地、种性地、第八地、具见地、薄地、离欲地、已办地、独觉地、菩萨地、如来地性不可得故，说净观地乃至如来地不可得。何以故？此中净观地、种性地、第八地、具见地、薄地、离欲地、已办地、独觉地、菩萨地、如来地性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中成熟有情性不可得故，说成熟有情不可得，乃至无性自性空中成熟有情性不可得故，说成熟有情不可得。何以故？此中成熟有情性，非已可得，非当可得，非现可得，毕竟净故。</p>
<p style="text-align: left">
	　　&ldquo;善现，内空中严净佛土性不可得故，说严净佛土不可得，乃至无性自性空中严净佛土性不可得故，说严净佛土不可得。何以故？此中严净佛土性，非已可得，非当可得，非现可得，毕竟净故。</p>
<p style="text-align: left">
	　　&ldquo;如是，善现，诸菩萨摩诃萨<a>修行</a>般若波罗蜜多时，虽观一切法皆无所有不可得，毕竟净故，无乘大乘而出至者，然以无所得为方便乘于大乘，出<a>三界</a><a>生死</a>至一切智智，利益安乐一切有情，穷未来际常无断尽。&rdquo;</p>
<p style="text-align: left">
	　　初分赞大乘品第十六之一</p>
<p style="text-align: left">
	　　尔时，具寿善现白佛言：&ldquo;世尊言大乘：</p>
<p style="text-align: left">
	　　&ldquo;大乘者，超胜一切<a>世间</a>天、人、阿素洛等，最尊最妙。</p>
<p style="text-align: left">
	　　&ldquo;如是大乘与<a>虚空</a>等。</p>
<p style="text-align: left">
	　　&ldquo;譬如虚空普能含受无数无量无边有情，大乘亦尔，普能含受无数无量无边有情。</p>
<p style="text-align: left">
	　　&ldquo;又如虚空无来无去无住可见，大乘亦尔，无来无去无住可见。</p>
<p style="text-align: left">
	　　&ldquo;又如虚空前、后、中际皆不可得，大乘亦尔，前、后、中际皆不可得，三世平等故名大乘。&rdquo;</p>
<p style="text-align: left">
	　　佛告善现：&ldquo;如是，如是，如汝所说，菩萨大乘具如是等无边功德。</p>
<p style="text-align: left">
	　　&ldquo;善现，如是大乘，当知即是布施、净戒、安忍、精进、静虑、般若波罗蜜多。</p>
<p style="text-align: left">
	　　&ldquo;复次，善现，如是大乘，当知即是内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空等。</p>
<p style="text-align: left">
	　　&ldquo;复次，善现，如是大乘，当知即是健行三摩地，乃至无染著如虚空三摩地等无量百千三摩地门。</p>
<p style="text-align: left">
	　　&ldquo;复次，善现，如是大乘，当知即是四念住、四正断、四神足、五根、五力、七等觉支、八圣道支。</p>
<p style="text-align: left">
	　　&ldquo;复次，善现，如是大乘，当知即是三三摩地，乃至十八佛不共法。</p>
<p style="text-align: left">
	　　&ldquo;复次，善现，如是大乘，当知即是文字陀罗尼等一切陀罗尼门。</p>
<p style="text-align: left">
	　　&ldquo;善现，如是等无量无边<a>殊胜</a>功德，当知皆是菩萨摩诃萨大乘。</p>
<p style="text-align: left">
	　　&ldquo;复次，善现，汝言&lsquo;大乘超胜一切世间天、人、阿素洛等，最尊最妙&rsquo;者，如是，如是，如汝所说。所以者何？善现，若欲界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以欲界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若色、无<a>色界</a>是真如，非虚妄、非颠倒、非假设、是谛是实、有常有恒、无变无易，有实性者，则此大乘非尊非妙，不超一切世间天、人、阿素洛等；以色、无色界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若色是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以色非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若受、想、行、识是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以受、想、行、识非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若眼处是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以眼处非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若耳、鼻、舌、身、意处是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以耳、鼻、舌、身、意处非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若色处是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以色处非真如，是虚妄、是颠倒、是假设、非谛非实、无常无恒、有变有易，都无实性故，此大乘是尊是妙，超胜一切世间天、人、阿素洛等。善现，若声、香、味、触、法处是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以声、香、味、触、法处非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若眼界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以眼界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若色界、眼识界及眼触、眼触为缘所生诸受是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以色界、眼识界及眼触、眼触为缘所生诸受非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若耳界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以耳界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若声界、耳识界及耳触、耳触为缘所生诸受是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以声界、耳识界及耳触、耳触为缘所生诸受非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若鼻界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以鼻界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若香界、鼻识界及鼻触、鼻触为缘所生诸受是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以香界、鼻识界及鼻触、鼻触为缘所生诸受非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若舌界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以舌界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若味界、舌识界及舌触、舌触为缘所生诸受是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以味界、舌识界及舌触、舌触为缘所生诸受非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若身界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以身界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若触界、身识界及身触、身触为缘所生诸受是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以触界、身识界及身触、身触为缘所生诸受非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若意界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以意界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若法界、<a>意识</a>界及意触、意触为缘所生诸受是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以法界、意识界及意触、意触为缘所生诸受非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若地界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以地界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若水、火、风、空识界是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；若水、火、风、空识界非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
<p style="text-align: left">
	　　&ldquo;善现，若无明是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以无明非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。善现，若行、识、名色、六处、触、受、爱、取、有、生、老死愁叹苦忧恼是真如，非虚妄、非颠倒、非假设、是谛是实、有常有恒、无变无易、有实性者，则此大乘非尊非妙，不超一切世间天、人、阿素洛等；以行、识、名色、六处、触、受、爱、取、有、生、老死愁叹苦忧恼非真如，是虚妄、是颠倒、是假设、非谛非实、无常无恒、有变有易、都无实性故，此大乘是尊是妙，超胜一切世间天、人、阿素洛等。</p>
		

	
	

		</div></div><hr><script charset='utf-8' src='../../js/footer.js'></script></body></html>