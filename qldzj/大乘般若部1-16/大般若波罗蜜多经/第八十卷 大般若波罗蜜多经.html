<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八十卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八十卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第八十卷 大般若波罗蜜多经</strong></p>
<p style="text-align: left">
	　　初分天帝品第二十二之四</p>
<p style="text-align: left">
	　　&ldquo;复次，憍尸迦，<a>菩萨</a>摩诃萨行般若波罗蜜多时，不应住无忘失法若常若无常，不应住恒住舍性若常若无常；不应住无忘失法若乐若苦，不应住恒住舍性若乐若苦；不应住无忘失法若我若<a>无我</a>，不应住恒住舍性若我若无我；不应住无忘失法若净若不净，不应住恒住舍性若净若不净；不应住无忘失法若寂静若不寂静，不应住恒住舍性若寂静若不寂静；不应住无忘失法若远离若不远离，不应住恒住舍性若远离若不远离；不应住无忘失法若空若不空，不应住恒住舍性若空若不空；不应住无忘失法若有相若无相，不应住恒住舍性若有相若无相；不应住无忘失法若有愿若无愿，不应住恒住舍性若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住一切陀罗尼门若常若无常，不应住一切三摩地门若常若无常；不应住一切陀罗尼门若乐若苦，不应住一切三摩地门若乐若苦；不应住一切陀罗尼门若我若无我，不应住一切三摩地门若我若无我；不应住一切陀罗尼门若净若不净，不应住一切三摩地门若净若不净；不应住一切陀罗尼门若寂静若不寂静，不应住一切三摩地门若寂静若不寂静；不应住一切陀罗尼门若远离若不远离，不应住一切三摩地门若远离若不远离；不应住一切陀罗尼门若空若不空，不应住一切三摩地门若空若不空；不应住一切陀罗尼门若有相若无相，不应住一切三摩地门若有相若无相；不应住一切陀罗尼门若有愿若无愿，不应住一切三摩地门若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住一切智若常若无常，不应住道相智、一切相智若常若无常；不应住一切智若乐若苦，不应住道相智、一切相智若乐若苦；不应住一切智若我若无我，不应住道相智、一切相智若我若无我；不应住一切智若净若不净，不应住道相智、一切相智若净若不净；不应住一切智若寂静若不寂静，不应住道相智、一切相智若寂静若不寂静；不应住一切智若远离若不远离，不应住道相智、一切相智若远离若不远离；不应住一切智若空若不空，不应住道相智、一切相智若空若不空；不应住一切智若有相若无相，不应住道相智、一切相智若有相若无相；不应住一切智若有愿若无愿，不应住道相智、一切相智若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住声闻乘若常若无常，不应住独觉乘、无上乘若常若无常；不应住声闻乘若乐若苦，不应住独觉乘、无上乘若乐若苦；不应住声闻乘若我若无我，不应住独觉乘、无上乘若我若无我；不应住声闻乘若净若不净，不应住独觉乘、无上乘若净若不净；不应住声闻乘若寂静若不寂静，不应住独觉乘、无上乘若寂静若不寂静；不应住声闻乘若远离若不远离，不应住独觉乘、无上乘若远离若不远离；不应住声闻乘若空若不空，不应住独觉乘、无上乘若空若不空；不应住声闻乘若有相若无相，不应住独觉乘、无上乘若有相若无相；不应住声闻乘若有愿若无愿，不应住独觉乘、无上乘若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住预流若常若无常，不应住一来、不还、阿<a>罗汉</a>若常若无常；不应住预流若乐若苦，不应住一来、不还、阿罗汉若乐若苦；不应住预流若我若无我，不应住一来、不还、阿罗汉若我若无我；不应住预流若净若不净，不应住一来、不还、阿罗汉若净若不净；不应住预流若寂静若不寂静，不应住一来、不还、阿罗汉若寂静若不寂静；不应住预流若远离若不远离，不应住一来、不还、阿罗汉若远离若不远离；不应住预流若空若不空，不应住一来、不还、阿罗汉若空若不空；不应住预流若有相若无相，不应住一来、不还、阿罗汉若有相若无相；不应住预流若有愿若无愿，不应住一来、不还、阿罗汉若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住预流向预流果若常若无常，不应住一来向一来果、不还向不还果、阿罗汉向阿<a>罗汉果</a>若常若无常；不应住预流向预流果若乐若苦，不应住一来向一来果乃至阿罗汉向阿罗汉果若乐若苦；不应住预流向预流果若我若无我，不应住一来向一来果乃至阿罗汉向阿罗汉果若我若无我；不应住预流向预流果若净若不净，不应住一来向一来果乃至阿罗汉向阿罗汉果若净若不净；不应住预流向预流果若寂静若不寂静，不应住一来向一来果乃至阿罗汉向阿罗汉果若寂静若不寂静；不应住预流向预流果若远离若不远离，不应住一来向一来果乃至阿罗汉向阿罗汉果若远离若不远离；不应住预流向预流果若空若不空，不应住一来向一来果乃至阿罗汉向阿罗汉果若空若不空；不应住预流向预流果若有相若无相，不应住一来向一来果乃至阿罗汉向阿罗汉果若有相若无相；不应住预流向预流果若有愿若无愿，不应住一来向一来果乃至阿罗汉向阿罗汉果若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住独觉若常若无常，不应住独觉向独觉果若常若无常；不应住独觉若乐若苦，不应住独觉向独觉果若乐若苦；不应住独觉若我若无我，不应住独觉向独觉果若我若无我；不应住独觉若净若不净，不应住独觉向独觉果若净若不净；不应住独觉若寂静若不寂静，不应住独觉向独觉果若寂静若不寂静；不应住独觉若远离若不远离，不应住独觉向独觉果若远离若不远离；不应住独觉若空若不空，不应住独觉向独觉果若空若不空；不应住独觉若有相若无相，不应住独觉向独觉果若有相若无相；不应住独觉若有愿若无愿，不应住独觉向独觉果若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住菩萨如来若常若无常，不应住菩萨如来法若常若无常；不应住菩萨如来若乐若苦，不应住菩萨如来法若乐若苦；不应住菩萨如来若我若无我，不应住菩萨如来法若我若无我；不应住菩萨如来若净若不净，不应住菩萨如来法若净若不净；不应住菩萨如来若寂静若不寂静，不应住菩萨如来法若寂静若不寂静；不应住菩萨如来若远离若不远离，不应住菩萨如来法若远离若不远离；不应住菩萨如来若空若不空，不应住菩萨如来法若空若不空；不应住菩萨如来若有相若无相，不应住菩萨如来法若有相若无相；不应住菩萨如来若有愿若无愿，不应住菩萨如来法若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住极喜地及极喜地法若常若无常，不应住离垢、发光、焰慧、极难胜、现前、远行、不动、善慧、法云地及离垢乃至法云地法若常若无常；不应住极喜地及极喜地法若乐若苦，不应住离垢地及离垢地法乃至法云地及法云地法若乐若苦；不应住极喜地及极喜地法若我若无我，不应住离垢地及离垢地法乃至法云地及法云地法若我若无我；不应住极喜地及极喜地法若净若不净，不应住离垢地及离垢地法乃至法云地及法云地法若净若不净；不应住极喜地及极喜地法若寂静若不寂静，不应住离垢地及离垢地法乃至法云地及法云地法若寂静若不寂静；不应住极喜地及极喜地法若远离若不远离，不应住离垢地及离垢地法乃至法云地及法云地法若远离若不远离；不应住极喜地及极喜地法若空若不空，不应住离垢地及离垢地法乃至法云地及法云地法若空若不空，不应住极喜地及极喜地法若有相若无相，不应住离垢地及离垢地法乃至法云地及法云地法若有相若无相，不应住极喜地及极喜地法若有愿若无愿，不应住离垢地及离垢地法乃至法云地及法云地法若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住异<a>生地</a>及异生地法若常若无常，不应住种性、第八、具见、薄、离欲、已办、独觉、菩萨、如来地及种性乃至如来地法若常若无常；不应住异生地及异生地法若乐若苦，不应住种性地及种性地法乃至如来地及如来地法若乐若苦；不应住异生地及异生地法若我若无我，不应住种性地及种性地法乃至如来地及如来地法若我若无我；不应住异生地及异生地法若净若不净，不应住种性地及种性地法乃至如来地及如来地法若净若不净；不应住异生地及异生地法若寂静若不寂静，不应住种性地及种性地法乃至如来地及如来地法若寂静若不寂静；不应住异生地及异生地法若远离若不远离，不应住种性地及种性地法乃至如来地及如来地法若远离若不远离；不应住异生地及异生地法若空若不空，不应住种性地及种性地法乃至如来地及如来地法若空若不空；不应住异生地及异生地法若有相若无相，不应住种性地及种性地法乃至如来地及如来地法若有相若无相；不应住异生地及异生地法若有愿若无愿，不应住种性地及种性地法乃至如来地及如来地法若有愿若无愿。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住预流果是无为相，不应住一来、不还、阿罗汉果是无为相。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住独觉菩提是无为相。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住阿耨多罗三藐三菩提是无为相。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住预流是<a>福田</a>，不应住一来、不还、阿罗汉是福田。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住独觉是福田。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住菩萨、如来应正等觉是福田。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住初地<a>殊胜</a>事，不应住第二地乃至第十地殊胜事。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住初发心已便作是念&lsquo;我当<a>圆满</a>布施波罗蜜多&rsquo;，不应住初发心已便作是念&lsquo;我当圆满净戒、安忍、精进、静虑、般若波罗蜜多&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当圆满四静虑&rsquo;，不应住&lsquo;我当圆满四无量、四无色定&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当圆满八<a>解脱</a>&rsquo;，不应住&lsquo;我当圆满八胜处、九次第定、十遍处&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当圆满四念住&rsquo;，不应住&lsquo;我当圆满四正断、四神足、五根、五力、七等觉支、八圣道支&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当圆满空解脱门&rsquo;，不应住&lsquo;我当圆满无相、无愿解脱门&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我修加行既圆满已，当入菩萨正性离生&rsquo;，不应住&lsquo;我已得入正性离生，当住菩萨不退转地&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当圆满菩萨五<a>神通</a>&rsquo;，不应住&lsquo;我得圆满五神通已，当游无量无数世界，礼敬瞻仰供养承事诸佛<a>世尊</a>，听闻<a>正法</a>、如理思惟、广为有情宣说开示&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当严净如十方佛所居<a>净土</a>&rsquo;，不应住&lsquo;我当成熟诸有情类，令得无上正等菩提、或般<a>涅槃</a>、或人天乐&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当往诣无量无数诸佛国土，供养恭敬、尊重赞叹诸佛世尊，复以无边花香、璎珞、宝幢、幡盖、衣服、卧具、饮食、灯明，百千俱胝那庾多数天诸伎乐及无量种上妙珍财而为供养&rsquo;，不应住&lsquo;我当安立无量无数无边有情，令于无上正等菩提得不退转&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办清净肉眼&rsquo;，不应住&lsquo;我当成办清净天眼、慧眼、<a>法眼</a>、究竟佛眼&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办究竟圆满神境智通&rsquo;，不应住&lsquo;我当成办究竟圆满天眼、天耳、他心、宿住、漏尽智通&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办佛十力&rsquo;，不应住&lsquo;我当成办四无所畏、四无碍解、大慈、大悲、大喜、大舍、十八佛不共法&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办无忘失法&rsquo;，不应住&lsquo;我当成办恒住舍性&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办一切智&rsquo;，不应住&lsquo;我当成办道相智、一切相智&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办一切陀罗尼门，于无量无边所作事业总持<a>自在</a>&rsquo;，不应住&lsquo;我当成办一切三摩地门，于无量无边等持差别游戏自在&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成办三十二相所庄严身，令诸有情见者<a>欢喜</a>&rsquo;，不应住&lsquo;我当成办八十随好所庄严身，令诸有情观无厌倦&rsquo;。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住&lsquo;此是随信<a>行者</a>，此是随法行者，此是第八补特伽罗&rsquo;，不应住&lsquo;此是预流果，此是极七返有&rsquo;，不应住&lsquo;此是家家，此是一间&rsquo;，不应住&lsquo;此是齐首补特伽罗，乃至寿尽烦恼方尽&rsquo;，不应住&lsquo;此是预流定不堕法，此是中间般涅槃法&rsquo;，不应住&lsquo;此是一来向，此是一来果，一来此间得尽苦际&rsquo;，不应住&lsquo;此是不还向，此是不还果，往彼方得般涅槃者&rsquo;，不应住&lsquo;此是阿罗汉向，此是阿罗汉果，现在必入无余涅槃&rsquo;，不应住&lsquo;此是独觉向，此是独觉果，现在必入无余涅槃&rsquo;，不应住&lsquo;此是超声闻、独觉地，住菩萨地者&rsquo;。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住&lsquo;我当具足一切智、道相智、一切相智，觉一切法一切相已，永断一切相续烦恼及诸习气&rsquo;，不应住&lsquo;我当证得阿耨多罗三藐三菩提，转妙法轮作诸佛事，度脱无量无数有情，令得涅槃毕竟安乐&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当善修四神足已，安住如是殊胜等持，由此等持增上势力，令我<a>寿命</a>如殑伽沙大劫而住&rsquo;，不应住&lsquo;我当获得寿量无边&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当成就最胜圆满三十二种大士夫相，是一一相百福庄严&rsquo;，不应住&lsquo;我当成就最胜圆满八十随好，一一好中有无数量希有胜事而为庄严&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当安住一严净土，其土宽广于十方面如殑伽沙世界之量&rsquo;，不应住&lsquo;我当安坐一金刚座，其座广大量等三千大千佛土&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;我当依止大菩提树，其树高广众宝庄严，所出妙香，有情闻者贪、瞋、痴等心疾皆除，无量无边身病亦愈&rsquo;，不应住&lsquo;有情闻此菩提树香，离诸声闻、独觉作意，必得无上正等菩提&rsquo;。何以故？以有所得为方便故。</p>
<p style="text-align: left">
	　　&ldquo;复次，憍尸迦，菩萨摩诃萨行般若波罗蜜多时，不应住&lsquo;愿我当得净佛土中无色名声，无受、想、行、识名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无眼处名声，无耳、鼻、舌、身、意处名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无色处名声，无声、香、味、触、法处名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无眼界名声，无<a>色界</a>、眼识界及眼触、眼触为缘所生诸受名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无耳界名声，无声界、耳识界及耳触、耳触为缘所生诸受名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无鼻界名声，无香界、鼻识界及鼻触、鼻触为缘所生诸受名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无舌界名声，无味界、舌识界及舌触、舌触为缘所生诸受名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无身界名声，无触界、身识界及身触、身触为缘所生诸受名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无意界名声，无法界、<a>意识</a>界及意触、意触为缘所生诸受名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无地界名声，无水、火、风、空、识界名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无苦圣谛名声，无集、灭、道圣谛名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无无明名声，无行、识、名色、六处、触、受、爱、取、有、生、老死愁叹苦忧恼名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无内空名声，无外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无真如名声，无法界、法性、不虚妄性、不变异性、平等性、离生性、法定、法住、实际、<a>虚空</a>界、不思议界名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无布施波罗蜜多名声，无净戒、安忍、精进、静虑、般若波罗蜜多名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无四静虑名声，无四无量、四无色定名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无八解脱名声，无八胜处、九次第定、十遍处名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无四念住名声，无四正断、四神足、五根、五力、七等觉支、八圣道支名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无空解脱门名声，无无相、无愿解脱门名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无五眼名声，无六神通名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无佛十力名声，无四无所畏、四无碍解、大慈、大悲、大喜、大舍、十八佛不共法名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无无忘失法名声，无恒住舍性名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无一切陀罗尼门名声，无一切三摩地门名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无一切智名声，无道相智、一切相智名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无声闻乘名声，无独觉乘、无上乘名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无预流及预流向果名声，无一来、不还、阿罗汉及一来、不还、阿罗汉向果名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无独觉及独觉菩提名声，无菩萨、如来及菩萨、如来法名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无极喜地及法名声，无离垢地、发光地、焰慧地、极难胜地、现前地、远行地、不动地、善慧地、法云地及法名声&rsquo;。何以故？以有所得为方便故。</p>
<p style="text-align: left">
	　　&ldquo;憍尸迦，菩萨摩诃萨行般若波罗蜜多时，不应住&lsquo;愿我当得净佛土中无异生地及法名声，无种性地、第八地、具见地、薄地、离欲地、已办地、独觉地、菩萨地、如来地及法名声&rsquo;。何以故？以有所得为方便故。所以者何？一切如来、应、正等觉得阿耨多罗三藐三菩提时，觉一切法都无所有，名字音声皆不可得。憍尸迦，是为菩萨摩诃萨于般若波罗蜜多如所应住不应住相。</p>
<p style="text-align: left">
	　　&ldquo;憍尸迦，菩萨摩诃萨于般若波罗蜜多随所应住不应住相，以无所得而为方便，应如是学。&rdquo;</p>
<p style="text-align: left">
	　　时，<a>舍利子</a>作是念言：&ldquo;若菩萨摩诃萨于一切法不应住者，云何应住般若波罗蜜多？&rdquo;</p>
<p style="text-align: left">
	　　具寿善现知<a>舍利</a>子心之所念，即谓之曰：&ldquo;于意云何？诸如来心为何所住？&rdquo;</p>
<p style="text-align: left">
	　　舍利子言：&ldquo;诸佛之心都无所住。所以者何？</p>
<p style="text-align: left">
	　　&ldquo;善现，如来之心不住色，不住受、想、行、识。何以故？以色蕴等不可得故。</p>
<p style="text-align: left">
	　　&ldquo;善现，如来之心不住眼处，不住耳、鼻、舌、身、意处。何以故？以眼处等不可得故。</p>
<p style="text-align: left">
	　　&ldquo;善现，如来之心不住色处，不住声、香、味、触、法处。何以故？以色处等不可得故。</p>
<p style="text-align: left">
	　　&ldquo;善现，如来之心不住眼界，不住色界、眼识界及眼触、眼触为缘所生诸受。何以故？以眼界等不可得故。</p>
<p style="text-align: left">
	　　&ldquo;善现，如来之心不住耳界，不住声界、耳识界及耳触、耳触为缘所生诸受。何以故？以耳界等不可得故。</p>
<p style="text-align: left">
	　　&ldquo;善现，如来之心不住鼻界，不住香界、鼻识界及鼻触、鼻触为缘所生诸受。何以故？以鼻界等不可得故。</p>
<p style="text-align: left">
	　　&ldquo;善现，如来之心不住舌界，不住味界、舌识界及舌触、舌触为缘所生诸受。何以故？以舌界等不可得故。</p>
<p style="text-align: left">
	　　&ldquo;善现，如来之心不住身界，不住触界、身识界及身触、身触为缘所生诸受。何以故？以身界等不可得故。</p>
<p style="text-align: left">
	　　&ldquo;善现，如来之心不住意界，不住法界、意识界及意触、意触为缘所生诸受。何以故？以意界等不可得故。</p>
<p style="text-align: left">
	　　&ldquo;善现，如来之心不住地界，不住水、火、风、空、识界。何以故？以地界等不可得故。</p>
<p style="text-align: left">
	　　&ldquo;善现，如来之心不住苦圣谛，不住集、灭、道圣谛。何以故？以苦圣谛等不可得故。</p>
<p style="text-align: left">
	　　&ldquo;善现，如来之心不住无明，不住行、识、名色、六处、触、受、爱、取、有、生、老死愁叹苦忧恼。何以故？以无明等不可得故。</p>
<p style="text-align: left">
	　　&ldquo;善现，如来之心不住内空，不住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空。何以故？以内空等不可得故。</p>
<p style="text-align: left">
	　　&ldquo;善现，如来之心不住真如，不住法界、法性、不虚妄性、不变异性、平等性、离生性、法定、法住、实际、虚空界、不思议界。何以故？以真如等不可得故。</p>
		

	
	

		</div></div><hr><script charset='utf-8' src='../../js/footer.js'></script></body></html>