<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一百六卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一百六卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第一百六卷 大般若波罗蜜多经</strong></p>
<p style="text-align: left">
	　　初分校量功德品第三十之四</p>
<p style="text-align: left">
	　　尔时，会中所有四大王众天乃至色究竟天，同时化作种种天花、衣服、璎珞及香鬘等，踊身<a>虚空</a>而散佛上，合掌恭敬俱白佛言：&ldquo;愿此般若波罗蜜多在赡部洲人中久住。何以故？乃至般若波罗蜜多在赡部洲人中流布，当知此处佛宝、法宝、苾刍僧宝久住不灭，于此三千<a>大千世界</a>乃至十方无量、无数、无边佛国亦复如是，由此<a>菩萨</a>摩诃萨众及<a>殊胜</a>行亦可了知。<a>世尊</a>，随诸方邑有善男子、善女人等，以净<a>信心</a>书持如是甚深般若波罗蜜多恭敬供养，当知是处有妙光明，除灭暗冥生诸胜利。&rdquo;</p>
<p style="text-align: left">
	　　尔时，佛告天帝释等诸天众言：&ldquo;如是，如是，如汝所说，乃至般若波罗蜜多在赡部洲人中流布，当知此处佛宝、法宝、苾刍僧宝久住不灭，于此三千大千世界乃至十方无量、无数、无边佛国亦复如是，由此菩萨摩诃萨众及殊胜行亦可了知。随诸方邑有善男子、善女人等，以净信心书持如是甚深般若波罗蜜多恭敬供养，当知是处有妙光明，除灭暗冥生诸胜利。&rdquo;</p>
<p style="text-align: left">
	　　时，诸天众复化种种上妙天花、衣服、璎珞及香鬘等而散佛上，重白佛言：&ldquo;若善男子、善女人等于此般若波罗蜜多，至心听闻、受持、读诵、精勤修学、如理思惟，广为有情宣说流布，是善男子、善女人等魔及眷属不得其便，我等诸天亦常随逐是善男子、善女人等勤加拥护令无损恼。何以故？是善男子、善女人等，我等诸天敬事如佛，或如近佛，尊重法故。&rdquo;</p>
<p style="text-align: left">
	　　尔时，天帝释白佛言：&ldquo;世尊，若善男子、善女人等于此般若波罗蜜多，至心听闻、受持、读诵、精勤修学、如理思惟，广为有情宣说流布，是善男子、善女人等非少善根能办是事，定于先世无量佛所，多集善根、多发正愿、多供养佛、多善知识之所摄受，乃能于此甚深般若波罗蜜多，至心听闻、受持、读诵、精勤修学、如理思惟，广为有情宣说流布。</p>
<p style="text-align: left">
	　　&ldquo;世尊，欲得诸佛一切智智，当求般若波罗蜜多；欲得般若波罗蜜多，当求诸佛一切智智。何以故？诸佛所得一切智智，皆从般若波罗蜜多而得生故；如是般若波罗蜜多，皆从诸佛一切智智而得生故。所以者何？诸佛所得一切智智不异般若波罗蜜多，如是般若波罗蜜多不异诸佛一切智智，诸佛所得一切智智与此般若波罗蜜多，当知无二亦无二分。&rdquo;</p>
<p style="text-align: left">
	　　尔时，佛告天帝释言：&ldquo;如是，如是，如汝所说。憍尸迦，欲得诸佛一切智智，当求般若波罗蜜多；欲得般若波罗蜜多，当求诸佛一切智智。何以故？诸佛所得一切智智，皆从般若波罗蜜多而得生故；如是般若波罗蜜多，皆从诸佛一切智智而得生故。所以者何？诸佛所得一切智智不异般若波罗蜜多，如是般若波罗蜜多不异诸佛一切智智，诸佛所得一切智智与此般若波罗蜜多，当知无二亦无二分，是故般若波罗蜜多功德威神甚为希有。&rdquo;</p>
<p style="text-align: left">
	　　尔时，具寿庆喜白佛言：&ldquo;世尊，何缘不广称赞布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞真如、法界、法性、不虚妄性、不变异性、平等性、离生性、法定、法住、实际、虚空界、不思议界，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞苦圣谛、集圣谛、灭圣谛、道圣谛，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞四静虑、四无量、四无色定，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞八<a>解脱</a>、八胜处、九次第定、十遍处，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞四念住、四正断、四神足、五根、五力、七等觉支、八圣道支，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞空解脱门、无相解脱门、无愿解脱门，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞五眼、六<a>神通</a>，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞佛十力、四无所畏、四无碍解、大慈、大悲、大喜、大舍、十八佛不共法，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞无忘失法、恒住舍性，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞一切智、道相智、一切相智，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞一切陀罗尼门、一切三摩地门，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞菩萨摩诃萨行，但广称赞般若波罗蜜多？</p>
<p style="text-align: left">
	　　&ldquo;世尊，何缘不广称赞阿耨多罗三藐三菩提，但广称赞般若波罗蜜多？&rdquo;</p>
<p style="text-align: left">
	　　佛言：&ldquo;庆喜，汝今当知由此般若波罗蜜多与彼布施波罗蜜多、净戒波罗蜜多、安忍波罗蜜多、精进波罗蜜多、静虑波罗蜜多为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼真如、法界、法性、不虚妄性、不变异性、平等性、离生性、法定、法住、实际、虚空界、不思议界为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼苦圣谛、集圣谛、灭圣谛、道圣谛为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼四静虑、四无量、四无色定为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼八解脱、八胜处、九次第定、十遍处为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼四念住、四正断、四神足、五根、五力、七等觉支、八圣道支为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼空解脱门、无相解脱门、无愿解脱门为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼五眼、六神通为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼佛十力、四无所畏、四无碍解、大慈、大悲、大喜、大舍、十八佛不共法为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼无忘失法、恒住舍性为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼一切智、道相智、一切相智为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼一切陀罗尼门、一切三摩地门为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼菩萨摩诃萨行为尊为导故，我但广称赞般若波罗蜜多。</p>
<p style="text-align: left">
	　　&ldquo;庆喜当知，由此般若波罗蜜多与彼无上正等菩提为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修布施波罗蜜多，可名真修布施波罗蜜多不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修布施波罗蜜多，乃可名为真修布施波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修净戒、安忍、精进、静虑、般若波罗蜜多，可名真修净戒、安忍、精进、静虑、般若波罗蜜多不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修净戒、安忍、精进、静虑、般若波罗蜜多，乃可名为真修净戒、安忍、精进、静虑、般若波罗蜜多故。此般若波罗蜜多于彼布施、净戒、安忍、精进、静虑波罗蜜多为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而住内空，可名真住内空不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而住内空，乃可名为真住内空。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，可名真住外空乃至无性自性空不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而住外空乃至无性自性空，乃可名为真住外空乃至无性自性空故。此般若波罗蜜多于彼内空乃至无性自性空为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而住真如，可名真住真如不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而住真如，乃可名为真住真如。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而住法界、法性、不虚妄性、不变异性、平等性、离生性、法定、法住、实际、虚空界、不思议界，可名真住法界乃至不思议界不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而住法界乃至不思议界，乃可名为真住法界乃至不思议界故。此般若波罗蜜多于彼真如乃至不思议界为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而住苦圣谛，可名真住苦圣谛不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而住苦圣谛，乃可名为真住苦圣谛。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而住集、灭、道圣谛，可名真住集、灭、道圣谛不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而住集、灭、道圣谛，乃可名为真住集、灭、道圣谛故。此般若波罗蜜多于彼苦、集、灭、道圣谛为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修四静虑，可名真修四静虑不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修四静虑，乃可名为真修四静虑。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修四无量、四无色定，可名真修四无量、四无色定不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修四无量、四无色定，乃可名为真修四无量、四无色定故。此般若波罗蜜多于彼四静虑、四无量、四无色定为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修八解脱，可名真修八解脱不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修八解脱，乃可名为真修八解脱。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修八胜处、九次第定、十遍处，可名真修八胜处、九次第定、十遍处不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修八胜处、九次第定、十遍处，乃可名为真修八胜处、九次第定、十遍处故。此般若波罗蜜多于彼八解脱、八胜处、九次第定、十遍处为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修四念住，可名真修四念住不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修四念住，乃可名为真修四念住。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修四正断、四神足、五根、五力、七等觉支、八圣道支，可名真修四正断、四神足、五根、五力、七等觉支、八圣道支不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修四正断、四神足、五根、五力、七等觉支、八圣道支，乃可名为真修四正断、四神足、五根、五力、七等觉支、八圣道支故。此般若波罗蜜多于彼四念住、四正断、四神足、五根、五力、七等觉支、八圣道支为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修空解脱门，可名真修空解脱门不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修空解脱门，乃可名为真修空解脱门。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修无相、无愿解脱门，可名真修无相、无愿解脱门不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修无相、无愿解脱门，乃可名为真修无相、无愿解脱门故。此般若波罗蜜多于彼空解脱门、无相解脱门、无愿解脱门为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修五眼，可名真修五眼不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修五眼，乃可名为真修五眼。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修六神通，可名真修六神通不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修六神通，乃可名为真修六神通故。此般若波罗蜜多于彼五眼、六神通为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修佛十力，可名真修佛十力不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修佛十力，乃可名为真修佛十力。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修四无所畏、四无碍解、大慈、大悲、大喜、大舍、十八佛不共法，可名真修四无所畏、四无碍解、大慈、大悲、大喜、大舍、十八佛不共法不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修四无所畏、四无碍解、大慈、大悲、大喜、大舍、十八佛不共法，乃可名为真修四无所畏、四无碍解、大慈、大悲、大喜、大舍、十八佛不共法故。此般若波罗蜜多于彼佛十力、四无所畏、四无碍解、大慈、大悲、大喜、大舍、十八佛不共法为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修无忘失法，可名真修无忘失法不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修无忘失法，乃可名为真修无忘失法。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修恒住舍性，可名真修恒住舍性不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修恒住舍性，乃可名为真修恒住舍性故。此般若波罗蜜多于彼无忘失法、恒住舍性为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修一切智，可名真修一切智不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修一切智，乃可名为真修一切智。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而<a>修道</a>相智、一切相智，可名真修道相智、一切相智不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修道相智、一切相智，乃可名为真修道相智、一切相智故。此般若波罗蜜多于彼一切智、道相智、一切相智为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修一切陀罗尼门，可名真修一切陀罗尼门不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修一切陀罗尼门，乃可名为真修一切陀罗尼门。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修一切三摩地门，可名真修一切三摩地门不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修一切三摩地门，乃可名为真修一切三摩地门故。此般若波罗蜜多于彼一切陀罗尼门、一切三摩地门为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修菩萨摩诃萨行，可名真修菩萨摩诃萨行不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修菩萨摩诃萨行，乃可名为真修菩萨摩诃萨行故。此般若波罗蜜多于彼菩萨摩诃萨行为尊为导故，我但广称赞般若波罗蜜多。&rdquo;</p>
<p style="text-align: left">
	　　佛言：&ldquo;庆喜，于意云何？若不回向一切智智而修无上正等菩提，可名真修无上正等菩提不？&rdquo;</p>
<p style="text-align: left">
	　　庆喜答言：&ldquo;不也，世尊。&rdquo;</p>
<p style="text-align: left">
	　　佛言：&ldquo;庆喜，要由回向一切智智而修无上正等菩提，乃可名为真修无上正等菩提故。此般若波罗蜜多于彼无上正等菩提为尊为导故，我但广称赞般若波罗蜜多。&rdquo;</p>
<p style="text-align: left">
	　　具寿庆喜复白佛言：&ldquo;世尊，云何回向一切智智而修布施波罗蜜多？&rdquo;</p>
<p style="text-align: left">
	　　佛言：&ldquo;庆喜，以无二为方便、无生为方便、无所得为方便，修习布施波罗蜜多，是名回向一切智智而修布施波罗蜜多。&rdquo;</p>
<p style="text-align: left">
	　　&ldquo;世尊，云何回向一切智智而修净戒、安忍、精进、静虑、般若波罗蜜多？&rdquo;</p>
<p style="text-align: left">
	　　&ldquo;庆喜，以无二为方便，无生为方便、无所得为方便，修习净戒、安忍、精进、静虑、般若波罗蜜多，是名回向一切智智而修净戒、安忍、精进、静虑、般若波罗蜜多。&rdquo;</p>
<p style="text-align: left">
	　　&ldquo;世尊，云何回向一切智智而住内空？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，安住内空，是名回向一切智智而住内空。&rdquo;</p>
<p style="text-align: left">
	　　&ldquo;世尊，云何回向一切智智而住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，安住外空乃至无性自性空，是名回向一切智智而住外空乃至无性自性空。&rdquo;</p>
<p style="text-align: left">
	　　&ldquo;世尊，云何回向一切智智而住真如？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，安住真如，是名回向一切智智而住真如。&rdquo;</p>
<p style="text-align: left">
	　　&ldquo;世尊，云何回向一切智智而住法界、法性、不虚妄性、不变异性、平等性、离生性、法定、法住、实际、虚空界、不思议界？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，安住法界乃至不思议界，是名回向一切智智而住法界乃至不思议界。&rdquo;</p>
<p style="text-align: left">
	　　&ldquo;世尊，云何回向一切智智而住苦圣谛？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，安住苦圣谛，是名回向一切智智而住苦圣谛。&rdquo;</p>
<p style="text-align: left">
	　　&ldquo;世尊，云何回向一切智智而住集、灭、道圣谛？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，安住集、灭、道圣谛，是名回向一切智智而住集、灭、道圣谛。&rdquo;</p>
<p style="text-align: left">
	　　&ldquo;世尊，云何回向一切智智而修四静虑？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习四静虑，是名回向一切智智而修四静虑。&rdquo;</p>
<p style="text-align: left">
	　　&ldquo;世尊，云何回向一切智智而修四无量、四无色定？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习四无量、四无色定，是名回向一切智智而修四无量、四无色定。&rdquo;</p>
<p style="text-align: left">
	　　&ldquo;世尊，云何回向一切智智而修八解脱？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习八解脱，是名回向一切智智而修八解脱。&rdquo;</p>
<p style="text-align: left">
	　　&ldquo;世尊，云何回向一切智智而修八胜处、九次第定、十遍处？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习八胜处、九次第定、十遍处，是名回向一切智智而修八胜处、九次第定、十遍处。&rdquo;</p>
<p style="text-align: left">
	　　&ldquo;世尊，云何回向一切智智而修四念住？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习四念住，是名回向一切智智而修四念住。&rdquo;</p>
<p style="text-align: left">
	　　&ldquo;世尊，云何回向一切智智而修四正断、四神足、五根、五力、七等觉支、八圣道支？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习四正断、四神足、五根、五力、七等觉支、八圣道支，是名回向一切智智而修四正断、四神足、五根、五力、七等觉支、八圣道支。&rdquo;</p>
<p style="text-align: left">
	　　&ldquo;世尊，云何回向一切智智而修空解脱门？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习空解脱门，是名回向一切智智而修空解脱门。&rdquo;</p>
<p style="text-align: left">
	　　&ldquo;世尊，云何回向一切智智而修无相、无愿解脱门？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习无相、无愿解脱门，是名回向一切智智而修无相、无愿解脱门。&rdquo;</p>
<p style="text-align: left">
	　　&ldquo;世尊，云何回向一切智智而修五眼？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习五眼，是名回向一切智智而修五眼。&rdquo;</p>
<p style="text-align: left">
	　　&ldquo;世尊，云何回向一切智智而修六神通？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习六神通，是名回向一切智智而修六神通。&rdquo;</p>
<p style="text-align: left">
	　　&ldquo;世尊，云何回向一切智智而修佛十力？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习佛十力，是名回向一切智智而修佛十力。&rdquo;</p>
<p style="text-align: left">
	　　&ldquo;世尊，云何回向一切智智而修四无所畏、四无碍解、大慈、大悲、大喜、大舍、十八佛不共法？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习四无所畏、四无碍解、大慈、大悲、大喜、大舍、十八佛不共法，是名回向一切智智而修四无所畏、四无碍解、大慈、大悲、大喜、大舍、十八佛不共法。&rdquo;</p>
<p style="text-align: left">
	　　&ldquo;世尊，云何回向一切智智而修无忘失法？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习无忘失法，是名回向一切智智而修无忘失法。&rdquo;</p>
<p style="text-align: left">
	　　&ldquo;世尊，云何回向一切智智而修恒住舍性？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习恒住舍性，是名回向一切智智而修恒住舍性。&rdquo;</p>
<p style="text-align: left">
	　　&ldquo;世尊，云何回向一切智智而修一切智？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习一切智，是名回向一切智智而修一切智。&rdquo;</p>
<p style="text-align: left">
	　　&ldquo;世尊，云何回向一切智智而修道相智、一切相智？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习道相智、一切相智，是名回向一切智智而修道相智、一切相智。&rdquo;</p>
<p style="text-align: left">
	　　&ldquo;世尊，云何回向一切智智而修一切陀罗尼门？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习一切陀罗尼门，是名回向一切智智而修一切陀罗尼门。&rdquo;</p>
<p style="text-align: left">
	　　&ldquo;世尊，云何回向一切智智而修一切三摩地门？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习一切三摩地门，是名回向一切智智而修一切三摩地门。&rdquo;</p>
<p style="text-align: left">
	　　&ldquo;世尊，云何回向一切智智而修菩萨摩诃萨行？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习菩萨摩诃萨行，是名回向一切智智而修菩萨摩诃萨行。&rdquo;</p>
<p style="text-align: left">
	　　&ldquo;世尊，云何回向一切智智而修无上正等菩提？&rdquo;</p>
<p style="text-align: left">
	　　&ldquo;庆喜，以无二为方便、无生为方便、无所得为方便，修习无上正等菩提，是名回向一切智智而修无上正等菩提。&rdquo;</p>
<p style="text-align: left">
	　　具寿庆喜复白佛言：&ldquo;世尊，以何无二为方便，回向一切智智，修习布施、净戒、安忍、精进、静虑、般若波罗蜜多？以何无生为方便、无所得为方便，回向一切智智，修习布施、净戒、安忍、精进、静虑、般若波罗蜜多？</p>
<p style="text-align: left">
	　　&ldquo;世尊，以何无二为方便，回向一切智智，安住内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？以何无生为方便、无所得为方便，回向一切智智，安住内空乃至无性自性空？</p>
<p style="text-align: left">
	　　&ldquo;世尊，以何无二为方便，回向一切智智，安住真如、法界、法性、不虚妄性、不变异性、平等性、离生性、法定、法住、实际、虚空界、不思议界？以何无生为方便、无所得为方便，回向一切智智，安住真如乃至不思议界？</p>
<p style="text-align: left">
	　　&ldquo;世尊，以何无二为方便，回向一切智智，安住苦、集、灭、道圣谛？以何无生为方便、无所得为方便，回向一切智智，安住苦、集、灭、道圣谛？</p>
<p style="text-align: left">
	　　&ldquo;世尊，以何无二为方便，回向一切智智，修习四静虑、四无量、四无色定？以何无生为方便、无所得为方便，回向一切智智，修习四静虑、四无量、四无色定？</p>
<p style="text-align: left">
	　　&ldquo;世尊，以何无二为方便，回向一切智智，修习八解脱、八胜处、九次第定、十遍处？以何无生为方便、无所得为方便，回向一切智智，修习八解脱、八胜处、九次第定、十遍处？</p>
<p style="text-align: left">
	　　&ldquo;世尊，以何无二为方便，回向一切智智，修习四念住、四正断、四神足、五根、五力、七等觉支、八圣道支？以何无生为方便、无所得为方便，回向一切智智，修习四念住、四正断、四神足、五根、五力、七等觉支、八圣道支？</p>
<p style="text-align: left">
	　　&ldquo;世尊，以何无二为方便，回向一切智智，修习空解脱门、无相解脱门、无愿解脱门？以何无生为方便、无所得为方便，回向一切智智，修习空解脱门、无相解脱门、无愿解脱门？</p>
<p style="text-align: left">
	　　&ldquo;世尊，以何无二为方便，回向一切智智，修习五眼、六神通？以何无生为方便、无所得为方便，回向一切智智，修习五眼、六神通？</p>
		

	
	

		</div></div><hr><script charset='utf-8' src='../../js/footer.js'></script></body></html>