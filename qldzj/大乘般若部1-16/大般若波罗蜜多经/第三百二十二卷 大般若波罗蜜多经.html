<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三百二十二卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三百二十二卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三百二十二卷 大般若波罗蜜多经</strong></p>
<p style="text-align: left">
	　　初分真如品第四十七之五</p>
<p style="text-align: left">
	　　正说如是真如相时，于此三千<a>大千世界</a>六种变动：东踊西没，西踊东没，南踊北没，北踊南没，中踊边没边踊中没。</p>
<p style="text-align: left">
	　　时，欲、<a>色界</a>诸天子，复以天上多揭罗香、多摩罗香、栴<a>檀香</a>末，及以天上嗢钵罗花、钵特摩花、拘某陀花、奔荼利花、美妙香花、美妙音花、大美妙音花，奉散<a>世尊</a>及善现上而白佛言：&ldquo;甚奇，世尊！未曾有也！上座善现由真如故，随如来生。&rdquo;</p>
<p style="text-align: left">
	　　尔时，善现告欲、色界诸天子言：&ldquo;天子当知，上座善现不由色故随如来生，不由色真如故随如来生，不离色故随如来生，不离色真如故随如来生；不由受、想、行、识故随如来生，不由受、想、行、识真如故随如来生，不离受、想、行、识故随如来生，不离受、想、行、识真如故随如来生。</p>
<p style="text-align: left">
	　　&ldquo;天子当知，上座善现不由眼处故随如来生，不由眼处真如故随如来生，不离眼处故随如来生，不离眼处真如故随如来生；不由耳、鼻、舌、身、意处故随如来生，不由耳、鼻、舌、身、意处真如故随如来生，不离耳、鼻、舌、身、意处故随如来生，不离耳、鼻、舌、身、意处真如故随如来生。</p>
<p style="text-align: left">
	　　&ldquo;天子当知，上座善现不由色处故随如来生，不由色处真如故随如来生，不离色处故随如来生，不离色处真如故随如来生；不由声、香、味、触、法处故随如来生，不由声、香、味、触、法处真如故随如来生，不离声、香、味、触、法处故随如来生，不离声、香、味、触、法处真如故随如来生。</p>
<p style="text-align: left">
	　　&ldquo;天子当知，上座善现不由眼界故随如来生，不由眼界真如故随如来生，不离眼界故随如来生，不离眼界真如故随如来生；不由耳、鼻、舌、身、意界故随如来生，不由耳、鼻、舌、身、意界真如故随如来生，不离耳、鼻、舌、身、意界故随如来生，不离耳、鼻、舌、身、意界真如故随如来生。</p>
<p style="text-align: left">
	　　&ldquo;天子当知，上座善现不由色界故随如来生，不由色界真如故随如来生，不离色界故随如来生，不离色界真如故随如来生；不由声、香、味、触、法界故随如来生，不由声、香、味、触、法界真如故随如来生，不离声、香、味、触、法界故随如来生，不离声、香、味、触、法界真如故随如来生。</p>
<p style="text-align: left">
	　　&ldquo;天子当知，上座善现不由眼识界故随如来生，不由眼识界真如故随如来生，不离眼识界故随如来生，不离眼识界真如故随如来生；不由耳、鼻、舌、身、<a>意识</a>界故随如来生，不由耳、鼻、舌、身、意识界真如故随如来生，不离耳、鼻、舌、身、意识界故随如来生，不离耳、鼻、舌、身、意识界真如故随如来生。</p>
<p style="text-align: left">
	　　&ldquo;天子当知，上座善现不由眼触故随如来生，不由眼触真如故随如来生，不离眼触故随如来生，不离眼触真如故随如来生；不由耳、鼻、舌、身、意触故随如来生，不由耳、鼻、舌、身、意触真如故随如来生，不离耳、鼻、舌、身、意触故随如来生，不离耳、鼻、舌、身、意触真如故随如来生。</p>
<p style="text-align: left">
	　　&ldquo;天子当知，上座善现不由眼触为缘所生诸受故随如来生，不由眼触为缘所生诸受真如故随如来生，不离眼触为缘所生诸受故随如来生，不离眼触为缘所生诸受真如故随如来生；不由耳、鼻、舌、身、意触为缘所生诸受故随如来生，不由耳、鼻、舌、身、意触为缘所生诸受真如故随如来生，不离耳、鼻、舌、身、意触为缘所生诸受故随如来生，不离耳、鼻、舌、身、意触为缘所生诸受真如故随如来生。</p>
<p style="text-align: left">
	　　&ldquo;天子当知，上座善现不由地界故随如来生，不由地界真如故随如来生，不离地界故随如来生，不离地界真如故随如来生；不由水、火、风、空、识界故随如来生，不由水、火、风、空、识界真如故随如来生，不离水、火、风、空、识界故随如来生，不离水、火、风、空、识界真如故随如来生。</p>
<p style="text-align: left">
	　　&ldquo;天子当知，上座善现不由无明故随如来生，不由无明真如故随如来生，不离无明故随如来生，不离无明真如故随如来生；不由行、识、名色、六处、触、受、爱、取、有、生、老死故随如来生，不由行乃至老死真如故随如来生，不离行乃至老死故随如来生，不离行乃至老死真如故随如来生。</p>
<p style="text-align: left">
	　　&ldquo;天子当知，上座善现不由我故随如来生，不由我真如故随如来生，不离我故随如来生，不离我真如故随如来生；不由有情、命者、生者、养者、士夫、补特伽罗、意生、儒童、作者、受者、知者、见者故随如来生，不由有情乃至见者真如故随如来生，不离有情乃至见者故随如来生，不离有情乃至见者真如故随如来生。</p>
<p style="text-align: left">
	　　&ldquo;天子当知，上座善现不由布施波罗蜜多故随如来生，不由布施波罗蜜多真如故随如来生，不离布施波罗蜜多故随如来生，不离布施波罗蜜多真如故随如来生；不由净戒、安忍、精进、静虑、般若波罗蜜多故随如来生，不由净戒乃至般若波罗蜜多真如故随如来生，不离净戒乃至般若波罗蜜多故随如来生，不离净戒乃至般若波罗蜜多真如故随如来生。</p>
<p style="text-align: left">
	　　&ldquo;天子当知，上座善现不由内空故随如来生，不由内空真如故随如来生，不离内空故随如来生，不离内空真如故随如来生；不由外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空故随如来生，不由外空乃至无性自性空真如故随如来生，不离外空乃至无性自性空故随如来生，不离外空乃至无性自性空真如故随如来生。</p>
<p style="text-align: left">
	　　&ldquo;天子当知，上座善现不由真如故随如来生，不由真如真如故随如来生，不离真如故随如来生，不离真如真如故随如来生；不由法界、法性、不虚妄性、不变异性、平等性、离生性、法定、法住、实际、<a>虚空</a>界、不思议界故随如来生，不由法界乃至不思议界真如故随如来生，不离法界乃至不思议界故随如来生，不离法界乃至不思议界真如故随如来生。</p>
<p style="text-align: left">
	　　&ldquo;天子当知，上座善现不由四念住故随如来生，不由四念住真如故随如来生，不离四念住故随如来生，不离四念住真如故随如来生；不由四正断、四神足、五根、五力、七等觉支、八圣道支故随如来生，不由四正断乃至八圣道支真如故随如来生，不离四正断乃至八圣道支故随如来生，不离四正断乃至八圣道支真如故随如来生。</p>
<p style="text-align: left">
	　　&ldquo;天子当知，上座善现不由苦圣谛故随如来生，不由苦圣谛真如故随如来生，不离苦圣谛故随如来生，不离苦圣谛真如故随如来生；不由集、灭、道圣谛故随如来生，不由集、灭、道圣谛真如故随如来生，不离集、灭、道圣谛故随如来生，不离集、灭、道圣谛真如故随如来生。</p>
<p style="text-align: left">
	　　&ldquo;天子当知，上座善现不由四静虑故随如来生，不由四静虑真如故随如来生，不离四静虑故随如来生，不离四静虑真如故随如来生；不由四无量、四无色定故随如来生，不由四无量、四无色定真如故随如来生，不离四无量、四无色定故随如来生，不离四无量、四无色定真如故随如来生。</p>
<p style="text-align: left">
	　　&ldquo;天子当知，上座善现不由八<a>解脱</a>故随如来生，不由八解脱真如故随如来生，不离八解脱故随如来生，不离八解脱真如故随如来生；不由八胜处、九次第定、十遍处故随如来生，不由八胜处、九次第定、十遍处真如故随如来生，不离八胜处、九次第定、十遍处故随如来生，不离八胜处、九次第定、十遍处真如故随如来生。</p>
<p style="text-align: left">
	　　&ldquo;天子当知，上座善现不由空解脱门故随如来生，不由空解脱门真如故随如来生，不离空解脱门故随如来生，不离空解脱门真如故随如来生；不由无相、无愿解脱门故随如来生，不由无相、无愿解脱门真如故随如来生，不离无相、无愿解脱门故随如来生，不离无相、无愿解脱门真如故随如来生。</p>
<p style="text-align: left">
	　　&ldquo;天子当知，上座善现不由五眼故随如来生，不由五眼真如故随如来生，不离五眼故随如来生，不离五眼真如故随如来生；不由六<a>神通</a>故随如来生，不由六神通真如故随如来生，不离六神通故随如来生，不离六神通真如故随如来生。</p>
<p style="text-align: left">
	　　&ldquo;天子当知，上座善现不由三摩地门故随如来生，不由三摩地门真如故随如来生，不离三摩地门故随如来生，不离三摩地门真如故随如来生；不由陀罗尼门故随如来生，不由陀罗尼门真如故随如来生，不离陀罗尼门故随如来生，不离陀罗尼门真如故随如来生。</p>
<p style="text-align: left">
	　　&ldquo;天子当知，上座善现不由佛十力故随如来生，不由佛十力真如故随如来生，不离佛十力故随如来生，不离佛十力真如故随如来生；不由四无所畏、四无碍解、大慈、大悲、大喜、大舍、十八佛不共法故随如来生，不由四无所畏乃至十八佛不共法真如故随如来生，不离四无所畏乃至十八佛不共法故随如来生，不离四无所畏乃至十八佛不共法真如故随如来生。</p>
<p style="text-align: left">
	　　&ldquo;天子当知，上座善现不由预流果故随如来生，不由预流果真如故随如来生，不离预流果故随如来生，不离预流果真如故随如来生；不由一来、不还、阿<a>罗汉果</a>故随如来生，不由一来、不还、阿<a>罗汉</a>果真如故随如来生，不离一来、不还、阿罗汉果故随如来生，不离一来、不还、阿罗汉果真如故随如来生。</p>
<p style="text-align: left">
	　　&ldquo;天子当知，上座善现不由独觉菩提故随如来生，不由独觉菩提真如故随如来生，不离独觉菩提故随如来生，不离独觉菩提真如故随如来生。</p>
<p style="text-align: left">
	　　&ldquo;天子当知，上座善现不由一切智故随如来生，不由一切智真如故随如来生，不离一切智故随如来生，不离一切智真如故随如来生；不由道相智、一切相智故随如来生，不由道相智、一切相智真如故随如来生，不离道相智、一切相智故随如来生，不离道相智、一切相智真如故随如来生。</p>
<p style="text-align: left">
	　　&ldquo;天子当知，上座善现不由有为故随如来生，不由有为真如故随如来生，不离有为故随如来生，不离有为真如故随如来生。</p>
<p style="text-align: left">
	　　&ldquo;天子当知，上座善现不由无为故随如来生，不由无为真如故随如来生，不离无为故随如来生，不离无为真如故随如来生。</p>
<p style="text-align: left">
	　　&ldquo;何以故？诸天子，是一切法都无所有，诸随生者、若所随生、由此随生及随生处皆不可得。&rdquo;</p>
<p style="text-align: left">
	　　尔时，具寿<a>舍利子</a>白佛言：&ldquo;世尊，诸法真如、法界、法性、不虚妄性、不变异性、平等性、离生性、法定、法住、实际、虚空界、不思议界皆最甚深。</p>
<p style="text-align: left">
	　　&ldquo;世尊，此中色不可得，色真如亦不可得。何以故？此中色尚不可得，况有色真如可得？此中受、想、行、识不可得，受、想、行、识真如亦不可得。何以故？此中受、想、行、识尚不可得，况有受、想、行、识真如可得？</p>
<p style="text-align: left">
	　　&ldquo;世尊，此中眼处不可得，眼处真如亦不可得。何以故？此中眼处尚不可得，况有眼处真如可得？此中耳、鼻、舌、身、意处不可得，耳、鼻、舌、身、意处真如亦不可得。何以故？此中耳、鼻、舌、身、意处尚不可得，况有耳、鼻、舌、身、意处真如可得？</p>
<p style="text-align: left">
	　　&ldquo;世尊，此中色处不可得，色处真如亦不可得。何以故？此中色处尚不可得，况有色处真如可得？此中声、香、味、触、法处不可得，声、香、味、触、法处真如亦不可得。何以故？此中声、香、味、触、法处尚不可得，况有声、香、味、触、法处真如可得？</p>
<p style="text-align: left">
	　　&ldquo;世尊，此中眼界不可得，眼界真如亦不可得。何以故？此中眼界尚不可得，况有眼界真如可得？此中耳、鼻、舌、身、意界不可得，耳、鼻、舌、身、意界真如亦不可得。何以故？此中耳、鼻、舌、身、意界尚不可得，况有耳、鼻、舌、身、意界真如可得？</p>
<p style="text-align: left">
	　　&ldquo;世尊，此中色界不可得，色界真如亦不可得。何以故？此中色界尚不可得，况有色界真如可得？此中声、香、味、触、法界不可得，声、香、味、触、法界真如亦不可得。何以故？此中声、香、味、触、法界尚不可得，况有声、香、味、触、法界真如可得？</p>
<p style="text-align: left">
	　　&ldquo;世尊，此中眼识界不可得，眼识界真如亦不可得。何以故？此中眼识界尚不可得，况有眼识界真如可得？此中耳、鼻、舌、身、意识界不可得，耳、鼻、舌、身、意识界真如亦不可得。何以故？此中耳、鼻、舌、身、意识界尚不可得，况有耳、鼻、舌、身、意识界真如可得？</p>
<p style="text-align: left">
	　　&ldquo;世尊，此中眼触不可得，眼触真如亦不可得。何以故？此中眼触尚不可得，况有眼触真如可得？此中耳、鼻、舌、身、意触不可得，耳、鼻、舌、身、意触真如亦不可得。何以故？此中耳、鼻、舌、身、意触尚不可得，况有耳、鼻、舌、身、意触真如可得？</p>
<p style="text-align: left">
	　　&ldquo;世尊，此中眼触为缘所生诸受不可得，眼触为缘所生诸受真如亦不可得。何以故？此中眼触为缘所生诸受尚不可得，况有眼触为缘所生诸受真如可得？此中耳、鼻、舌、身、意触为缘所生诸受不可得，耳、鼻、舌、身、意触为缘所生诸受真如亦不可得。何以故？此中耳、鼻、舌、身、意触为缘所生诸受尚不可得，况有耳、鼻、舌、身、意触为缘所生诸受真如可得？</p>
<p style="text-align: left">
	　　&ldquo;世尊，此中地界不可得，地界真如亦不可得。何以故？此中地界尚不可得，况有地界真如可得？此中水、火、风、空、识界不可得，水、火、风、空、识界真如亦不可得。何以故？此中水、火、风、空、识界尚不可得，况有水、火、风、空、识界真如可得？</p>
<p style="text-align: left">
	　　&ldquo;世尊，此中无明不可得，无明真如亦不可得。何以故？此中无明尚不可得，况有无明真如可得？此中行、识、名色、六处、触、受、爱、取、有、生、老死不可得，行乃至老死真如亦不可得。何以故？此中行乃至老死尚不可得，况有行乃至老死真如可得？</p>
<p style="text-align: left">
	　　&ldquo;世尊，此中布施波罗蜜多不可得，布施波罗蜜多真如亦不可得。何以故？此中布施波罗蜜多尚不可得，况有布施波罗蜜多真如可得？此中净戒、安忍、精进、静虑、般若波罗蜜多不可得，净戒乃至般若波罗蜜多真如亦不可得。何以故？此中净戒乃至般若波罗蜜多尚不可得，况有净戒乃至般若波罗蜜多真如可得？</p>
<p style="text-align: left">
	　　&ldquo;世尊，此中内空不可得，内空真如亦不可得。何以故？此中内空尚不可得，况有内空真如可得？此中外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不可得，外空乃至无性自性空真如亦不可得。何以故？此中外空乃至无性自性空尚不可得，况有外空乃至无性自性空真如可得？</p>
<p style="text-align: left">
	　　&ldquo;世尊，此中真如不可得，真如真如亦不可得。何以故？此中真如尚不可得，况有真如真如可得？此中法界、法性、不虚妄性、不变异性、平等性、离生性、法定、法住、实际、虚空界、不思议界不可得，法界乃至不思议界真如亦不可得。何以故？此中法界乃至不思议界尚不可得，况有法界乃至不思议界真如可得？</p>
<p style="text-align: left">
	　　&ldquo;世尊，此中四念住不可得，四念住真如亦不可得。何以故？此中四念住尚不可得，况有四念住真如可得？此中四正断、四神足、五根、五力、七等觉支、八圣道支不可得，四正断乃至八圣道支真如亦不可得。何以故？此中四正断乃至八圣道支尚不可得，况有四正断乃至八圣道支真如可得？</p>
<p style="text-align: left">
	　　&ldquo;世尊，此中苦圣谛不可得，苦圣谛真如亦不可得。何以故？此中苦圣谛尚不可得，况有苦圣谛真如可得？此中集、灭、道圣谛不可得，集、灭、道圣谛真如亦不可得。何以故？此中集、灭、道圣谛尚不可得，况有集、灭、道圣谛真如可得？</p>
<p style="text-align: left">
	　　&ldquo;世尊，此中四静虑不可得，四静虑真如亦不可得。何以故？此中四静虑尚不可得，况有四静虑真如可得？此中四无量、四无色定不可得，四无量、四无色定真如亦不可得。何以故？此中四无量、四无色定尚不可得，况有四无量、四无色定真如可得？</p>
<p style="text-align: left">
	　　&ldquo;世尊，此中八解脱不可得，八解脱真如亦不可得。何以故？此中八解脱尚不可得，况有八解脱真如可得？此中八胜处，九次第定、十遍处不可得，八胜处、九次第定、十遍处真如亦不可得。何以故？此中八胜处、九次第定、十遍处尚不可得，况有八胜处、九次第定、十遍处真如可得？</p>
<p style="text-align: left">
	　　&ldquo;世尊，此中空解脱门不可得，空解脱门真如亦不可得。何以故？此中空解脱门尚不可得，况有空解脱门真如可得？此中无相、无愿解脱门不可得，无相、无愿解脱门真如亦不可得。何以故？此中无相、无愿解脱门尚不可得，况有无相、无愿解脱门真如可得？</p>
<p style="text-align: left">
	　　&ldquo;世尊，此中五眼不可得，五眼真如亦不可得。何以故？此中五眼尚不可得，况有五眼真如可得？此中六神通不可得，六神通真如亦不可得。何以故？此中六神通尚不可得，况有六神通真如可得？</p>
<p style="text-align: left">
	　　&ldquo;世尊，此中三摩地门不可得，三摩地门真如亦不可得。何以故？此中三摩地门尚不可得，况有三摩地门真如可得？此中陀罗尼门不可得，陀罗尼门真如亦不可得。何以故？此中陀罗尼门尚不可得，况有陀罗尼门真如可得？</p>
<p style="text-align: left">
	　　&ldquo;世尊，此中佛十力不可得，佛十力真如亦不可得。何以故？此中佛十力尚不可得，况有佛十力真如可得？此中四无所畏、四无碍解、大慈、大悲、大喜、大舍、十八佛不共法不可得，四无所畏乃至十八佛不共法真如亦不可得。何以故？此中四无所畏乃至十八佛不共法尚不可得，况有四无所畏乃至十八佛不共法真如可得？</p>
<p style="text-align: left">
	　　&ldquo;世尊，此中预流果不可得，预流果真如亦不可得。何以故？此中预流果尚不可得，况有预流果真如可得？此中一来、不还、阿罗汉果不可得，一来、不还、阿罗汉果真如亦不可得。何以故？此中一来、不还、阿罗汉果尚不可得，况有一来、不还、阿罗汉果真如可得？</p>
<p style="text-align: left">
	　　&ldquo;世尊，此中独觉菩提不可得，独觉菩提真如亦不可得。何以故？此中独觉菩提尚不可得，况有独觉菩提真如可得？</p>
<p style="text-align: left">
	　　&ldquo;世尊，此中一切智不可得，一切智真如亦不可得。何以故？此中一切智尚不可得，况有一切智真如可得？此中道相智、一切相智不可得，道相智、一切相智真如亦不可得。何以故？此中道相智、一切相智尚不可得，况有道相智、一切相智真如可得？&rdquo;</p>
<p style="text-align: left">
	　　佛言：&ldquo;<a>舍利</a>子，如是，如是，如汝所说，诸法真如、法界、法性、不虚妄性、不变异性、平等性、离生性、法定、法住、实际、虚空界、不思议界皆最甚深。</p>
<p style="text-align: left">
	　　&ldquo;舍利子，此中色不可得，色真如亦不可得。何以故？此中色尚不可得，况有色真如可得？此中受、想、行、识不可得，受、想、行、识真如亦不可得。何以故？此中受、想、行、识尚不可得，况有受、想、行、识真如可得？</p>
<p style="text-align: left">
	　　&ldquo;舍利子，此中眼处不可得，眼处真如亦不可得。何以故？此中眼处尚不可得，况有眼处真如可得？此中耳、鼻、舌、身、意处不可得，耳、鼻、舌、身、意处真如亦不可得。何以故？此中耳、鼻、舌、身、意处尚不可得，况有耳、鼻、舌、身、意处真如可得？</p>
<p style="text-align: left">
	　　&ldquo;舍利子，此中色处不可得，色处真如亦不可得。何以故？此中色处尚不可得，况有色处真如可得？此中声、香、味、触、法处不可得，声、香、味、触、法处真如亦不可得。何以故？此中声、香、味、触、法处尚不可得，况有声、香、味、触、法处真如可得？</p>
<p style="text-align: left">
	　　&ldquo;舍利子，此中眼界不可得，眼界真如亦不可得。何以故？此中眼界尚不可得，况有眼界真如可得？此中耳、鼻、舌、身、意界不可得，耳、鼻、舌、身、意界真如亦不可得。何以故？此中耳、鼻、舌、身、意界尚不可得，况有耳、鼻、舌、身、意界真如可得？</p>
<p style="text-align: left">
	　　&ldquo;舍利子，此中色界不可得，色界真如亦不可得。何以故？此中色界尚不可得，况有色界真如可得？此中声、香、味、触、法界不可得，声、香、味、触、法界真如亦不可得。何以故？此中声、香、味、触、法界尚不可得，况有声、香、味、触、法界真如可得？</p>
<p style="text-align: left">
	　　&ldquo;舍利子，此中眼识界不可得，眼识界真如亦不可得。何以故？此中眼识界尚不可得，况有眼识界真如可得？此中耳、鼻、舌、身、意识界不可得，耳、鼻、舌、身、意识界真如亦不可得。何以故？此中耳、鼻、舌、身、意识界尚不可得，况有耳、鼻、舌、身、意识界真如可得？</p>
<p style="text-align: left">
	　　&ldquo;舍利子，此中眼触不可得，眼触真如亦不可得。何以故？此中眼触尚不可得，况有眼触真如可得？此中耳、鼻、舌、身、意触不可得，耳、鼻、舌、身、意触真如亦不可得。何以故？此中耳、鼻、舌、身、意触尚不可得，况有耳、鼻、舌、身、意触真如可得？</p>
<p style="text-align: left">
	　　&ldquo;舍利子，此中眼触为缘所生诸受不可得，眼触为缘所生诸受真如亦不可得。何以故？此中眼触为缘所生诸受尚不可得，况有眼触为缘所生诸受真如可得？此中耳、鼻、舌、身、意触为缘所生诸受不可得，耳、鼻、舌、身、意触为缘所生诸受真如亦不可得。何以故？此中耳、鼻、舌、身、意触为缘所生诸受尚不可得，况有耳、鼻、舌、身、意触为缘所生诸受真如可得？</p>
<p style="text-align: left">
	　　&ldquo;舍利子，此中地界不可得，地界真如亦不可得。何以故？此中地界尚不可得，况有地界真如可得？此中水、火、风、空、识界不可得，水、火、风、空、识界真如亦不可得。何以故？此中水、火、风、空、识界尚不可得，况有水、火、风、空、识界真如可得？</p>
<p style="text-align: left">
	　　&ldquo;舍利子，此中无明不可得，无明真如亦不可得。何以故？此中无明尚不可得，况有无明真如可得？此中行、识、名色、六处、触、受、爱、取、有、生、老死不可得，行乃至老死真如亦不可得。何以故？此中行乃至老死尚不可得，况有行乃至老死真如可得？</p>
<p style="text-align: left">
	　　&ldquo;舍利子，此中布施波罗蜜多不可得，布施波罗蜜多真如亦不可得。何以故？此中布施波罗蜜多尚不可得，况有布施波罗蜜多真如可得？此中净戒、安忍、精进、静虑、般若波罗蜜多不可得，净戒乃至般若波罗蜜多真如亦不可得。何以故？此中净戒乃至般若波罗蜜多尚不可得，况有净戒乃至般若波罗蜜多真如可得？</p>
<p style="text-align: left">
	　　&ldquo;舍利子，此中内空不可得，内空真如亦不可得。何以故？此中内空尚不可得，况有内空真如可得？此中外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不可得，外空乃至无性自性空真如亦不可得。何以故？此中外空乃至无性自性空尚不可得，况有外空乃至无性自性空真如可得？</p>
<p style="text-align: left">
	　　&ldquo;舍利子，此中真如不可得，真如真如亦不可得。何以故？此中真如尚不可得，况有真如真如可得？此中法界、法性、不虚妄性、不变异性、平等性、离生性、法定、法住、实际、虚空界、不思议界不可得，法界乃至不思议界真如亦不可得。何以故？此中法界乃至不思议界尚不可得，况有法界乃至不思议界真如可得？</p>
<p style="text-align: left">
	　　&ldquo;舍利子，此中四念住不可得，四念住真如亦不可得。何以故？此中四念住尚不可得，况有四念住真如可得？此中四正断、四神足、五根、五力、七等觉支、八圣道支不可得，四正断乃至八圣道支真如亦不可得。何以故？此中四正断乃至八圣道支尚不可得，况有四正断乃至八圣道支真如可得？</p>
<p style="text-align: left">
	　　&ldquo;舍利子，此中苦圣谛不可得，苦圣谛真如亦不可得。何以故？此中苦圣谛尚不可得，况有苦圣谛真如可得？此中集、灭、道圣谛不可得，集、灭、道圣谛真如亦不可得。何以故？此中集、灭、道圣谛尚不可得，况有集、灭、道圣谛真如可得？</p>
<p style="text-align: left">
	　　&ldquo;舍利子，此中四静虑不可得，四静虑真如亦不可得。何以故？此中四静虑尚不可得，况有四静虑真如可得？此中四无量、四无色定不可得，四无量、四无色定真如亦不可得。何以故？此中四无量、四无色定尚不可得，况有四无量、四无色定真如可得？</p>
<p style="text-align: left">
	　　&ldquo;舍利子，此中八解脱不可得，八解脱真如亦不可得。何以故？此中八解脱尚不可得，况有八解脱真如可得？此中八胜处、九次第定、十遍处不可得，八胜处、九次第定、十遍处真如亦不可得。何以故？此中八胜处、九次第定、十遍处尚不可得，况有八胜处、九次第定、十遍处真如可得。</p>
<p style="text-align: left">
	　　&ldquo;舍利子，此中空解脱门不可得，空解脱门真如亦不可得。何以故？此中空解脱门尚不可得，况有空解脱门真如可得？此中无相、无愿解脱门不可得，无相、无愿解脱门真如亦不可得。何以故？此中无相、无愿解脱门尚不可得，况有无相、无愿解脱门真如可得？</p>
<p style="text-align: left">
	　　&ldquo;舍利子，此中五眼不可得，五眼真如亦不可得。何以故？此中五眼尚不可得，况有五眼真如可得？此中六神通不可得，六神通真如亦不可得。何以故？此中六神通尚不可得，况有六神通真如可得？</p>
<p style="text-align: left">
	　　&ldquo;舍利子，此中三摩地门不可得，三摩地门真如亦不可得。何以故？此中三摩地门尚不可得，况有三摩地门真如可得？此中陀罗尼门不可得，陀罗尼门真如亦不可得。何以故？此中陀罗尼门尚不可得，况有陀罗尼门真如可得？</p>
<p style="text-align: left">
	　　&ldquo;舍利子，此中佛十力不可得，佛十力真如亦不可得。何以故？此中佛十力尚不可得，况有佛十力真如可得？此中四无所畏、四无碍解、大慈、大悲、大喜、大舍、十八佛不共法不可得，四无所畏乃至十八佛不共法真如亦不可得。何以故？此中四无所畏乃至十八佛不共法尚不可得，况有四无所畏乃至十八佛不共法真如可得？</p>
<p style="text-align: left">
	　　&ldquo;舍利子，此中预流果不可得，预流果真如亦不可得。何以故？此中预流果尚不可得，况有预流果真如可得？此中一来、不还、阿罗汉果不可得，一来、不还、阿罗汉果真如亦不可得。何以故？此中一来、不还、阿罗汉果尚不可得，况有一来、不还、阿罗汉果真如可得？</p>
<p style="text-align: left">
	　　&ldquo;舍利子，此中独觉菩提不可得，独觉菩提真如亦不可得。何以故？此中独觉菩提尚不可得，况有独觉菩提真如可得？</p>
<p style="text-align: left">
	　　&ldquo;舍利子，此中一切智不可得，一切智真如亦不可得。何以故？此中一切智尚不可得，况有一切智真如可得？此中道相智、一切相智不可得，道相智、一切相智真如亦不可得。何以故？此中道相智、一切相智尚不可得，况有道相智、一切相智真如可得？&rdquo;</p>
<p style="text-align: left">
	　　说此真如相时，众中万二千苾刍诸漏永尽，心得解脱，成阿罗汉；五百苾刍尼远尘离垢，于诸法中生净<a>法眼</a>；五千<a>菩萨</a>摩诃萨得无生法忍；六万菩萨诸漏永尽，心得解脱，成阿罗汉。</p>
<p style="text-align: left">
	　　尔时，佛告舍利子言：&ldquo;此六万菩萨已于过去亲近供养五百诸佛，一一佛所发弘誓愿正信<a>出家</a>，虽修布施、净戒、安忍、精进、静虑，而不摄受般若波罗蜜多，亦不摄受方便善巧力故，起别异想，行别异行。修布施时作如是念：&lsquo;此是布施，此是财物，此是受者，我能行施。&rsquo;修净戒时作如是念：&lsquo;此是净戒，此是罪业，此所护境，我能持戒。&rsquo;修安忍时作如是念：&lsquo;此是安忍，此是忍障，此是忍境，我能安忍。&rsquo;修精进时作如是念：&lsquo;此是精进，此是<a>懈怠</a>，此是所为，我能精进。&rsquo;修静虑时作如是念：&lsquo;此是静虑，此是散动，此是所为，我能修定。&rsquo;彼离般若波罗蜜多，及离方便善巧力故，依别异想而行布施、净戒、安忍、精进、静虑别异之行；由别异想、别异行故，不得入菩萨正性离生位；由不得入菩萨正性离生位故，得预流果渐次乃至阿罗汉果。舍利子，此诸菩萨虽有菩萨道空、无相、无愿解脱门，而远离般若波罗蜜多及方便善巧力故，于实际作证取声闻果。&rdquo;</p>
		

	
	

		</div></div><hr><script charset='utf-8' src='../../js/footer.js'></script></body></html>