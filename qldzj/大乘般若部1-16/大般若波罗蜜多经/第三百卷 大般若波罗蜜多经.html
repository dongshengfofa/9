<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三百卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三百卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三百卷 大般若波罗蜜多经</strong></p>
<p style="text-align: left">
	　　初分难闻功德品第三十九之四</p>
<p style="text-align: left">
	　　尔时，<a>舍利子</a>白佛言：&ldquo;<a>世尊</a>，我今乐说<a>菩萨</a>譬喻。&rdquo;</p>
<p style="text-align: left">
	　　佛言：&ldquo;<a>舍利</a>子，随汝意说。&rdquo;</p>
<p style="text-align: left">
	　　舍利子言：&ldquo;世尊，如住大乘诸善男子、善女人等，梦中<a>修行</a>般若、静虑、精进、安忍、净戒、布施波罗蜜多，坐于道场证无上觉，当知是善男子、善女人等尚近无上正等菩提，何况菩萨摩诃萨为求无上正等菩提，觉时修行般若、静虑、精进、安忍、净戒、布施波罗蜜多，而不速成无上正觉？世尊，是菩萨摩诃萨不久当坐菩提树下，证得无上正等菩提，转妙法轮度无量众。</p>
<p style="text-align: left">
	　　&ldquo;世尊，若善男子、善女人等得闻如是甚深般若波罗蜜多，受持、读诵、如教修行，当知是善男子、善女人等久学大乘善根成熟，多供养诸佛，多事诸善友，植众德本，能成是事。世尊，若善男子、善女人等得闻如是甚深般若波罗蜜多，信解、受持、读诵、修习、如理思惟、为他演说，是善男子、善女人等或已得受大菩提记，或近当受大菩提记。世尊，是善男子、善女人等如住不退位菩萨摩诃萨，疾得无上正等菩提，由此得闻甚深般若波罗蜜多，能深信解、受持、读诵、如理思惟、随教修行、为他演说。</p>
<p style="text-align: left">
	　　&ldquo;世尊，譬如有人游涉旷野，经过险路百踰缮那，或二、或三、或四、五百，见诸城邑王都前相，谓放牧人园林田等，见诸相已便作是念：&lsquo;城邑王都去此非远。&rsquo;作是念已身意泰然，不畏恶兽、恶贼、饥渴。世尊，诸菩萨摩诃萨亦复如是，若得闻此甚深般若波罗蜜多，受持、读诵、如理思惟、深生信解，应知不久当得受记或已得受，速证无上正等菩提，是菩萨摩诃萨无堕声闻、独觉地畏。何以故？是菩萨摩诃萨已得见闻、恭敬供养甚深般若波罗蜜多无上菩提之前相故。&rdquo;</p>
<p style="text-align: left">
	　　尔时，佛告舍利子言：&ldquo;如是，如是，如汝所说。汝承佛力当复说之。&rdquo;</p>
<p style="text-align: left">
	　　时，舍利子复白佛言：&ldquo;世尊，譬如有人欲观大海，渐次往趣经于多时，不见山林便作是念：&lsquo;今睹此相大海非远。所以者何？夫近海岸地必渐下定无山林。&rdquo;彼人尔时虽未见海，而见近相<a>欢喜</a>踊跃。世尊，诸菩萨摩诃萨亦复如是，若得闻此甚深般若波罗蜜多，受持、读诵、如理思惟、深生信解，是菩萨摩诃萨虽未得佛现前授记：&lsquo;汝于来世经尔所劫，若经百劫、若经千劫、若经百千劫，乃至若经百千俱胝那庾多劫，当得无上正等菩提。&rsquo;而应自知受记非远。何以故？是菩萨摩诃萨已得见闻、恭敬供养、受持、读诵、如理思惟甚深般若波罗蜜多无上菩提之前相故。</p>
<p style="text-align: left">
	　　&ldquo;世尊，譬如春时花果树等，陈叶已落枝条滋润，众人见已咸作是言：&lsquo;新花果叶当出不久。所以者何？此诸树等新花果叶先相现故。&rsquo;赡部洲人男女大小，见此相已欢喜踊跃，皆作是言：&lsquo;我等不久当得见此花果茂盛。&rsquo;世尊，诸菩萨摩诃萨亦复如是，若得闻此甚深般若波罗蜜多，受持、读诵、如理思惟、深生信解，当知宿世善根成熟，多供养佛，多事善友，不久当受大菩提记。世尊，是菩萨摩诃萨应作是念：&lsquo;我先定有胜善根力，能引无上正等菩提故，今见闻、恭敬供养甚深般若波罗蜜多，读诵、受持、深生信解、如理思惟、随力修习。&rsquo;世尊，此会中有诸天子众，见过去佛说是法者，皆生欢喜咸共议言：&lsquo;昔诸菩萨闻说般若波罗蜜多便得受记，今诸菩萨既闻说此甚深般若波罗蜜多，不久定当受菩提记。&rsquo;</p>
<p style="text-align: left">
	　　&ldquo;世尊，譬如女人怀孕渐久，其身转重动止不安，饮食睡眠悉皆减少，不喜多语厌常所作，受苦痛故众事顿息。有异母人见是相已，即知此女不久产生。世尊，诸菩萨摩诃萨亦复如是，宿种善根多供养佛，久事善友善根熟故，今得闻此甚深般若波罗蜜多，受持、读诵、如理思惟、深生信解、随力修习。世尊，当知是菩萨摩诃萨由此因缘，不久得受阿耨多罗三藐三菩提记。&rdquo;</p>
<p style="text-align: left">
	　　尔时，佛赞舍利子言：&ldquo;善哉！善哉！汝善能说得闻如是甚深般若波罗蜜多菩萨譬喻，当知皆是佛威神力。&rdquo;</p>
<p style="text-align: left">
	　　尔时，具寿善现白佛言：&ldquo;世尊，一切如来、应、正等觉甚奇希有，善能付嘱诸菩萨摩诃萨，善能摄受诸菩萨摩诃萨。&rdquo;</p>
<p style="text-align: left">
	　　佛言：&ldquo;善现，如是，如是。何以故？善现，诸菩萨摩诃萨求趣无上正等菩提，为多有情得利乐故，怜愍<a>饶益</a>诸天、人故。是诸菩萨摩诃萨行菩萨道时，为欲饶益无量百千俱胝那庾多诸有情类故，以四摄事而摄受之。何等为四？一者、布施；二者、爱语；三者、利行；四者、同事。亦安立彼令勤修习十善业道。</p>
<p style="text-align: left">
	　　&ldquo;善现，是诸菩萨摩诃萨，自行四静虑亦教他行四静虑，自行四无量亦教他行四无量，自行四无色定亦教他行四无色定，自行<a>六波罗蜜</a>多亦教他行六波罗蜜多。善现，是诸菩萨摩诃萨，依止般若波罗蜜多巧方便力，虽教有情证预流果而自不证，虽教有情证一来、不还、阿<a>罗汉果</a>而自不证，虽教有情证独觉菩提而自不证。</p>
<p style="text-align: left">
	　　&ldquo;善现，是诸菩萨摩诃萨，自修布施、净戒、安忍、精进、静虑、般若波罗蜜多，亦劝无量百千俱胝那庾多菩萨摩诃萨修布施、净戒、安忍、精进、静虑、般若波罗蜜多，自住不退转地亦劝彼住不退转地，自严净佛土亦劝彼严净佛土，自成熟有情亦劝彼成熟有情，自起菩萨<a>神通</a>亦劝彼起菩萨神通，自修陀罗尼门亦劝彼修陀罗尼门，自修三摩地门亦劝彼修三摩地门，自具无碍辩亦劝彼具无碍辩，自具妙色身亦劝彼具妙色身，自具诸相好亦劝彼具诸相好，自具童真行亦劝彼具童真行，自修四念住亦教彼修四念住，自修四正断亦教彼修四正断，自修四神足亦教彼修四神足，自修五根亦教彼修五根，自修五力亦教彼修五力，自修七等觉支亦教彼修七等觉支，自修八圣道支亦教彼修八圣道支，自住内空亦教彼住内空，自住外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦教彼住外空乃至无性自性空，自住真如亦教彼住真如，自住法界、法性、不虚妄性、不变异性、平等性、离生性、法定、法住、实际、<a>虚空</a>界、不思议界亦教彼住法界乃至不思议界，自住苦圣谛亦教彼住苦圣谛，自住集、灭、道圣谛亦教彼住集、灭、道圣谛，自修四静虑亦教彼修四静虑，自修四无量亦教彼修四无量，自修四无色定亦教彼修四无色定，自修八<a>解脱</a>亦教彼修八解脱，自修八胜处亦教彼修八胜处，自修九次第定亦教彼修九次第定，自修十遍处亦教彼修十遍处，自修三解脱门亦教彼修三解脱门，自修菩萨十地亦教彼修菩萨十地，自修五眼亦教彼修五眼，自修六神通亦教彼修六神通，自修一切陀罗尼门亦教彼修一切陀罗尼门，自修一切三摩地门亦教彼修一切三摩地门，自修佛十力亦教彼修佛十力，自修四无碍解亦教彼修四无碍解，自修大慈、大悲、大喜、大舍亦教彼修大慈、大悲、大喜、大舍，自修十八佛不共法亦教彼修十八佛不共法，自修一切智亦教彼修一切智，自<a>修道</a>相智、一切相智亦教彼修道相智、一切相智，自修无忘失法、恒住舍性亦教彼修无忘失法、恒住舍性，自断一切烦恼习气亦教彼断一切烦恼习气，自证无上正等菩提、转妙法轮、度无量众亦教彼证无上正等菩提、转妙法轮、度无量众。&rdquo;</p>
<p style="text-align: left">
	　　具寿善现复白佛言：&ldquo;甚奇，世尊！希有，善逝！是诸菩萨摩诃萨众，成就如是大功德聚，为欲饶益一切有情，修行般若波罗蜜多，求证无上正等菩提。世尊，云何菩萨摩诃萨修行般若波罗蜜多速得<a>圆满</a>？&rdquo;</p>
<p style="text-align: left">
	　　佛言：&ldquo;善现，若菩萨摩诃萨行般若波罗蜜多时，不见色若增若减，不见受、想、行、识若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见眼处若增若减，不见耳、鼻、舌、身、意处若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见色处若增若减，不见声、香、味、触、法处若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见眼界若增若减，不见<a>色界</a>、眼识界及眼触、眼触为缘所生诸受若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见耳界若增若减，不见声界、耳识界及耳触、耳触为缘所生诸受若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见鼻界若增若减，不见香界、鼻识界及鼻触、鼻触为缘所生诸受若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见舌界若增若减，不见味界、舌识界及舌触、舌触为缘所生诸受若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见身界若增若减，不见触界、身识界及身触、身触为缘所生诸受若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见意界若增若减，不见法界、<a>意识</a>界及意触、意触为缘所生诸受若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见地界若增若减，不见水、火、风、空、识界若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见无明若增若减，不见行、识、名色、六处、触、受、爱、取、有、生、老死愁叹苦忧恼若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见布施波罗蜜多若增若减，不见净戒、安忍、精进、静虑、般若波罗蜜多若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见内空若增若减，不见外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见真如若增若减，不见法界、法性、不虚妄性、不变异性、平等性、离生性、法定、法住、实际、虚空界、不思议界若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见苦圣谛若增若减，不见集、灭、道圣谛若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见四静虑若增若减，不见四无量、四无色定若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见八解脱若增若减，不见八胜处、九次第定、十遍处若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见四念住若增若减，不见四正断、四神足、五根、五力、七等觉支、八圣道支若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见空解脱门若增若减，不见无相、无愿解脱门若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见菩萨十地若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见五眼若增若减，不见六神通若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见佛十力若增若减，不见四无所畏、四无碍解、大慈、大悲、大喜、大舍、十八佛不共法若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见无忘失法若增若减，不见恒住舍性若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见一切智若增若减，不见道相智、一切相智若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见一切陀罗尼门若增若减，不见一切三摩地门若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见预流果若增若减，不见一来、不还、阿<a>罗汉</a>果若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见独觉菩提若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见一切菩萨摩诃萨行若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见诸佛无上正等菩提若增若减，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;复次，善现，若菩萨摩诃萨行般若波罗蜜多时，不见是法、不见非法，不见有漏、不见无漏，不见有为、不见无为，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见过去、不见未来、不见现在，不见善、不见不善、不见无记，不见欲界、不见色界、不见无色界，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见布施波罗蜜多，不见净戒、安忍、精进、静虑、般若波罗蜜多，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见内空，不见外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见真如，不见法界、法性、不虚妄性、不变异性、平等性、离生性、法定、法住、实际、虚空界、不思议界，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见苦圣谛，不见集、灭、道圣谛，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见四念住，不见四正断、四神足、五根、五力、七等觉支、八圣道支，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见四静虑，不见四无量、四无色定，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见八解脱，不见八胜处、九次第定、十遍处，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见空解脱门，不见无相、无愿解脱门，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见五眼，不见六神通，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见一切陀罗尼门，不见一切三摩地门，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见无忘失法，不见恒住舍性，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见佛十力，不见四无所畏、四无碍解、大慈、大悲、大喜、大舍、十八佛不共法，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，不见一切智，不见道相智、一切相智，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;何以故？善现，以一切法无性相故，无作用故，不可转故，虚妄、诳诈、性不坚实、不<a>自在</a>故，无觉受故，离我、有情、命者、生者广说乃至知、见者故。&rdquo;</p>
<p style="text-align: left">
	　　尔时，具寿善现白佛言：&ldquo;世尊，如来所说不可思议。&rdquo;</p>
<p style="text-align: left">
	　　佛告善现：&ldquo;如是，如是，如来所说不可思议。</p>
<p style="text-align: left">
	　　&ldquo;善现，色不可思议故如来所说不可思议，受、想、行、识不可思议故如来所说不可思议。</p>
<p style="text-align: left">
	　　&ldquo;善现，眼处不可思议故如来所说不可思议，耳、鼻、舌、身、意处不可思议故如来所说不可思议。</p>
<p style="text-align: left">
	　　&ldquo;善现，色处不可思议故如来所说不可思议，声、香、味、触、法处不可思议故如来所说不可思议。</p>
<p style="text-align: left">
	　　&ldquo;善现，眼界不可思议故如来所说不可思议，色界、眼识界及眼触、眼触为缘所生诸受不可思议故如来所说不可思议。</p>
<p style="text-align: left">
	　　&ldquo;善现，耳界不可思议故如来所说不可思议，声界、耳识界及耳触、耳触为缘所生诸受不可思议故如来所说不可思议。</p>
<p style="text-align: left">
	　　&ldquo;善现，鼻界不可思议故如来所说不可思议，香界、鼻识界及鼻触、鼻触为缘所生诸受不可思议故如来所说不可思议。</p>
<p style="text-align: left">
	　　&ldquo;善现，舌界不可思议故如来所说不可思议，味界、舌识界及舌触、舌触为缘所生诸受不可思议故如来所说不可思议。</p>
<p style="text-align: left">
	　　&ldquo;善现，身界不可思议故如来所说不可思议，触界、身识界及身触、身触为缘所生诸受不可思议故如来所说不可思议。</p>
<p style="text-align: left">
	　　&ldquo;善现，意界不可思议故如来所说不可思议，法界、意识界及意触、意触为缘所生诸受不可思议故如来所说不可思议。</p>
<p style="text-align: left">
	　　&ldquo;善现，地界不可思议故如来所说不可思议，水、火、风、空、识界不可思议故如来所说不可思议。</p>
<p style="text-align: left">
	　　&ldquo;善现，无明不可思议故如来所说不可思议，行、识、名色、六处、触、受、爱、取、有、生、老死愁叹苦忧恼不可思议故如来所说不可思议。</p>
<p style="text-align: left">
	　　&ldquo;善现，布施波罗蜜多不可思议故如来所说不可思议，净戒、安忍、精进、静虑、般若波罗蜜多不可思议故如来所说不可思议。</p>
<p style="text-align: left">
	　　&ldquo;善现，内空不可思议故如来所说不可思议，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空不可思议故如来所说不可思议。</p>
<p style="text-align: left">
	　　&ldquo;善现，真如不可思议故如来所说不可思议，法界、法性、不虚妄性、不变异性、平等性、离生性、法定、法住、实际、虚空界、不思议界不可思议故如来所说不可思议。</p>
<p style="text-align: left">
	　　&ldquo;善现，苦圣谛不可思议故如来所说不可思议，集、灭、道圣谛不可思议故如来所说不可思议。</p>
<p style="text-align: left">
	　　&ldquo;善现，四静虑不可思议故如来所说不可思议，四无量、四无色定不可思议故如来所说不可思议。</p>
<p style="text-align: left">
	　　&ldquo;善现，八解脱不可思议故如来所说不可思议，八胜处、九次第定、十遍处不可思议故如来所说不可思议。</p>
<p style="text-align: left">
	　　&ldquo;善现，四念住不可思议故如来所说不可思议，四正断、四神足、五根、五力、七等觉支、八圣道支不可思议故如来所说不可思议。</p>
<p style="text-align: left">
	　　&ldquo;善现，空解脱门不可思议故如来所说不可思议，无相、无愿解脱门不可思议故如来所说不可思议。</p>
<p style="text-align: left">
	　　&ldquo;善现，菩萨十地不可思议故如来所说不可思议。</p>
<p style="text-align: left">
	　　&ldquo;善现，五眼不可思议故如来所说不可思议，六神通不可思议故如来所说不可思议。</p>
<p style="text-align: left">
	　　&ldquo;善现，佛十力不可思议故如来所说不可思议，四无所畏、四无碍解、大慈、大悲、大喜、大舍、十八佛不共法不可思议故如来所说不可思议。</p>
<p style="text-align: left">
	　　&ldquo;善现，无忘失法不可思议故如来所说不可思议，恒住舍性不可思议故如来所说不可思议。</p>
<p style="text-align: left">
	　　&ldquo;善现，一切智不可思议故如来所说不可思议，道相智、一切相智不可思议故如来所说不可思议。</p>
<p style="text-align: left">
	　　&ldquo;善现，一切陀罗尼门不可思议故如来所说不可思议，一切三摩地门不可思议故如来所说不可思议。</p>
<p style="text-align: left">
	　　&ldquo;善现，预流果不可思议故如来所说不可思议，一来、不还、阿罗汉果不可思议故如来所说不可思议。</p>
<p style="text-align: left">
	　　&ldquo;善现，独觉菩提不可思议故如来所说不可思议。</p>
<p style="text-align: left">
	　　&ldquo;善现，一切菩萨摩诃萨行不可思议故如来所说不可思议。</p>
<p style="text-align: left">
	　　&ldquo;善现，诸佛无上正等菩提不可思议故如来所说不可思议。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于色不起不思议想，于受、想、行、识不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于眼处不起不思议想，于耳、鼻、舌、身、意处不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于色处不起不思议想，于声、香、味、触、法处不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于眼界不起不思议想，于色界、眼识界及眼触、眼触为缘所生诸受不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于耳界不起不思议想，于声界、耳识界及耳触、耳触为缘所生诸受不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于鼻界不起不思议想，于香界、鼻识界及鼻触、鼻触为缘所生诸受不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于舌界不起不思议想，于味界、舌识界及舌触、舌触为缘所生诸受不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于身界不起不思议想，于触界、身识界及身触、身触为缘所生诸受不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于意界不起不思议想，于法界、意识界及意触、意触为缘所生诸受不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于地界不起不思议想，于水、火、风、空、识界不起不思议想，是菩萨摩诃萨修行般若波罗蜜多速得圆满。</p>
<p style="text-align: left">
	　　&ldquo;善现，若菩萨摩诃萨行般若波罗蜜多时，于无明不起不思议想，于行、识、名色、六处、触、受、爱、取、有、生、老死愁叹苦忧恼不起不思议想，是菩萨摩诃萨修行般若波罗蜜多速得圆满。</p>
		

	
	

		</div></div><hr><script charset='utf-8' src='../../js/footer.js'></script></body></html>