<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第七十五卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第七十五卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第七十五卷 大般若波罗蜜多经</strong></p>
<p style="text-align: left">
	　　初分无生品第二十之二</p>
<p style="text-align: left">
	　　&ldquo;<a>舍利子</a>，布施波罗蜜多是已生法，我不欲令生。何以故？以自性空故。净戒、安忍、精进、静虑、般若波罗蜜多是已生法，我不欲令生。何以故？以自性空故。</p>
<p style="text-align: left">
	　　&ldquo;<a>舍利</a>子，四静虑是已生法，我不欲令生。何以故？以自性空故。四无量、四无色定是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，八<a>解脱</a>是已生法，我不欲令生。何以故？以自性空故。八胜处、九次第定、十遍处是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，四念住是已生法，我不欲令生。何以故？以自性空故。四正断、四神足、五根、五力、七等觉支、八圣道支是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，空解脱门是已生法，我不欲令生。何以故？以自性空故。无相、无愿解脱门是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，五眼是已生法，我不欲令生。何以故？以自性空故。六<a>神通</a>是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，佛十力是已生法，我不欲令生。何以故？以自性空故。四无所畏、四无碍解、大慈、大悲、大喜、大舍、十八佛不共法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，一切智是已生法，我不欲令生。何以故？以自性空故。道相智、一切相智是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，无忘失法是已生法，我不欲令生。何以故？以自性空故。恒住舍性是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，一切陀罗尼门是已生法，我不欲令生。何以故？以自性空故。一切三摩地门是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，异生是已生法，我不欲令生。何以故？以自性空故。异生法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，预流是已生法，我不欲令生。何以故？以自性空故。预流法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，一来是已生法，我不欲令生。何以故？以自性空故。一来法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，不还是已生法，我不欲令生。何以故？以自性空故。不还法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，阿<a>罗汉</a>是已生法，我不欲令生。何以故？以自性空故。阿罗汉法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，独觉是已生法，我不欲令生。何以故？以自性空故。独觉法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，<a>菩萨</a>是已生法，我不欲令生。何以故？以自性空故。菩萨法是已生法，我不欲令生。何以故？以自性空故。</p>
<p style="text-align: left">
	　　&ldquo;舍利子，如来是已生法，我不欲令生。何以故？以自性空故。如来法是已生法，我不欲令生。何以故？以自性空故。&rdquo;</p>
<p style="text-align: left">
	　　时，舍利子问善现言：&ldquo;仁者，今为欲令生生，为欲令不生生耶？&rdquo;</p>
<p style="text-align: left">
	　　善现答言：&ldquo;我不欲令生生，亦不欲令不生生。何以故？舍利子，生与不生，如是二法俱非相应非不相应、非有色非无色、非有见非无见、非有对非无对，咸同一相，所谓无相。舍利子，由此缘故，我不欲令生生，亦不欲令不生生。&rdquo;</p>
<p style="text-align: left">
	　　时，舍利子问善现言：&ldquo;仁者，于所说无生法乐辩说无生相耶？&rdquo;</p>
<p style="text-align: left">
	　　善现答言：&ldquo;我于所说无生法亦不乐辩说无生相。所以者何？若无生法、若无生相、若乐辩说，如是一切皆非相应非不相应、非有色非无色、非有见非无见、非有对非无对，咸同一相，所谓无相。&rdquo;</p>
<p style="text-align: left">
	　　舍利子言：&ldquo;于不生法起不生言，此不生言亦不生不？&rdquo;</p>
<p style="text-align: left">
	　　善现答言：&ldquo;如是，如是。所以者何？</p>
<p style="text-align: left">
	　　&ldquo;舍利子，色不生，受、想、行、识亦不生。何以故？皆本性空故。</p>
<p style="text-align: left">
	　　&ldquo;舍利子，眼处不生，耳、鼻、舌、身、意处亦不生。何以故？皆本性空故。</p>
<p style="text-align: left">
	　　&ldquo;舍利子，色处不生，声、香、味、触、法处亦不生。何以故？皆本性空故。</p>
<p style="text-align: left">
	　　&ldquo;舍利子，眼界不生，<a>色界</a>、眼识界及眼触、眼触为缘所生诸受亦不生。何以故？皆本性空故。</p>
<p style="text-align: left">
	　　&ldquo;舍利子，耳界不生，声界、耳识界及耳触、耳触为缘所生诸受亦不生。何以故？皆本性空故。</p>
<p style="text-align: left">
	　　&ldquo;舍利子，鼻界不生，香界、鼻识界及鼻触、鼻触为缘所生诸受亦不生。何以故？皆本性空故。</p>
<p style="text-align: left">
	　　&ldquo;舍利子，舌界不生，味界、舌识界及舌触、舌触为缘所生诸受亦不生。何以故？皆本性空故。</p>
<p style="text-align: left">
	　　&ldquo;舍利子，身界不生，触界、身识界及身触、身触为缘所生诸受亦不生。何以故？皆本性空故。</p>
<p style="text-align: left">
	　　&ldquo;舍利子，意界不生，法界、<a>意识</a>界及意触、意触为缘所生诸受亦不生。何以故？皆本性空故。</p>
<p style="text-align: left">
	　　&ldquo;舍利子，地界不生，水、火、风、空、识界亦不生。何以故？皆本性空故。</p>
<p style="text-align: left">
	　　&ldquo;舍利子，苦圣谛不生，集、灭、道圣谛亦不生。何以故？皆本性空故。</p>
<p style="text-align: left">
	　　&ldquo;舍利子，无明不生，行、识、名色、六处、触、受、爱、取、有、生、老死愁叹苦忧恼亦不生。何以故？皆本性空故。</p>
<p style="text-align: left">
	　　&ldquo;舍利子，内空不生，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空亦不生。何以故？皆本性空故。</p>
<p style="text-align: left">
	　　&ldquo;舍利子，布施波罗蜜多不生，净戒、安忍、精进、静虑、般若波罗蜜多亦不生。何以故？皆本性空故。</p>
<p style="text-align: left">
	　　&ldquo;舍利子，四静虑不生，四无量、四无色定亦不生。何以故？皆本性空故。</p>
<p style="text-align: left">
	　　&ldquo;舍利子，八解脱不生，八胜处、九次第定、十遍处亦不生。何以故？皆本性空故。</p>
<p style="text-align: left">
	　　&ldquo;舍利子，四念住不生，四正断、四神足、五根、五力、七等觉支、八圣道支亦不生。何以故？皆本性空故。</p>
<p style="text-align: left">
	　　&ldquo;舍利子，空解脱门不生，无相、无愿解脱门亦不生。何以故？皆本性空故。</p>
<p style="text-align: left">
	　　&ldquo;舍利子，五眼不生，六神通亦不生。何以故？皆本性空故。</p>
<p style="text-align: left">
	　　&ldquo;舍利子，佛十力不生，四无所畏、四无碍解、大慈、大悲、大喜、大舍、十八佛不共法亦不生。何以故？皆本性空故。</p>
<p style="text-align: left">
	　　&ldquo;舍利子，一切智不生，道相智、一切相智亦不生。何以故？皆本性空故。</p>
<p style="text-align: left">
	　　&ldquo;舍利子，无忘失法不生，恒住舍性亦不生。何以故？皆本性空故。</p>
<p style="text-align: left">
	　　&ldquo;舍利子，一切陀罗尼门不生，一切三摩地门亦不生。何以故？皆本性空故。</p>
<p style="text-align: left">
	　　&ldquo;舍利子，异生不生，异生法亦不生。何以故？皆本性空故。</p>
<p style="text-align: left">
	　　&ldquo;舍利子，预流不生，预流法亦不生。何以故？皆本性空故。</p>
<p style="text-align: left">
	　　&ldquo;舍利子，一来不生，一来法亦不生。何以故？皆本性空故。</p>
<p style="text-align: left">
	　　&ldquo;舍利子，不还不生，不还法亦不生。何以故？皆本性空故。</p>
<p style="text-align: left">
	　　&ldquo;舍利子，阿罗汉不生，阿罗汉法亦不生。何以故？皆本性空故。</p>
<p style="text-align: left">
	　　&ldquo;舍利子，独觉不生，独觉法亦不生。何以故？皆本性空故。</p>
<p style="text-align: left">
	　　&ldquo;舍利子，菩萨不生，菩萨法亦不生。何以故？皆本性空故。</p>
<p style="text-align: left">
	　　&ldquo;舍利子，如来不生，如来法亦不生。何以故？皆本性空故。</p>
<p style="text-align: left">
	　　&ldquo;舍利子，身行不生，语行、意行亦不生。何以故？皆本性空故。</p>
<p style="text-align: left">
	　　&ldquo;舍利子，由此缘故，于不生法起不生言亦无生义。</p>
<p style="text-align: left">
	　　&ldquo;舍利子，若所<a>说法</a>、若能说言、说者、听者皆不生故。&rdquo;</p>
<p style="text-align: left">
	　　时，舍利子谓善现言：&ldquo;仁者于说法人中最为第一。何以故？随所问诘皆能酬答无滞碍故。&rdquo;</p>
<p style="text-align: left">
	　　善现报言：&ldquo;诸<a>佛弟子</a>于一切法无依著者，法尔皆能随所问诘，一一酬答<a>自在</a><a>无畏</a>。何以故？以一切法无所依故。&rdquo;</p>
<p style="text-align: left">
	　　时，舍利子问善现言：&ldquo;云何诸法都无所依？&rdquo;</p>
<p style="text-align: left">
	　　善现答言：&ldquo;舍利子，色本性空，依内依外依两中间不可得故；受、想、行、识本性空，依内依外依两中间不可得故。</p>
<p style="text-align: left">
	　　&ldquo;舍利子，眼处本性空，依内依外依两中间不可得故；耳、鼻、舌、身、意处本性空，依内依外依两中间不可得故。</p>
<p style="text-align: left">
	　　&ldquo;舍利子，色处本性空，依内依外依两中间不可得故；声、香、味、触、法处本性空，依内依外依两中间不可得故。</p>
<p style="text-align: left">
	　　&ldquo;舍利子，眼界本性空，依内依外依两中间不可得故；色界、眼识界及眼触、眼触为缘所生诸受本性空，依内依外依两中间不可得故。</p>
<p style="text-align: left">
	　　&ldquo;舍利子，耳界本性空，依内依外依两中间不可得故；声界、耳识界及耳触、耳触为缘所生诸受本性空，依内依外依两中间不可得故。</p>
<p style="text-align: left">
	　　&ldquo;舍利子，鼻界本性空，依内依外依两中间不可得故；香界、鼻识界及鼻触、鼻触为缘所生诸受本性空，依内依外依两中间不可得故。</p>
<p style="text-align: left">
	　　&ldquo;舍利子，舌界本性空，依内依外依两中间不可得故；味界、舌识界及舌触、舌触为缘所生诸受本性空，依内依外依两中间不可得故。</p>
<p style="text-align: left">
	　　&ldquo;舍利子，身界本性空，依内依外依两中间不可得故；触界、身识界及身触、身触为缘所生诸受本性空，依内依外依两中间不可得故。</p>
<p style="text-align: left">
	　　&ldquo;舍利子，意界本性空，依内依外依两中间不可得故；法界、意识界及意触、意触为缘所生诸受本性空，依内依外依两中间不可得故。</p>
<p style="text-align: left">
	　　&ldquo;舍利子，地界本性空，依内依外依两中间不可得故；水、火、风、空、识界本性空，依内依外依两中间不可得故。</p>
<p style="text-align: left">
	　　&ldquo;舍利子，苦圣谛本性空，依内依外依两中间不可得故；集、灭、道圣谛本性空，依内依外依两中间不可得故。</p>
<p style="text-align: left">
	　　&ldquo;舍利子，无明本性空，依内依外依两中间不可得故；行、识、名色、六处、触、受、爱、取、有、生、老死愁叹苦忧恼本性空，依内依外依两中间不可得故。</p>
<p style="text-align: left">
	　　&ldquo;舍利子，内空本性空，依内依外依两中间不可得故；外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空本性空，依内依外依两中间不可得故。</p>
<p style="text-align: left">
	　　&ldquo;舍利子，布施波罗蜜多本性空，依内依外依两中间不可得故；净戒、安忍、精进、静虑、般若波罗蜜多本性空，依内依外依两中间不可得故。</p>
<p style="text-align: left">
	　　&ldquo;舍利子，四静虑本性空，依内依外依两中间不可得故；四无量、四无色定本性空，依内依外依两中间不可得故。</p>
<p style="text-align: left">
	　　&ldquo;舍利子，八解脱本性空，依内依外依两中间不可得故；八胜处、九次第定、十遍处本性空，依内依外依两中间不可得故。</p>
<p style="text-align: left">
	　　&ldquo;舍利子，四念住本性空，依内依外依两中间不可得故；四正断、四神足、五根、五力、七等觉支、八圣道支本性空，依内依外依两中间不可得故。</p>
<p style="text-align: left">
	　　&ldquo;舍利子，空解脱门本性空，依内依外依两中间不可得故；无相、无愿解脱门本性空，依内依外依两中间不可得故。</p>
<p style="text-align: left">
	　　&ldquo;舍利子，五眼本性空，依内依外依两中间不可得故；六神通本性空，依内依外依两中间不可得故。</p>
<p style="text-align: left">
	　　&ldquo;舍利子，佛十力本性空，依内依外依两中间不可得故；四无所畏、四无碍解、大慈、大悲、大喜、大舍、十八佛不共法本性空，依内依外依两中间不可得故。</p>
<p style="text-align: left">
	　　&ldquo;舍利子，一切智本性空，依内依外依两中间不可得故；道相智、一切相智本性空，依内依外依两中间不可得故。</p>
<p style="text-align: left">
	　　&ldquo;舍利子，无忘失法本性空，依内依外依两中间不可得故；恒住舍性本性空，依内依外依两中间不可得故。</p>
<p style="text-align: left">
	　　&ldquo;舍利子，一切陀罗尼门本性空，依内依外依两中间不可得故；一切三摩地门本性空，依内依外依两中间不可得故。</p>
<p style="text-align: left">
	　　&ldquo;舍利子，异生本性空，依内依外依两中间不可得故；异生法本性空，依内依外依两中间不可得故。</p>
<p style="text-align: left">
	　　&ldquo;舍利子，预流本性空，依内依外依两中间不可得故；预流法本性空，依内依外依两中间不可得故。</p>
<p style="text-align: left">
	　　&ldquo;舍利子，一来本性空，依内依外依两中间不可得故；一来法本性空，依内依外依两中间不可得故。</p>
<p style="text-align: left">
	　　&ldquo;舍利子，不还本性空，依内依外依两中间不可得故；不还法本性空，依内依外依两中间不可得故。</p>
<p style="text-align: left">
	　　&ldquo;舍利子，阿罗汉本性空，依内依外依两中间不可得故；阿罗汉法本性空，依内依外依两中间不可得故。</p>
<p style="text-align: left">
	　　&ldquo;舍利子，独觉本性空，依内依外依两中间不可得故；独觉法本性空，依内依外依两中间不可得故。</p>
<p style="text-align: left">
	　　&ldquo;舍利子，菩萨本性空，依内依外依两中间不可得故；菩萨法本性空，依内依外依两中间不可得故。</p>
<p style="text-align: left">
	　　&ldquo;舍利子，如来本性空，依内依外依两中间不可得故；如来法本性空，依内依外依两中间不可得故。</p>
<p style="text-align: left">
	　　&ldquo;舍利子，由此缘故，我说诸法都无所依。&rdquo;</p>
<p style="text-align: left">
	　　初分净道品第二十一之一</p>
<p style="text-align: left">
	　　尔时，具寿善现谓舍利子言：&ldquo;诸菩萨摩诃萨<a>修行</a>六种波罗蜜多时，应净色，应净受、想、行、识；应净眼处，应净耳、鼻、舌、身、意处；应净色处，应净声、香、味、触、法处；应净眼界，应净色界、眼识界及眼触、眼触为缘所生诸受；应净耳界，应净声界、耳识界及耳触、耳触为缘所生诸受；应净鼻界，应净香界、鼻识界及鼻触、鼻触为缘所生诸受；应净舌界，应净味界、舌识界及舌触、舌触为缘所生诸受；应净身界，应净触界、身识界及身触、身触为缘所生诸受；应净意界，应净法界、意识界及意触、意触为缘所生诸受；应净地界，应净水、火、风、空、识界；应净苦圣谛，应净集、灭、道圣谛；应净无明，应净行、识、名色、六处、触、受、爱、取、有、生、老死愁叹苦忧恼；应净内空，应净外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；应净布施波罗蜜多，应净净戒、安忍、精进、静虑、般若波罗蜜多；应净四静虑，应净四无量、四无色定；应净八解脱，应净八胜处、九次第定、十遍处；应净四念住，应净四正断、四神足、五根、五力、七等觉支、八圣道支；应净空解脱门，应净无相、无愿解脱门；应净五眼，应净六神通；应净佛十力，应净四无所畏、四无碍解、大慈、大悲、大喜、大舍、十八佛不共法；应净无忘失法，应净恒住舍性；应净一切陀罗尼门，应净一切三摩地门；应净一切智，应净道相智、一切相智；应净菩提道。&rdquo;</p>
<p style="text-align: left">
	　　时，舍利子问善现言：&ldquo;云何菩萨摩诃萨修行六种波罗蜜多时净菩提道？&rdquo;</p>
<p style="text-align: left">
	　　善现答言：&ldquo;舍利子，<a>六波罗蜜</a>多各有二种，一者、<a>世间</a>，二者、出世间。&rdquo;</p>
<p style="text-align: left">
	　　舍利子言：&ldquo;云何世间布施波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨为大施主，能施一切<a>沙门</a>、<a>婆罗门</a>、贫病、孤露道行、乞者，须食与食，须饮与饮，须乘与乘，须衣与衣，须香与香，须花与花，须严饰与严饰，须舍宅与舍宅，须医药与医药，须照明与照明，须坐卧具与坐卧具，如是一切随其所须资生什物悉皆施与。若复有来乞男与男，乞女与女，乞妻妾与妻妾，乞官位与官位，乞国土与国土，乞王位与王位，乞头目与头目，乞手足与手足，乞支节与支节，乞血肉与血肉，乞骨髓与骨髓，乞耳鼻与耳鼻，乞僮仆与僮仆，乞珍财与珍财，乞生类与生类，如是一切随其所求内外之物并皆施与。虽作是施而有所依，谓作是念：&lsquo;我施彼受，我为施主，我不悭贪，我随<a>佛教</a>一切能舍，我行布施波罗蜜多。&rsquo;彼行施时，以有所得而为方便，与诸有情同共回向阿耨多罗三藐三菩提。复作是念：&lsquo;我持此福施诸有情，令得此世他世安乐，乃至证得无余<a>涅槃</a>。&rsquo;彼著三轮而行布施，一者、自想，二者、他想，三者、施想。由著此三轮而行施故，名世间布施波罗蜜多。何缘此施名为世间？以与世间同共行故，不超动出世间法故，如是名为世间布施波罗蜜多。&rdquo;</p>
<p style="text-align: left">
	　　舍利子言：&ldquo;云何出世间布施波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨行布施时三轮清净，一者、不执我为施者，二者、不执彼为受者，三者、不著施及施果，是为菩萨摩诃萨行布施时三轮清净。又舍利子，若菩萨摩诃萨以大悲为上首，所修施福普施有情，于诸有情都无所得，虽与一切有情同共回向阿耨多罗三藐三菩提，而于其中不见少相。由都无所执而行施故，名出世间布施波罗蜜多。何缘此施名出世间？不与世间同共行故，能超动出世间法故，如是名为出世间布施波罗蜜多。&rdquo;</p>
<p style="text-align: left">
	　　舍利子言：&ldquo;云何世间净戒波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨虽受持戒而有所依，谓作是念：&lsquo;我为<a>饶益</a>一切有情受持净戒，我随佛教于净尸罗能无所犯，我行净戒波罗蜜多。&rsquo;彼持戒时，以有所得而为方便，与诸有情同共回向阿耨多罗三藐三菩提。复作是念：&lsquo;我持此福施诸有情，令得此世他世安乐，乃至证得无余涅槃。&rsquo;彼著三轮而受持戒，一者、自想，二者、他想，三者、戒想。由著此三轮受持戒故，名世间净戒波罗蜜多。何缘此净戒名为世间？以与世间同共行故，不超动出世间法故，如是名为世间净戒波罗蜜多。&rdquo;</p>
<p style="text-align: left">
	　　舍利子言：&ldquo;云何出世间净戒波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨受持戒时三轮清净，一者、不执我能持戒，二者、不执所护有情，三者、不著戒及戒果，是为菩萨摩诃萨受持戒时三轮清净。又舍利子，菩萨摩诃萨以大悲为上首，所持戒福普施有情，于诸有情都无所得，虽与一切有情同共回向阿耨多罗三藐三菩提，而于其中不见少相。由都无所执而受持戒故，名出世间净戒波罗蜜多。何缘此净戒名出世间？不与世间同共行故，能超动出世间法故，如是名为出世间净戒波罗蜜多。&rdquo;</p>
<p style="text-align: left">
	　　舍利子言：&ldquo;云何世间安忍波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨虽修安忍而有所依，谓作是念：&lsquo;我为饶益一切有情而修安忍，我随佛教于胜安忍能正修习，我行安忍波罗蜜多。&rsquo;彼修忍时，以有所得而为方便，与诸有情同共回向阿耨多罗三藐三菩提。复作是念：&lsquo;我持此福施诸有情，令得此世他世安乐，乃至证得无余涅槃。&rsquo;彼著三轮而修安忍，一者、自想，二者、他想，三者、忍想。由著此三轮修安忍故，名世间安忍波罗蜜多。何缘此安忍名为世间？以与世间同共行故，不超动出世间法故，如是名为世间安忍波罗蜜多。&rdquo;</p>
<p style="text-align: left">
	　　舍利子言：&ldquo;云何出世间安忍波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨修安忍时三轮清净，一者、不执我能修忍，二者、不执所忍有情，三者、不著忍及忍果，是为菩萨摩诃萨修安忍时三轮清净。又舍利子，菩萨摩诃萨以大悲为上首，所修忍福普施有情，于诸有情都无所得，虽与一切有情同共回向阿耨多罗三藐三菩提，而于其中不见少相。由都无所执而修安忍故，名出世间安忍波罗蜜多。何缘此安忍名出世间？不与世间同共行故，能超动出世间法故，如是名为出世间安忍波罗蜜多。&rdquo;</p>
<p style="text-align: left">
	　　舍利子言：&ldquo;云何世间精进波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨虽勤精进而有所依，谓作是念：&lsquo;我为饶益一切有情而勤精进，我随佛教策励身心曾无<a>懈怠</a>，我行精进波罗蜜多。&rsquo;彼精进时，以有所得而为方便，与诸有情同共回向阿耨多罗三藐三菩提。复作是念：&lsquo;我持此福施诸有情，令得此世他世安乐，乃至证得无余涅槃。&rsquo;彼著三轮而勤精进，一者、自想，二者、他想，三者、精进想。由著此三轮修精进故，名世间精进波罗蜜多。何缘此精进名为世间？以与世间同共行故，不超动出世间法故，如是名为世间精进波罗蜜多。&rdquo;</p>
<p style="text-align: left">
	　　舍利子言：&ldquo;云何出世间精进波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨勤精进时三轮清净，一者、不执我能精进，二者、不执所为有情，三者、不著精进及果，是为菩萨摩诃萨勤精进时三轮清净。又舍利子，菩萨摩诃萨以大悲为上首，修精进福普施有情，于诸有情都无所得，虽与一切有情同共回向阿耨多罗三藐三菩提，而于其中不见少相。由都无所执而勤精进故，名出世间精进波罗蜜多。何缘此精进名出世间？不与世间同共行故，能超动出世间法故，如是名为出世间精进波罗蜜多。&rdquo;</p>
<p style="text-align: left">
	　　舍利子言：&ldquo;云何世间静虑波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨虽修静虑而有所依，谓作是念：&lsquo;我为饶益一切有情而修静虑，我随佛教于胜等持能正修习，我行静虑波罗蜜多。&rsquo;彼修定时，以有所得而为方便，与诸有情同共回向阿耨多罗三藐三菩提。复作是念：&lsquo;我持此福施诸有情，令得此世他世安乐，乃至证得无余涅槃。&rsquo;彼著三轮而修静虑，一者、自想，二者、他想，三者、静虑想。由著此三轮修静虑故，名世间静虑波罗蜜多。何缘此静虑名为世间？以与世间同共行故，不超动出世间法故，如是名为世间静虑波罗蜜多。&rdquo;</p>
<p style="text-align: left">
	　　舍利子言：&ldquo;云何出世间静虑波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨修静虑时三轮清净，一者、不执我能修定，二者、不执所为有情，三者、不著静虑及果，是为菩萨摩诃萨修静虑时三轮清净。又舍利子，菩萨摩诃萨以大悲为上首，修静虑福普施有情，于诸有情都无所得，虽与一切有情同共回向阿耨多罗三藐三菩提，而于其中不见少相。由都无所执而修静虑故，名出世间静虑波罗蜜多。何缘此静虑名出世间？不与世间同共行故，能超动出世间法故，如是名为出世间静虑波罗蜜多。&rdquo;</p>
<p style="text-align: left">
	　　舍利子言：&ldquo;云何世间般若波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨虽修般若而有所依，谓作是念：&lsquo;我为饶益一切有情而修般若，我随佛教于胜般若能正修行，我能悔除自所作恶，我见他恶终不讥凌，我能<a>随喜</a>他所修福，我能请佛转妙法轮，我随所闻能正决择，我行般若波罗蜜多。&rsquo;彼修慧时，以有所得而为方便，与诸有情同共回向阿耨多罗三藐三菩提。复作是念：&lsquo;我持此福施诸有情，令得此世他世安乐，乃至证得无余涅槃。&rsquo;彼著三轮而修般若，一者、自想，二者、他想，三者、般若想。由著此三轮修般若故，名世间般若波罗蜜多。何缘此般若名为世间？以与世间同共行故，不超动出世间法故，如是名为世间般若波罗蜜多。&rdquo;</p>
<p style="text-align: left">
	　　舍利子言：&ldquo;云何出世间般若波罗蜜多？&rdquo;</p>
<p style="text-align: left">
	　　善现答言：&ldquo;若菩萨摩诃萨修般若时三轮清净，一者、不执我能修慧，二者、不执所为有情，三者、不著般若及果，是为菩萨摩诃萨修般若时三轮清净。又舍利子，菩萨摩诃萨以大悲为上首，修般若福普施有情，于诸有情都无所得，虽与一切有情同共回向阿耨多罗三藐三菩提，而于其中不见少相。由都无所执而修般若故，名出世间般若波罗蜜多。何缘此般若名出世间？不与世间同共行故，能超动出世间法故，如是名为出世间般若波罗蜜多。</p>
<p style="text-align: left">
	　　&ldquo;舍利子，如是菩萨摩诃萨修行六种波罗蜜多时净菩提道。&rdquo;</p>
<p style="text-align: left">
	　　时，舍利子问善现言：&ldquo;何等名为菩萨摩诃萨菩提道？&rdquo;</p>
<p style="text-align: left">
	　　善现答言：&ldquo;舍利子，内空名为菩萨摩诃萨菩提道，外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空名为菩萨摩诃萨菩提道。</p>
<p style="text-align: left">
	　　&ldquo;舍利子，真如名为菩萨摩诃萨菩提道，法界、法性、不虚妄性、不变异性、平等性、离生性、法定、法住、实际、<a>虚空</a>界、不思议界名为菩萨摩诃萨菩提道。</p>
<p style="text-align: left">
	　　&ldquo;舍利子，苦圣谛名为菩萨摩诃萨菩提道，集、灭、道圣谛名为菩萨摩诃萨菩提道。</p>
<p style="text-align: left">
	　　&ldquo;舍利子，布施波罗蜜多名为菩萨摩诃萨菩提道，净戒、安忍、精进、静虑、般若波罗蜜多名为菩萨摩诃萨菩提道。</p>
<p style="text-align: left">
	　　&ldquo;舍利子，四静虑名为菩萨摩诃萨菩提道，四无量、四无色定名为菩萨摩诃萨菩提道。</p>
<p style="text-align: left">
	　　&ldquo;舍利子，八解脱名为菩萨摩诃萨菩提道，八胜处、九次第定、十遍处名为菩萨摩诃萨菩提道。</p>
<p style="text-align: left">
	　　&ldquo;舍利子，四念住名为菩萨摩诃萨菩提道，四正断、四神足、五根、五力、七等觉支、八圣道支名为菩萨摩诃萨菩提道。</p>
<p style="text-align: left">
	　　&ldquo;舍利子，空解脱门名为菩萨摩诃萨菩提道，无相、无愿解脱门名为菩萨摩诃萨菩提道。</p>
<p style="text-align: left">
	　　&ldquo;舍利子，五眼名为菩萨摩诃萨菩提道，六神通名为菩萨摩诃萨菩提道。</p>
<p style="text-align: left">
	　　&ldquo;舍利子，佛十力名为菩萨摩诃萨菩提道，四无所畏、四无碍解、大慈、大悲、大喜、大舍、十八佛不共法名为菩萨摩诃萨菩提道。</p>
<p style="text-align: left">
	　　&ldquo;舍利子，无忘失法名为菩萨摩诃萨菩提道，恒住舍性名为菩萨摩诃萨菩提道。</p>
<p style="text-align: left">
	　　&ldquo;舍利子，一切陀罗尼门名为菩萨摩诃萨菩提道，一切三摩地门名为菩萨摩诃萨菩提道。</p>
<p style="text-align: left">
	　　&ldquo;舍利子，一切智名为菩萨摩诃萨菩提道，道相智、一切相智名为菩萨摩诃萨菩提道。</p>
<p style="text-align: left">
	　　&ldquo;舍利子，如是等无量无边大功德聚名为菩萨摩诃萨菩提道。&rdquo;</p>
<p style="text-align: left">
	　　时，舍利子赞善现言：&ldquo;善哉！善哉！诚如所说。如是功德为由何等波罗蜜多势力所致？&rdquo;</p>
<p style="text-align: left">
	　　善现言：&ldquo;舍利子，如是功德皆由般若波罗蜜多势力所致。何以故？舍利子，如是般若波罗蜜多能与一切善法为母，一切声闻、独觉、菩萨、如来善法从此生故。舍利子，如是般若波罗蜜多普能摄受一切善法，一切声闻、独觉、菩萨、如来善法依此住故。舍利子，过去诸佛修行般若波罗蜜多极<a>圆满</a>故，已证无上正等菩提转妙法轮度无量众；未来诸佛修行般若波罗蜜多极圆满故，当证无上正等菩提转妙法轮度无量众；现在十方世界诸佛修行般若波罗蜜多极圆满故，现证无上正等菩提转妙法轮度无量众。</p>
		

	
	

		</div></div><hr><script charset='utf-8' src='../../js/footer.js'></script></body></html>