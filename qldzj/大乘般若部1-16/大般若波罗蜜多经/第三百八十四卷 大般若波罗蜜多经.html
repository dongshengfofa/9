<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三百八十四卷 大般若波罗蜜多经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三百八十四卷 大般若波罗蜜多经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三百八十四卷 大般若波罗蜜多经</strong></p>
<p style="text-align: left">
	　　初分诸法平等品第六十九之二</p>
<p style="text-align: left">
	　　时，具寿善现白佛言：&ldquo;<a>世尊</a>，若一切法皆如化者，诸所变化皆无实色，亦无实受、想、行、识；诸所变化皆无实眼处，亦无实耳、鼻、舌、身、意处；诸所变化皆无实色处，亦无实声、香、味、触、法处；诸所变化皆无实眼界，亦无实耳、鼻、舌、身、意界；诸所变化皆无实<a>色界</a>，亦无实声、香、味、触、法界；诸所变化皆无实眼识界，亦无实耳、鼻、舌、身、<a>意识</a>界；诸所变化皆无实眼触，亦无实耳、鼻、舌、身、意触；诸所变化皆无实眼触为缘所生诸受，亦无实耳、鼻、舌、身、意触为缘所生诸受；诸所变化皆无实地界，亦无实水、火、风、空、识界；诸所变化皆无实因缘，亦无实等无间缘、所缘缘、增上缘；诸所变化皆无实从缘所生诸法；诸所变化皆无实无明，亦无实行、识、名色、六处、触、受、爱、取、有、生、老死愁叹苦忧恼；诸所变化皆无实<a>世间</a>法，亦无实出世间法；诸所变化皆无实有漏法，亦无实无漏法；诸所变化皆无实有为法，亦无实无为法；诸所变化皆无实杂染法，亦无实清净法；诸所变化皆无实轮回五趣<a>生死</a>，亦无实<a>解脱</a>五趣生死，云何<a>菩萨</a>摩诃萨于诸有情有胜士用？&rdquo;</p>
<p style="text-align: left">
	　　佛告善现：&ldquo;于意云何？诸菩萨摩诃萨本行菩萨道时，颇见有情可脱<a>地狱</a>、傍生、鬼界、人、天趣不？&rdquo;</p>
<p style="text-align: left">
	　　善现答言：&ldquo;不也，世尊。不也，善逝。&rdquo;</p>
<p style="text-align: left">
	　　佛告善现：&ldquo;如是，如是，诸菩萨摩诃萨本行菩萨道时，不见有情可脱<a>三界</a>。何以故？善现，诸菩萨摩诃萨于一切法知见通达皆如幻化、都非实有。&rdquo;</p>
<p style="text-align: left">
	　　具寿善现复白佛言：&ldquo;世尊，若菩萨摩诃萨于一切法知见通达皆如幻化、都非实有，菩萨摩诃萨为何事故<a>修行</a>布施、净戒、安忍、精进、静虑、般若波罗蜜多？为何事故修行四静虑、四无量、四无色定？为何事故修行四念住、四正断、四神足、五根、五力、七等觉支、八圣道支？为何事故修行空、无相、无愿解脱门？为何事故修行八解脱、八胜处、九次第定、十遍处？为何事故修行一切陀罗尼门、一切三摩地门？为何事故修行极喜地、离垢地、发光地、焰慧地、极难胜地、现前地、远行地、不动地、善慧地、法云地？为何事故修行五眼、六<a>神通</a>？为何事故修行佛十力、四无所畏、四无碍解、大慈、大悲、大喜、大舍、十八佛不共法？为何事故修行无忘失法、恒住舍性？为何事故修行一切智、道相智、一切相智？为何事故修行一切菩萨摩诃萨行？为何事故修行诸佛无上正等菩提？为何事故严净佛土？为何事故成熟有情？&rdquo;</p>
<p style="text-align: left">
	　　佛告善现：&ldquo;若诸有情于一切法能自了知皆如幻化、都非实有，则菩萨摩诃萨不应无数劫为诸有情行菩萨道；以诸有情于一切法自不能知皆如幻化、都非实有，是故菩萨摩诃萨于无数劫为诸有情行菩萨道。复次，善现，若菩萨摩诃萨于一切法不如实知皆如幻化、都非实有，则不应无数劫为诸有情修菩萨行，严净佛土、成熟有情；以菩萨摩诃萨于一切法如实了知皆如幻化、都非实有故，无数劫为诸有情修菩萨行，严净佛土、成熟有情。&rdquo;</p>
<p style="text-align: left">
	　　尔时，具寿善现白佛言：&ldquo;世尊，若一切法如梦、如幻、如响、如像、如光影、如阳焰、如变化事、如寻香城，所化有情住在何处，诸菩萨摩诃萨行深般若波罗蜜多拨济令出？&rdquo;</p>
<p style="text-align: left">
	　　佛告善现：&ldquo;所化有情住在名相虚妄分别，诸菩萨摩诃萨行深般若波罗蜜多，从彼名相虚妄分别拨济令出。&rdquo;</p>
<p style="text-align: left">
	　　具寿善现复白佛言：&ldquo;世尊，何谓为名？何谓为相？&rdquo;</p>
<p style="text-align: left">
	　　佛言：&ldquo;善现，名皆是客，皆是假立，皆属施设，谓此名色，此名受、想、行、识；此名眼处，此名耳、鼻、舌、身、意处；此名色处，此名声、香、味、触、法处；此名眼界，此名耳、鼻、舌、身、意界；此名色界，此名声、香、味、触、法界；此名眼识界，此名耳、鼻、舌、身、意识界；此名男，此名女；此名小，此名大；此名地狱，此名傍生，此名鬼界，此名人，此名天；此名世间法，此名出世法；此名有漏法，此名无漏法；此名有为法，此名无为法；此名预流果，此名一来果，此名不还果，此名阿<a>罗汉果</a>，此名独觉菩提；此名一切菩萨摩诃萨行，此名诸佛无上正等菩提；此名异生，此名声闻，此名独觉，此名菩萨，此名如来。</p>
<p style="text-align: left">
	　　&ldquo;善现，如是等一切名皆是假立，为表诸义施设诸名故，一切名皆非实有。诸有为法亦但有名，由此无为亦非实有，愚夫异生于中妄执，菩萨摩诃萨行深般若波罗蜜多时，方便善巧教令远离，作如是言：&lsquo;名是分别<a>妄想</a>所起，亦是众缘和合假立，汝等不应于中执著，名无实事自性皆空，非有智者执著空法。&rsquo;如是，善现，菩萨摩诃萨行深般若波罗蜜多时，方便善巧为诸有情说离名法。</p>
<p style="text-align: left">
	　　&ldquo;善现，是谓为名。</p>
<p style="text-align: left">
	　　&ldquo;云何为相？善现，相有二种，愚夫异生于中执著。何等为二？一者、色相；二者、无色相。何谓色相？善现，诸所有色，若过去若未来若现在、若内若外、若粗若细、若劣若胜、若远若近，于此<a>刹那</a>诸空法中，愚夫异生分别执著，是名色相。何谓无色相？善现，谓诸所有无色法中，愚夫异生取相分别生诸烦恼，是名无色相。菩萨摩诃萨行深般若波罗蜜多时，方便善巧教诸有情远离二相，复教安住无相界中，虽教安住无相界中，而不令其堕二边执，谓此是相、此是无相。如是，善现，菩萨摩诃萨行深般若波罗蜜多时，方便善巧令诸有情远离众相，住无相界而不执著。&rdquo;</p>
<p style="text-align: left">
	　　尔时，具寿善现白佛言：&ldquo;世尊，若一切法但有名相，所有名相皆是假立分别所起，非实有性，云何菩萨摩诃萨行深般若波罗蜜多时，于诸善法能自增进，亦能令他增进善法、由自善法得增进故，能令诸地渐次<a>圆满</a>，亦能安立诸有情类，随其所应得三乘果？&rdquo;</p>
<p style="text-align: left">
	　　佛告善现：&ldquo;若诸法中少有实事，非但假立有名相者，则菩萨摩诃萨行深般若波罗蜜多时，应于善法不自增进，亦不令他增进善法。</p>
<p style="text-align: left">
	　　&ldquo;善现，以诸法中无少实事，但有假立诸名及相，是故菩萨摩诃萨行深般若波罗蜜多时，以无相为方便，能圆满般若波罗蜜多；以无相为方便，能圆满静虑波罗蜜多；以无相为方便，能圆满精进波罗蜜多；以无相为方便，能圆满安忍波罗蜜多；以无相为方便，能圆满净戒波罗蜜多；以无相为方便，能圆满布施波罗蜜多；以无相为方便，能圆满四静虑、四无量、四无色定；以无相为方便，能圆满四念住、四正断、四神足、五根、五力、七等觉支、八圣道支；以无相为方便，能圆满空、无相、无愿解脱门；以无相为方便，能圆满内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空；以无相为方便，能圆满真如、法界、法性、不虚妄性、不变异性、平等性、离生性、法定、法住、实际、<a>虚空</a>界、不思议界；以无相为方便，能圆满苦、集、灭、道圣谛；以无相为方便，能圆满八解脱、八胜处、九次第定、十遍处；以无相为方便，能圆满一切陀罗尼门、一切三摩地门；以无相为方便，能圆满极喜地、离垢地、发光地、焰慧地、极难胜地、现前地、远行地、不动地、善慧地、法云地；以无相为方便，能圆满五眼、六神通；以无相为方便，能圆满佛十力、四无所畏、四无碍解、大慈、大悲、大喜、大舍、十八佛不共法；以无相为方便，能圆满无忘失法、恒住舍性；以无相为方便，能圆满一切智、道相智、一切相智；以无相为方便，于诸善法自圆满已，亦能令他圆满善法。</p>
<p style="text-align: left">
	　　&ldquo;如是，善现，以一切法无少实事，但有假立诸名及相，诸菩萨摩诃萨于中不起颠倒执著，于诸善法能自增进，亦能令他增进善法。</p>
<p style="text-align: left">
	　　&ldquo;复次，善现，若诸法中有毛端量实<a>法相</a>者，则菩萨摩诃萨行深般若波罗蜜多时，于一切法不应觉知无相、无念，亦无作意，无漏性已，证得无上正等菩提，安立有情于无漏法。何以故？善现，诸无漏法皆无相、无念、无作意故。</p>
<p style="text-align: left">
	　　&ldquo;如是，善现，菩萨摩诃萨行深般若波罗蜜多时，安立有情于无漏法，乃名真实<a>饶益</a>他事。&rdquo;</p>
<p style="text-align: left">
	　　时，具寿善现白佛言：&ldquo;世尊，若一切法真无漏性无相、无念亦无作意，何缘世尊当如是数：此是世间法，此是出世法；此是有漏法，此是无漏法；此是有为法，此是无为法；此是有罪法，此是无罪法；此是有诤法，此是无诤法；此是<a>流转</a>法，此是还灭法；此是共法，此是不共法；此是声闻法，此是独觉法；此是菩萨法，此是如来法耶？&rdquo;</p>
<p style="text-align: left">
	　　佛告善现：&ldquo;于意云何？世间等法与无相等无漏法性为有异不？&rdquo;</p>
<p style="text-align: left">
	　　善现答言：&ldquo;不也，世尊。不也，善逝。&rdquo;</p>
<p style="text-align: left">
	　　佛告善现：&ldquo;于意云何？声闻等法与无相等无漏法性为有异不？&rdquo;</p>
<p style="text-align: left">
	　　善现答言：&ldquo;不也，世尊。不也，善逝。&rdquo;</p>
<p style="text-align: left">
	　　佛告善现：&ldquo;世间等法岂不即是无相、念等无漏法性？&rdquo;</p>
<p style="text-align: left">
	　　善现答言：&ldquo;如是，世尊。如是，善逝。&rdquo;</p>
<p style="text-align: left">
	　　佛告善现：&ldquo;若预流果、若一来果、若不还果、若阿<a>罗汉</a>果、若独觉菩提、若诸菩萨摩诃萨法、若佛无上正等菩提，岂不即是无相、念等无漏法性？&rdquo;</p>
<p style="text-align: left">
	　　善现答言：&ldquo;如是，世尊。如是，善逝。&rdquo;</p>
<p style="text-align: left">
	　　佛言：&ldquo;善现，由此因缘，当知一切法皆是无相等。</p>
<p style="text-align: left">
	　　&ldquo;善现，菩萨摩诃萨学一切法皆是无相、无念、无作意时，常能增益所行善法，所谓布施、净戒、安忍、精进、静虑、般若波罗蜜多，若四静虑、四无量、四无色定，若四念住、四正断、四神足、五根、五力、七等觉支、八圣道支，若内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，若真如、法界、法性、不虚妄性、不变异性、平等性、离生性、法定、法住、实际、虚空界、不思议界，若苦、集、灭、道圣谛，若空、无相、无愿解脱门，若八解脱、八胜处、九次第定、十遍处，若一切陀罗尼门、一切三摩地门，若极喜地、离垢地、发光地、焰慧地、极难胜地、现前地、远行地、不动地、善慧地、法云地，若五眼、六神通，若佛十力、四无所畏、四无碍解、十八佛不共法，若大慈、大悲、大喜、大舍，若无忘失法、恒住舍性，若一切智、道相智、一切相智，诸如是等一切<a>佛法</a>，皆由学无相、无念、无作意而得增益。所以者何？善现，菩萨摩诃萨除空、无相、无愿解脱门，更无余要所应<a>学法</a>。何以故？善现，三解脱门能摄一切妙善法故。所以者何？善现，空解脱门观一切法自相皆空，无相解脱门观一切法远离诸相，无愿解脱门观一切法远离所愿，由此三门能摄一切<a>殊胜</a>善法，离此三门所应修习殊胜善法不生长故。</p>
<p style="text-align: left">
	　　&ldquo;复次，善现，若菩萨摩诃萨能学如是三解脱门，则能学<a>五蕴</a>，亦能学十二处，亦能学十八界，亦能学六界，亦能学四圣谛，亦能学四缘，亦能学从缘所生诸法，亦能学十二缘起，亦能学内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空，亦能学真如、法界、法性、不虚妄性、不变异性、平等性、离生性、法定、法住、实际、虚空界、不思议界，亦能学布施、净戒、安忍、精进、静虑、般若、方便善巧、妙愿、力、智波罗蜜多，亦能学极喜地、离垢地、发光地、焰慧地、极难胜地、现前地、远行地、不动地、善慧地、法云地，亦能学四念住、四正断、四神足、五根、五力、七等觉支、八圣道支，亦能学四静虑、四无量、四无色定，亦能学八解脱、八胜处、九次第定、十遍处，亦能学一切陀罗尼门、一切三摩地门，亦能学五眼、六神通，亦能学如来十力、四无所畏、四无碍解、十八佛不共法，亦能学大慈、大悲、大喜、大舍，亦能学无忘失法、恒住舍性，亦能学一切智、道相智、一切相智，亦能学严净佛土、成熟有情，亦能学诸余无量无边佛法。&rdquo;</p>
<p style="text-align: left">
	　　尔时，具寿善现白佛言：&ldquo;世尊，云何菩萨摩诃萨修行般若波罗蜜多时能学五蕴？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知色、受、想、行、识，是为能学五蕴。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知色？善现，若菩萨摩诃萨修行般若波罗蜜多时，如实知色相，如实知色生，如实知色灭，如实知色真如，是为如实知色。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知色相？善现，若菩萨摩诃萨修行般若波罗蜜多时，如实知色毕竟有孔、毕竟有隙，犹如聚沫性不坚固。善现，是名如实知色相。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知色生？善现，若菩萨摩诃萨修行般若波罗蜜多时，如实知色来无所从、去无所趣，虽无来无去而生法相应。善现，是名如实知色生。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知色灭？善现，若菩萨摩诃萨修行般若波罗蜜多时，如实知色来无所从、去无所趣，虽无来无去而灭法相应。善现，是名如实知色灭。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知色真如？善现，若菩萨摩诃萨修行般若波罗蜜多时，如实知色真如无生无灭、无来无去、无染无净、无增无减，常如其性不虚妄、不变易故名真如。善现，是名如实知色真如。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知受？善现，若菩萨摩诃萨修行般若波罗蜜多时，如实知受相，如实知受生，如实知受灭，如实知受真如，是为如实知受。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知受相？善现，若菩萨摩诃萨修行般若波罗蜜多时，如实知受毕竟如痈、毕竟如箭，犹若浮泡虚伪不住、速起速灭。善现，是名如实知受相。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知受生？善现，若菩萨摩诃萨修行般若波罗蜜多时，如实知受来无所从、去无所趣，虽无来无去而生法相应。善现，是名如实知受生。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知受灭？善现，若菩萨摩诃萨修行般若波罗蜜多时，如实知受来无所从、去无所趣，虽无来无去而灭法相应。善现，是名如实知受灭。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知受真如？善现，若菩萨摩诃萨修行般若波罗蜜多时，如实知受真如无生无灭、无来无去、无染无净、无增无减，常如其性不虚妄、不变易故名真如。善现，是名如实知受真如。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知想？善现，若菩萨摩诃萨修行般若波罗蜜多时，如实知想相，如实知想生，如实知想灭，如实知想真如，是为如实知想。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知想相？善现，若菩萨摩诃萨修行般若波罗蜜多时，如实知想犹如阳焰水不可得，虚妄渴爱而起是想，假施设有，发假言说。善现，是名如实知想相。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知想生？善现，若菩萨摩诃萨修行般若波罗蜜多时，如实知想来无所从、去无所趣，虽无来无去而生法相应。善现，是名如实知想生。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知想灭？善现，若菩萨摩诃萨修行般若波罗蜜多时，如实知想来无所从、去无所趣，虽无来无去而灭法相应。善现，是名如实知想灭。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知想真如？善现，若菩萨摩诃萨修行般若波罗蜜多时，如实知想真如无生无灭、无来无去、无染无净、无增无减，常如其性不虚妄、不变易故名真如。善现，是名如实知想真如。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知行？善现，若菩萨摩诃萨修行般若波罗蜜多时，如实知行相，如实知行生，如实知行灭，如实知行真如，是为如实知行。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知行相？善现，若菩萨摩诃萨修行般若波罗蜜多时，如实知行犹若<a>芭蕉</a>，叶叶析除实不可得，明、无明等众缘所成，业、烦恼等和合假立。善现，是名如实知行相。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知行生？善现，若菩萨摩诃萨修行般若波罗蜜多时，如实知行来无所从、去无所趣，虽无来无去而生法相应。善现，是名如实知行生。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知行灭？善现，若菩萨摩诃萨修行般若波罗蜜多时，如实知行来无所从、去无所趣，虽无来无去而灭法相应。善现，是名如实知行灭。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知行真如？善现，若菩萨摩诃萨修行般若波罗蜜多时，如实知行真如无生无灭、无来无去、无染无净、无增无减，常如其性不虚妄、不变易故名真如。善现，是名如实知行真如。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知识？善现，若菩萨摩诃萨修行般若波罗蜜多时，如实知识相，如实知识生，如实知识灭，如实知识真如，是为如实知识。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知识相？善现，若菩萨摩诃萨修行般若波罗蜜多时，如实知识犹如幻事，众缘和合假施设有，实不可得，谓如幻师或彼<a>弟子</a>，于四衢道幻作四军，所谓象军、马军、车军、步军，或复幻作诸余色类，相虽似有而无其实，识亦如是实不可得。善现，是名如实知识相。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知识生？善现，若菩萨摩诃萨修行般若波罗蜜多时，如实知识来无所从、去无所趣，虽无来无去而生法相应。善现，是名如实知识生。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知识灭？善现，若菩萨摩诃萨修行般若波罗蜜多时，如实知识来无所从、去无所趣，虽无来无去而灭法相应。善现，是名如实知识灭。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知识真如？善现，若菩萨摩诃萨修行般若波罗蜜多时，如实知识真如无生无灭、无来无去、无染无净、无增无减，常如其性不虚妄、不变易故名真如。善现，是名如实知识真如。</p>
<p style="text-align: left">
	　　&ldquo;复次，善现，若菩萨摩诃萨修行般若波罗蜜多时，如实知色色自性空，如实知受受自性空，如实知想想自性空，如实知行行自性空，如实知识识自性空。善现，是为菩萨摩诃萨修行般若波罗蜜多时能学五蕴。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时能学十二处？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知眼处眼处自性空，如实知耳、鼻、舌、身、意处耳、鼻、舌、身、意处自性空；如实知色处色处自性空，如实知声、香、味、触、法处声、香、味、触、法处自性空；如实知内处内处自性空，如实知外处外处自性空。善现，是为菩萨摩诃萨修行般若波罗蜜多时能学十二处。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时能学十八界？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知眼界眼界自性空，如实知色界、眼识界及眼触、眼触为缘所生诸受色界乃至眼触为缘所生诸受自性空；如实知耳界耳界自性空，如实知声界、耳识界及耳触、耳触为缘所生诸受声界乃至耳触为缘所生诸受自性空；如实知鼻界鼻界自性空，如实知香界、鼻识界及鼻触、鼻触为缘所生诸受香界乃至鼻触为缘所生诸受自性空；如实知舌界舌界自性空，如实知味界、舌识界及舌触、舌触为缘所生诸受味界乃至舌触为缘所生诸受自性空；如实知身界身界自性空，如实知触界、身识界及身触、身触为缘所生诸受触界乃至身触为缘所生诸受自性空；如实知意界意界自性空，如实知法界、意识界及意触、意触为缘所生诸受法界乃至意触为缘所生诸受自性空。善现，是为菩萨摩诃萨修行般若波罗蜜多时能学十八界。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时能学六界？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知地界地界自性空，如实知水、火、风、空、识界水、火、风、空、识界自性空。善现，是为菩萨摩诃萨修行般若波罗蜜多时能学六界。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时能学四圣谛？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知苦圣谛，如实知集圣谛，如实知灭圣谛，如实知道圣谛，是为能学四圣谛。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知苦圣谛？善现，若菩萨摩诃萨修行般若波罗蜜多时，如实知苦是逼迫相，自性本空，远离二法，是圣者谛，苦即真如，真如即苦，无二无别，唯真圣者能如实知。善现，是名如实知苦圣谛。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知集圣谛？善现，若菩萨摩诃萨修行般若波罗蜜多时，如实知集是生起相，自性本空，远离二法，是圣者谛，集即真如，真如即集，无二无别，唯真圣者能如实知。善现，是名如实知集圣谛。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知灭圣谛？善现，若菩萨摩诃萨修行般若波罗蜜多时，如实知灭是寂静相，自性本空，远离二法，是圣者谛，灭即真如，真如即灭，无二无别，唯真圣者能如实知。善现，是名如实知灭圣谛。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知道圣谛？善现，若菩萨摩诃萨修行般若波罗蜜多时，如实知道是出离相，自性本空，远离二法，是圣者谛，道即真如，真如即道，无二无别，唯真圣者能如实知。善现，是名如实知道圣谛。</p>
<p style="text-align: left">
	　　&ldquo;善现，是为菩萨摩诃萨修行般若波罗蜜多时能学四圣谛。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时能学四缘？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知因缘，如实知等无间缘，如实知所缘缘，如实知增上缘，是为能学四缘。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知因缘？善现，若菩萨摩诃萨修行般若波罗蜜多时，如实知因缘是种子相，自性本空，远离二法。善现，是名如实知因缘。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知等无间缘？善现，若菩萨摩诃萨修行般若波罗蜜多时，如实知等无间缘是开发相，自性本空，远离二法。善现，是名如实知等无间缘。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知所缘缘？善现，若菩萨摩诃萨修行般若波罗蜜多时，如实知所缘缘是任持相，自性本空，远离二法。善现，是名如实知所缘缘。</p>
<p style="text-align: left">
	　　&ldquo;善现，云何菩萨摩诃萨修行般若波罗蜜多时，如实知增上缘？善现，若菩萨摩诃萨修行般若波罗蜜多时，如实知增上缘是不碍相，自性本空，远离二法。善现，是名如实知增上缘。</p>
<p style="text-align: left">
	　　&ldquo;善现，是为菩萨摩诃萨修行般若波罗蜜多时能学四缘。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时，能学从缘所生诸法？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知一切从缘所生法不生不灭、不断不常、不一不异、不来不出，绝诸戏论，本性澹泊。善现，是为菩萨摩诃萨修行般若波罗蜜多时，能学从缘所生诸法。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时能学十二缘起？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知无明无生无灭、无染无净，自性本空，远离二法；如实知行、识、名色、六处、触、受、爱、取、有、生、老死愁叹苦忧恼无生无灭、无染无净，自性本空，远离二法。善现，是为菩萨摩诃萨修行般若波罗蜜多时能学十二缘起。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时，能学内空、外空、内外空、空空、大空、胜义空、有为空、无为空、毕竟空、无际空、散空、无变异空、本性空、自相空、共相空、一切法空、不可得空、无性空、自性空、无性自性空？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知内空无自性、不可得而能安住，如实知外空乃至无性自性空无自性、不可得而能安住。善现，是为菩萨摩诃萨修行般若波罗蜜多时，能学内空乃至无性自性空。&rdquo;</p>
<p style="text-align: left">
	　　具寿善现白佛言：&ldquo;世尊，云何菩萨摩诃萨修行般若波罗蜜多时，能学真如、法界、法性、不虚妄性、不变异性、平等性、离生性、法定、法住、实际、虚空界、不思议界？&rdquo;</p>
<p style="text-align: left">
	　　佛告善现：&ldquo;若菩萨摩诃萨修行般若波罗蜜多时，如实知真如无戏论、无分别而能安住，如实知法界乃至不思议界无戏论、无分别而能安住。善现，是为菩萨摩诃萨修行般若波罗蜜多时，能学真如乃至不思议界。&rdquo;</p>
		

	
	

		</div></div><hr><script charset='utf-8' src='../../js/footer.js'></script></body></html>