<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 阿差末菩萨经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 阿差末菩萨经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第一卷 阿差末<a>菩萨</a>经</strong></p>
<p style="text-align: left">
	　　闻如是：一时，佛在如来所游居土，于宝严净巍巍道场，悉是正觉之所建立，大德庄严而依积累神妙行业，成佛<a>报应</a>诸菩萨宫，宣扬无量如来变化，入无底慧游于<a>殊胜</a>，心怀悦豫，剖判普等，所修圣行，咨嗟当来，无际功勋名称无限，平等正觉以成佛道，善转法轮，开化无数诸学门徒，而于诸法常得<a>自在</a>，知众生性晓了诸根度于<a>彼岸</a>，随时方便除诸挂碍，佛事无处住无所住。与大<a>比丘</a>众六百万人俱，心行和安，消灭尘劳恩爱众弊，则是如来为法王子，修深奥法因<a>正法</a>生，威仪礼节进止光光，为大众祐亲归如来。复与无极诸菩萨俱，其数甚多不可称限，一切大圣<a>神通</a>已达，逮得总持辩才无碍，神智妙达不可攀喻，一心念顷游无量国，供养十方诸如来众，明识所奉听法无厌咨受奉宣，常怀勤修训诲群黎权智普备，所度无极立无盖门，皆越<a>妄想</a>无应不应，近一切智诸通慧地。其名曰：天明菩萨、选战菩萨、照藏菩萨、除慢菩萨、勇步菩萨、眼根菩萨、离言菩萨、除冥菩萨。如是等类菩萨会者，浩浩皓皓不可思议德皆如是。</p>
<p style="text-align: left">
	　　尔时，<a>世尊</a>入诸菩萨所愿成行，其法名曰无阴盖门，净诸开士严妙道场，正觉法力具无所畏，圣慧之室游于诸法而得自在，摄总持印，晓了辩才，所入道门以大神通普至启明，讲畅分别不退法轮等御诸乘，通一法界无所破坏，颁宣众生诸根意性，敏达坚要决一切法，降伏魔场随应顺法皆能开化，尘劳结著迷惑邪见六十二疑，阐无碍智明解无际，所劝助业寻为发遣，入于诸佛平等道慧，无施无望无处所门，演说诸法如审<a>真谛</a>，等处有想及与无想，晓了深奥十二缘起，积功累德不可称限，庄严诸佛身口意行，志得由身所知无尽，修四圣谛，教授声闻身心静寂，<a>化缘</a>觉乘逮一切智，具阿惟颜兴大乘学，入一切法恣已独步，叹咏如来功勋之德，随时宣示委靡抚恤训诲以渐，导阐法藏显其处所，除斯微翳开示明曜。世尊陶演讲释法教，使普流布周于十方。</p>
<p style="text-align: left">
	　　于时，东方自然出现大金色光。其光照此宝净道场，及曜三千<a>大千世界</a>靡不周遍。大明暐晔皆蔽此土，日月释梵及四天王，所有威曜悉不复现；大神妙天诸尊巍巍，天、龙、鬼、神、揵沓和、阿须伦、迦留罗、真陀罗、摩睺勒，光明悉歇；诸明月珠焰光宝珠，大火锭燎悉亦消灭。如来至真无极大光，诸阿惟颜菩萨身明独显现耳！其余一切所有光明皆没不现。此大千国回远悬绝窈隐闇冥，日月光明虽为广大，威神巍巍不能及逮，照于彼乡悉蒙光晖。其明不碍树木、墙壁、须弥大山、雪山、黑山、目邻山、大目邻山、铁围山、大铁围山，其明通过照于三千大千世界，至无择狱极于上方。<a>地狱</a>、饿鬼、畜生中者，其身皆荷此道明曜，众苦悉除，恼痛休息，身心为安，各相庆贺自谓遭时。于佛左侧宝净道场，寻自然生六十亿垓七宝莲华。其香芬馥普悉流布，闻莫不欢。其华柔软大如车轮，光色炜晔叶无数亿，百千宝成其形正圆，而斯华上施交露帐校饰珠盖。其华所演甘美好熏，悉遍三千大千世界。此三千国诸<a>天人</a>民所有名香，值斯华香悉亦消索。天上<a>世间</a>所游居类，荷此华香咸乐法香不好爱欲。</p>
<p style="text-align: left">
	　　于时，贤者<a>舍利弗</a>，睹如是像无极光明清净莲华，惊喜无量，即从座起行诣佛所，长跪叉手问世尊曰：&ldquo;今者所睹为何瑞应？现如是像显大光明，清净莲华不可称计，自昔已来未曾见闻？&rdquo;</p>
<p style="text-align: left">
	　　佛告<a>舍利</a>弗：&ldquo;有一菩萨名阿差末从东方来，与六十亿菩萨俱，与眷属围绕欲至此土故前现瑞。&rdquo;佛说未久，阿差末菩萨应时现身，与六十亿菩萨俱进，则以菩萨无极威神显大神足开士变化震动佛国，奋大晖曜雨众华香，亦复俱作百千伎乐，至于宝净广普道场，往诣佛所，住上<a>虚空</a>如处于地，叉手自归，以一音声请告三千大千世界，则以义偈赞世尊曰：</p>
<p style="text-align: left">
	　　&ldquo;圣雄舍贪欲，&nbsp;鲜洁无垢染，</p>
<p style="text-align: left">
	　　其慧除窈冥，&nbsp;施以清净眼。</p>
<p style="text-align: left">
	　　断三垢劳惓，&nbsp;消尽众瑕疵，</p>
<p style="text-align: left">
	　　永灭诸尘劳，&nbsp;今故稽首佛。</p>
<p style="text-align: left">
	　　弃去所破坏，&nbsp;化裂愚痴网，</p>
<p style="text-align: left">
	　　圣主有十力，&nbsp;畏者悉降伏。</p>
<p style="text-align: left">
	　　超越于众会，&nbsp;舍寂三放逸，</p>
<p style="text-align: left">
	　　独步如师子，&nbsp;所游无恐惧。</p>
<p style="text-align: left">
	　　其离垢光明，&nbsp;无所不照曜，</p>
<p style="text-align: left">
	　　普念于一切，&nbsp;济度众瑕秽。</p>
<p style="text-align: left">
	　　无明在蔽隐，&nbsp;消除诸闇塞，</p>
<p style="text-align: left">
	　　其光所照曜，&nbsp;如日出于云。</p>
<p style="text-align: left">
	　　见众人孤苦，&nbsp;则为兴愍哀，</p>
<p style="text-align: left">
	　　蠲除老病死，&nbsp;无救为设护。</p>
<p style="text-align: left">
	　　导师诱众生，&nbsp;弘慈常愍哀，</p>
<p style="text-align: left">
	　　其所<a>修行</a>业，&nbsp;如医疗诸疾。</p>
<p style="text-align: left">
	　　尊舍利御众，&nbsp;化无明愚憨，</p>
<p style="text-align: left">
	　　闻已他人患，&nbsp;度之如船师。</p>
<p style="text-align: left">
	　　化无数尘劳，&nbsp;所兴众妄想，</p>
<p style="text-align: left">
	　　其所游居处，&nbsp;无著如莲华。</p>
<p style="text-align: left">
	　　了一切诸法，&nbsp;本净是寂寞，</p>
<p style="text-align: left">
	　　口所演音声，&nbsp;悉从因缘生。</p>
<p style="text-align: left">
	　　无本横造作，&nbsp;由习而致此，</p>
<p style="text-align: left">
	　　愍世怀慈哀，&nbsp;降训于众生。</p>
<p style="text-align: left">
	　　归命如虚空，&nbsp;见一切如此，</p>
<p style="text-align: left">
	　　处在于世法，&nbsp;不动如大山。</p>
<p style="text-align: left">
	　　众生因无觉，&nbsp;习行不要业，</p>
<p style="text-align: left">
	　　虽游习居处，&nbsp;皆度<a>生死</a>难。</p>
<p style="text-align: left">
	　　道眼甚鲜明，&nbsp;犹如青莲华，</p>
<p style="text-align: left">
	　　其威神巍巍，&nbsp;如月之盛满。</p>
<p style="text-align: left">
	　　一切世间人，&nbsp;咸共咨嗟德，</p>
<p style="text-align: left">
	　　舍恼不乐俗，&nbsp;以故稽首佛。&rdquo;</p>
<p style="text-align: left">
	　　于是阿差末，与六十亿菩萨，颂此偈赞佛已，从虚空下稽首佛足，绕圣七匝却坐莲华。</p>
<p style="text-align: left">
	　　时，舍利弗承佛威神，而前问言：&ldquo;唯然，世尊，阿差末菩萨为从何来？其佛所号？国土何类？世界远近去是几所？&rdquo;</p>
<p style="text-align: left">
	　　佛言：&ldquo;汝自以此问阿差末，当见发遣。&rdquo;</p>
<p style="text-align: left">
	　　时，舍利弗问阿差末：&ldquo;仁族姓子，所从来处去此远近？其佛所号？世界云何？&rdquo;</p>
<p style="text-align: left">
	　　时，阿差末报舍利弗：&ldquo;耆年续有去来想乎？&rdquo;</p>
<p style="text-align: left">
	　　舍利弗曰：&ldquo;唯族姓子，吾想已断。&rdquo;</p>
<p style="text-align: left">
	　　阿差末曰：&ldquo;唯舍利弗，其想断者志不怀二，何缘兴念而发此问从何所来？唯舍利弗，其有来者为合会迹，假使去者为别离迹；若令不会无别离者，彼无去来，其无去来为圣道行。唯舍利弗，其有来者自然造相，若有去者罪福尽相，计罪福者为自然相；若于罪福尽诸相者则无有相，无往相者圣道所趣。唯舍利弗，其有来者谓所愿相，若有往者离于所愿；其所愿相离所往相则圣道相。唯舍利弗，其有来者为起生相，若有往者则为灭相；除生往相不起不灭，无所往者则圣道相。唯舍利弗，其有来者为训诲门，若有往者教授尽索；生无教授无尽之门则趣圣道。唯舍利弗，若有往来则堕于俗，无有去来乃谓为道。唯舍利弗，以消去来，除于当来及诸境界，乃趣圣道。唯舍利弗，其有来者为现在相，若有去者为是离相；至于现在及去离相则趣圣道。唯舍利弗，其有来者为是报应缘起之相，若有去者尽报应相；无有报应不起不灭，至于无相乃趣圣道。唯舍利弗，其有来者随俗缘合而致径路，若有去者谓是音声言教文字为径路也；设除音声文字因缘径路则趣圣道。&rdquo;</p>
<p style="text-align: left">
	　　时，舍利弗问阿差末：&ldquo;唯族姓子，吾今以此仁有辩才故欲相问。所以然者？欲得听采本所未闻。犹族姓子，关尹主者，应得推问出入往反，设有重货，若复空行，欲得责税故宜难诘：&lsquo;卿何所赍？以时输税！&rsquo;唯族姓子，吾亦如是鄙等徒类为声闻种，依倚他音而得<a>解脱</a>，合与缘响常宜咨受。诸正士等以用护斯将养大乘，从是出生声闻、缘觉。以是之故，善哉族姓子！为分别说所从来处？去此远近？如来国土号字云何？&rdquo;</p>
<p style="text-align: left">
	　　阿差末曰：&ldquo;唯舍利弗，如来在前，便可启问！当为发遣，众会被蒙决诸疑网。&rdquo;</p>
<p style="text-align: left">
	　　时，舍利弗前问佛言：&ldquo;阿差末菩萨所从来处去是远近？其佛所号？国土何类？其闻名者无央数人，咸发道意被大德铠。&rdquo;</p>
<p style="text-align: left">
	　　佛言：&ldquo;舍利弗，谛听善思！彼世界名有称功勋，及如来号若有闻者，勿得怀疑，悉共信之。&rdquo;</p>
<p style="text-align: left">
	　　&ldquo;如来至真无所挂碍亦无阴盖，一切敏达靡不通畅。&rdquo;咸言受教。</p>
<p style="text-align: left">
	　　佛告舍利弗：&ldquo;东方去此度十江沙，诸佛国土满中诸尘，过若干刹有世界，名阿尼弥沙，彼有佛号三曼跋陀如来至真等正觉，现在<a>说法</a>。不眴世界无有声闻、缘觉之名，世尊圣众纯诸菩萨，于往古世造行已备，布施调意，安庠圣哲，禁戒博闻寂无放逸，止足功勋建立闲静，以忍辱力心不怀害，坚固精进积功累德，每生勀励，普皆禅思脱门三昧而正受矣！以神通慧而自娱乐，以无极智光明之曜随时分别班宣一切章句义理，所怀慈心等如虚空，其哀坚强愍于众生，知其志性而开化之。其喜悦者，为雨<a>甘露</a>道法之味，雪除一切嗔恨怨结。其行护者离于二乘，以空无想立无愿法，拔济尘劳众魔秽浊危害之患。明识众生根本所趣十二缘起，观察其疾应病与药；执御斯心平等恒一，如地水火风无有憎爱；降弃一切众邪异学，若干法战坚跱幢幡，犹如勇将大军之师折伏严敌。入于深觉诸佛正法，十力<a>无畏</a>，离二品会，顺从因缘有无之业，超越诸见中间之行，弃捐吾我及人<a>寿命</a>有无处所反真向伪倒见之本。诸经典门，如来法王法印印之，所演辩才无所挂碍，于无央数亿百千劫所畅音辞无能障塞使不通流。以佛神足感化无量佛国，周旋往反终而复始，晓了随时，蠲除一切恐惧嗔恚憍慢自大，所演音声如师子吼，亦如雷震。察于众生上中下行，坚固亲友永立究竟灭度之地，兴无极云感法雷震，畅慧解电雨甘露水，宣道法珍不断三宝。志性清净如明月珠表里通达，正觉照曜相好殊胜，则以禁戒而自庄严，以百千德而文饰体，以诸<a>佛法</a>至阿惟颜一生补处。奉遵修行笃信众生闻化解脱，随其志性令各得所。觉意总持为师子座严净道场，明识超入四无所畏，皆现诸佛所兴事业正觉圣体，取舍进退其心强勇而得自在，转于无上法轮之宝。&rdquo;</p>
<p style="text-align: left">
	　　尔时，众会闻诸菩萨功勋之德，<a>欢喜</a>踊跃不能自胜明心生焉！则取天上青黄红白上好莲华及诸意华，佥共供养佛，散阿差末诸菩萨上，同俱举声称扬威德：&ldquo;我等善利为获福庆，乃能遭值此等正士得睹晓遇，稽首归命而供养之！&rdquo;其有众生，得闻此党诸菩萨名德不可量，因斯所闻悉当兴发菩萨大心。于时于彼三万六千诸来会人，咸发无上正真道意。</p>
<p style="text-align: left">
	　　佛语舍利弗：&ldquo;阿尼弥沙土者，无地狱、饿鬼、畜生众恶诸苦，无奉戒敕亦无犯禁，不闻见女人。所以者何？皆由化生莲华交露。无有悭贪，亦无淫恚，离于痴畏，悉都无此三毒之名，何况余乎？其土人民无上中下好丑差别，普等无殊，亦无是我及非我所，复不饮食。所以者何？喜法为食，解义为浆，常自坦然，了不念渴亦无饥想，亦非我故，亦无他故，亦无众魔恐难之患。又其佛土甚极广大，一日月照六十亿四方之域。所以者何？诸菩萨本愿之所致也，由是之故共一日月。又其土地无有丘墟高下斜倾，普悉平正，皆绀琉璃，皆以众宝而杂厕间。其地柔软如天綩綖，以十八事庄严国界。其树悉宝行伍相当，常生华实，冬夏恒茂，无沙砾石众秽之瑕。黑山、雪山其土诸山，皆以诸宝杂合而成犹如须弥。于彼佛土，天上天下适等无异，舍于世业以法为土则无王者，唯以如来普贤至真而为法王。又其土法不用文辞告诲诸菩萨也，欲咨受经往诣佛所，观之无厌不以为惓。所以者何？其心欣然应时逮得佛心定意，寻则近至无所从生法忍，由是之故其土号曰不眴也。</p>
<p style="text-align: left">
	　　&ldquo;何谓得佛心定意？不以色相，不以种好，亦复不以本宿行故而致是德，亦不希望作是致是。所以者何？不念过去当来之者，亦复不念今现在世，亦不由从五阴、六衰而致之也。何谓为五？其五阴者，谓思六根。其六根者，谓眼、耳、鼻、口、身、意所别。其六衰者，知色、声、香、味、细滑、法。不用见闻心<a>意识</a>此众业之所致也，不以巧伪生灭之所致也，无等无邪亦不造意无所希望，亦非以是亦非不是之所致也，亦不从一二三之所致也，不因心意识，亦不以晓内外众念妄想是非之事而致之也，亦不色、痛、想、行、识之所由致，亦不用戒、定、意、慧、解度知见。十力不护、四无所畏诸佛之法，不可以意想知之，不用见闻故之所致，不以想相亦<a>无我</a>想，不以五阴、六衰生灭之处，亦无所住亦无不住，无色、痛、想、行、识之处，亦不眼色、耳声、鼻香、舌味、身软、心法之所致也，亦不得处。所以者何？不可以目而见众相，不可想处见不可见，不起不灭其不终者则不有始。斯住处者，因缘所为乃致于是，消除归灭尘劳之秽。所以者何？用爱欲故，故曰当灭，由斯之故断于因缘。用吾我故以是当灭，其净咸明不增不减，亦复不念是安是苦，作是计者不离于欲，亦不用念而以为烦，诸想本脱故行备悉，已能备悉达如无身，色何可得？无有痛者，何从有痒？<a>常住</a><a>如法</a>，若不想道则非俗业，设无所闻，何从有识？无所见者亦无所得，无所得者可谓脱矣！亦复不得意念普思心所惟法，亦不赍持无所生矣！不睹来者，不见往生，本不可得犹如诸法皆等无异。譬如有人上向瞻空，其目所睹，不能别知何所是空、何非虚空。佛意如是，菩萨得佛心定意时，知诸佛法，众相种好悉具足成道慧备悉；如来所宣，诸菩萨等皆能解畅，则寻启受讽诵通利，普能周备晓诸佛法。&rdquo;</p>
<p style="text-align: left">
	　　佛告舍利弗：&ldquo;普贤如来，其所颁宣初无二言。何谓为二？一不讲著，二不说断，悉修平等无有适莫。何谓为无？未曾有念从人咨受，亦不自念己有所知。斯诸菩萨适见佛已，辄则具足<a>六度</a>无极。&rdquo;</p>
<p style="text-align: left">
	　　佛言：&ldquo;云何具足？舍众色想无所希望，是则具足施度无极。不想佛身达之本无，则已备悉戒度无极。所以者何？不自想故以得成就三十二相，计于诸法假有号耳！相无有尽住是不起，是故名曰忍度无极。一切诸法普不可见亦无所闻。所以者何？菩萨大士，见善不悦，见恶不戚，心无适莫，是故名曰进度无极。心不想念，不可想者而寂恬怕，是故名曰寂度无极。解色相空，不以此相而怀自大，是故名曰智度无极。&rdquo;</p>
<p style="text-align: left">
	　　佛言：&ldquo;其诸菩萨在彼土者，因便具足六度无极，逮得无所从生法忍，遍察十方诸佛国土。众菩萨学少有能逮不眴刹土普贤所诲诸菩萨者！&rdquo;</p>
<p style="text-align: left">
	　　舍利弗谓阿差末菩萨：&ldquo;快哉！仁者，彼之佛土诸菩萨众功勋难量。&rdquo;</p>
<p style="text-align: left">
	　　阿差末寻问舍利弗：&ldquo;贤者欲见不眴国土普贤如来乎？&rdquo;</p>
<p style="text-align: left">
	　　舍利弗报：&ldquo;唯欲见之，及众会者皆当被蒙，咸荷福庆功德转增。&rdquo;</p>
<p style="text-align: left">
	　　时，阿差末即于座上，三昧正受而现神足。所入三昧其号名曰遍见诸佛土，使诸会者及舍利弗，皆得尽见不眴佛国普贤如来，莫不欣然为未曾有，咸共起住，佥为彼佛稽首作礼。佛之圣旨使舍利弗及众会者，于衣焉献匀挥刑旎?悖?蛉《?蛏⒈朔鹕稀Ｆ浠?帘耍?谄涔?猎谟诜鹕希?橹钇腥?胀?鸾纭１送疗腥?晕势浞穑		

	
	

		</div></div><hr><script charset='utf-8' src='../../js/footer.js'></script></body></html>