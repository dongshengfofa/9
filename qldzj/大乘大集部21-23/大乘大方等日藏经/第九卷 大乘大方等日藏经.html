<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第九卷 大乘大方等日藏经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第九卷 大乘大方等日藏经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第九卷&nbsp;大乘大方等日藏经</strong></p>
<p style="text-align: left">
	　　送使品第九</p>
<p style="text-align: left">
	　　尔时，娑伽罗龙王白光味<a>菩萨</a>言：&ldquo;大德，乃能忆念如是过去<a>宿命</a>劫中种种善业无量往事而不忘失，及说<a>虚空</a>星宿照明安施法用，悉皆了达一一无遗，于<a>三界</a>中最尊最胜，智慧第一更无能过。是故彼龙并及我等，如是方便得脱此狱离于苦恼，怜愍众生慈悲一切，功德戒行及婆罗多，庄严于心一切满足。&rdquo;</p>
<p style="text-align: left">
	　　是时，光味语诸龙言：&ldquo;我今非是佉罗虱吒苦行仙人，亦复不能于虚空中置于星宿，今我说者<a>神通</a>力知。汝娑伽罗诸龙王等莫作是说，我实不能。然此佉罗虱吒仙人，宿往因缘说犹未尽。尔时，帝释及诸梵天各向佉罗虱吒仙人，齐共合掌作如是言：&lsquo;我等乐闻，唯愿更说。我等梵天诸天中尊，犹如大仙<a>圣人</a>中尊。我诸天中有梵<a>行者</a>，若放种种神祇咒术我皆了知，亦能为他分别广说。&rsquo;时虱吒仙言：&lsquo;若能如是，亦可<a>教化</a>一切众生悉令知之。&rsquo;是时，青眼<a>帝释天</a>主在于众中，虱吒仙人语帝释言：&lsquo;天主，一切善法必令具足，住持于世常使照明，修善法人拥护勿舍。若有精进乐善众生，持戒多闻，修<a>禅学</a>慧，如是等众，天主应当供给所须衣服、饮食、卧具、汤药，种种施与令无有穷。我说虚空星宿法已，今此世界诸地分中，各有龙王停止守卫。如娑伽罗龙、婆娄那德叉、迦宝、护大行、瞿娑罗婆、苏婆呼嚧、俱叉婆、私无俱叉等，此八龙王护于海中，能令大海无有增减。阿奴驮致毗昌伽苏致婆娄那得于问娄叉婆，此四龙王守护池中出一切河，是故诸河流注无竭。难陀、优波难陀，此二龙王守护山中，是故诸山<a>丛林</a>郁茂。婆须吉娑罗啰盖输卢瞿摩只利，亦为守护。毗梨沙阎浮伽赤眼娑罗婆帝，于小河水而为守护。悉陀摩奴阿罗苏摩贺卢唱利，于圣人所及诸药草而为作护。坚固紧输迦<a>欢喜</a>，此于地中而为守护。最胜光毗喻婆三婆毗离耶尸弃，此于火中作护。动摩都劣三摸地羁兰耶羁赖车，此于风中作护。优罗婆罗阿阇耶帝罗娑罗，此于树中作护。吁嚧呵张火薄脚罗沙斯，此于华中作护。香常跋陀耶逻婆遮富娄那迦罗，此于果中作护。阿匙林婆毗遮婆多吁嚧脂多末罗伽，彼中毗首羯磨苏摩敧师奇和沙月眼，此四种一切工巧为最守护。羁罗睺陀罗<a>僧伽</a>那斯阿兰那惧无迦，如此四种夜叉，于一切福德布施等中能为作护。金刚眼师子眼善见眼三槊，如此四种一切龙护，如是等各各为护。&rsquo;&rdquo;</p>
<p style="text-align: left">
	　　尔时，光味菩萨于诸仙圣、天、人、龙中最上最胜，怜愍一切苦恼众生，是故于此救诸龙厄令得<a>解脱</a>。时，光味菩萨作是思惟：&ldquo;云何当令彼诸龙等，于三宝中回心归向？&rdquo;即以方便善巧音辞，次第教言一切龙王：&ldquo;信于我者，我实不能拔济于汝。今有大圣一切智人，乃能施汝安隐<a>无畏</a>。我所赞叹佉罗虱吒仙人功德，如是<a>说法</a>，非我小德办于斯事。彼圣人者，过去无量阿僧祇劫，已曾修习种种福德，一切难事皆悉能舍，所谓象马、种种宝车、妻子、国城、金银辇舆、奴婢衣裳、床榻敷具，众生须者称意与之，或复手足、耳鼻舌身、头目筋骨、皮肉肌肤求无吝惜，速能满足<a>六波罗蜜</a>，具大慈悲于苦恼众生能令解脱；为诸众生得安隐故，乃至处于<a>地狱</a>之中，救济众生心无暂舍，亦不自为得成佛道，欲令一切恶趣众生得脱种种老病死苦。是大仙人，乃往过去无边劫中，经历是等种种愿行。而是仙人，生生世世坚固精进勇猛慈悲，引接众生安<a>涅槃</a>道。又彼佉罗虱吒仙人，无量劫来种种福德具足<a>圆满</a>，乃至生于净饭王家，托在摩耶夫人腹内，既出生已举手唱言：&lsquo;我三界中最尊最胜！&rsquo;放种种光能与一切众生安乐，光因缘故感动无量天、龙、夜叉及阿修罗、人非人等，一切悉来而共供养。又于生时，一一方面各行七步，脚所蹈处皆有莲华承捧其足；以此脚踏行步因缘，一切山河地及大海悉皆涛动，如是变现出生功德。又释迦子，能令我等一切众生解脱生老病死，寂灭安隐，离诸怖畏到涅槃城。&rdquo;</p>
<p style="text-align: left">
	　　说是语时，一切诸天、阿修罗众、龙及夜叉、乾闼婆、紧陀罗、摩睺罗伽、人非人等，各散种种众宝、杂华、涂香、末香，于虚空中犹如雨下以用供养，种种赞叹。</p>
<p style="text-align: left">
	　　尔时，光味菩萨为诸大众而说偈言：</p>
<p style="text-align: left">
	　　&ldquo;过去无量僧祇劫，种种布施习檀那，</p>
<p style="text-align: left">
	　　清净尸罗及羼提，精进坐禅学般若。</p>
<p style="text-align: left">
	　　安乐一切众生故，备忍种种诸苦辛，</p>
<p style="text-align: left">
	　　宫中六万后妃嫔，弃舍<a>出家</a>如脱屣。</p>
<p style="text-align: left">
	　　独处六年修苦行，日食一麻一米麦，</p>
<p style="text-align: left">
	　　精进昼夜不睡眠，身形唯有皮骨在。</p>
<p style="text-align: left">
	　　菩提树下思惟坐，八十万众天魔来，</p>
<p style="text-align: left">
	　　四方上下地及空，八十由旬悉充满，</p>
<p style="text-align: left">
	　　如是魔军及眷属，皆能破坏使归降，</p>
<p style="text-align: left">
	　　成就无上胜菩提，得证第一义谛果。</p>
<p style="text-align: left">
	　　见闻种种无怖畏，其心寂静如涅槃，</p>
<p style="text-align: left">
	　　常于一切众生中，等心愍念无偏党。</p>
<p style="text-align: left">
	　　真实智慧具足满，教导一切诸<a>天人</a>，</p>
<p style="text-align: left">
	　　无一众生起邪恶，如是慈悲彻骨髓。</p>
<p style="text-align: left">
	　　又于一切众生类，乃至蚁子及蜎飞，</p>
<p style="text-align: left">
	　　不生恼乱毒害心；一切众生<a>流转</a>中，</p>
<p style="text-align: left">
	　　悉能令其得解脱；又于系缚诸有狱，</p>
<p style="text-align: left">
	　　拔出众生使获安；绞切⌒∪缃钌恚		

	
	

		</div></div><hr><script charset='utf-8' src='../../js/footer.js'></script></body></html>