<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三卷 大乘大方等日藏经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三卷 大乘大方等日藏经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三卷&nbsp;大乘大方等日藏经</strong></p>
<p style="text-align: left">
	　　陀罗尼品第二之二</p>
<p style="text-align: left">
	　　尔时，西方去此佛刹，四十二恒河沙等诸佛国土，过是数已，有佛世界名坚固幢，其国有佛，号智德峰王如来应供正遍知，于五浊世与诸四众眷属围绕而为<a>说法</a>。时彼众中，有<a>菩萨</a>摩诃萨名炎德藏，在大众中听佛说法，仰观<a>虚空</a>，见无量无数阿僧祇菩萨摩诃萨众从西方来而往东方，复见东方有大光明。睹是事已，即白智德峰王佛言：&ldquo;<a>世尊</a>，以何因缘有如是事？&rdquo;</p>
<p style="text-align: left">
	　　尔时，智德峰王佛告炎德藏菩萨摩诃萨言：&ldquo;善男子，东方去此四十二恒河沙等诸佛世界，有世界名曰娑婆，佛号释迦牟尼如来应供正遍知，现处五浊，为无量无边众生说三乘法。欲令法母三宝种久住故，法行不断故，破魔界故，为欲建立<a>佛法</a>幢故，十方一切诸如来等，皆悉至彼<a>娑婆世界</a>，共说宝幢陀罗尼，说已各还本刹。今<a>释迦牟尼佛</a>复为菩萨摩诃萨及声闻众，更大集会，以四无碍智说三<a>解脱</a>门清净梵行，娑婆世界地及虚空皆悉充满。是诸大众皆悉乐闻释迦如来所说法门，心无厌足。&rdquo;</p>
<p style="text-align: left">
	　　尔时，智德峰王佛告炎德藏菩萨摩诃萨言：&ldquo;善男子，汝可持我语，往娑婆世界问讯释迦牟尼佛。彼佛今说日藏法行坏龙境界名曰炎品，能尽一切众生恶业。善男子，我有陀罗尼欲名无愿顺，汝可送往。此陀罗尼有大势力，有大利益，能尽一切欲贪、色贪、无色贪，能尽一切我慢、慢慢、增上慢，能破一切无明闇聚，能舍一切诸苦重担，乃至能得尽智无生智，得阿耨多罗三藐三菩提。&rdquo;</p>
<p style="text-align: left">
	　　时，彼世尊而说咒曰：</p>
<p style="text-align: left">
	　　&ldquo;怛绖他(一)舍摩那舍婆(二)奢摩那舍婆(三)阿婆叉舍婆(四)斫芻舍婆(五)输嚧哆罗舍婆(六)伽拏舍婆(七)什婆舍婆(八)迦耶舍婆(九)摩那舍婆(十)叉婆毗陀(十一)斫芻毕利洟鼻叉婆(十二)输嚧哆啰阿婆叉婆(十三)伽啰拏帝阇叉婆(十四)视婆婆喻叉婆(十五)迦耶羯啰摩叉婆(十六)摩那乌阇叉婆(十七)阿卢迦若那叉婆(十八)毗阇僧羯摩叉婆(十九)唵句啰呿伽叉婆(二十)婆摩喽毕也鼻耶叉婆(二十一)舍摩迦阇叉婆(二十二)叉耶啰婆叉婆(二十三)羯哆鼻耶婆叉婆(二十四)那都那(二十五)泥那都那(二十六)阿婆泥那都那(二十七)那耶波那夷那都那(二十八)伊沙伊婆都度呿[口*寫](二十九)莎呵(三十)。</p>
<p style="text-align: left">
	　　&ldquo;善男子，汝可持此无愿顺陀罗尼，往彼娑婆世界，如我辞曰：&lsquo;智德峰王如来问讯释迦牟尼佛，起居轻利，气力安乐不？转<a>正法</a>轮无障碍不？彼恶众生乐听所说日藏法行坏龙境界炎品不？&rsquo;&rdquo;</p>
<p style="text-align: left">
	　　尔时，炎德藏菩萨白智德峰王佛言：&ldquo;世尊，我今已受持此陀罗尼，今虽欲往娑婆世界而怀怖畏。何以故？我亲从佛闻彼佛世界五浊炽盛，彼诸众生众苦逼迫，贪欲、瞋恚、愚痴、邪见、贪著女色，于须臾间能成阿鼻<a>地狱</a>恶业，以是义故我甚怖畏。&rdquo;</p>
<p style="text-align: left">
	　　尔时，智德峰王佛告炎德藏菩萨言：&ldquo;善男子，汝飞于彼娑婆世界四天下中，二十一日化作金翅鸟王，令彼大海六十四万亿诸龙见汝形故皆生怖畏，以是因缘受三归依，乃至发阿耨多罗三藐三菩提心不？&rdquo;</p>
<p style="text-align: left">
	　　炎德藏菩萨言：&ldquo;如是，世尊，实如圣说。&rdquo;</p>
<p style="text-align: left">
	　　尔时，智德峰王佛复告炎德藏菩萨言：&ldquo;善男子，汝往于彼娑婆世界四天下中亢旱之处，于七日中化作象头马头大龙王身，令旧住龙心生怖畏，不安本处悉腾虚空，七日之中澍大甘雨耶？&rdquo;</p>
<p style="text-align: left">
	　　炎德藏菩萨言：&ldquo;世尊，实如圣说。&rdquo;</p>
<p style="text-align: left">
	　　佛言：&ldquo;善男子，汝于如是诸恶龙中尚不怖畏，又汝过去发弘誓愿，在在处处利益众生，何故今者忽生恐畏？汝受我使，莫生惊怖！&rdquo;</p>
<p style="text-align: left">
	　　尔时，智德峰王佛告炎德藏菩萨言：&ldquo;善男子，我复教汝智慧依止大授记陀罗尼，汝持往彼得无怖畏。&rdquo;</p>
<p style="text-align: left">
	　　尔时，炎德藏菩萨白佛言：&ldquo;世尊，譬如智人坐伏藏上，以手把土忽得一宝，得已<a>欢喜</a>复更重把，如是渐渐得宝转多。我亦如是重问如来，望得如来无价法宝，得是宝已，为欲<a>教化</a>诸众生故。若蒙如来开大法印，以法印力、如来力故，则能教化一切众生。&rdquo;</p>
<p style="text-align: left">
	　　尔时，智德峰王佛即说咒曰：</p>
<p style="text-align: left">
	　　&ldquo;怛绖他(一)珊提啰那奢摩(二)三摸他那奢摩(三)阿跋阇那奢摩(四)莎凌楞伽奢摩(五)僧逾伽奢摩(六)拔[馬+犬]那奢摩(七)三摩毗沙摩奢摩(八)婆多那奢摩(九)三摩羯岚摩奢摩(十)遏毗[馬+犬]奢摩(十一)耶婆阇罗摩逻拏奢摩(十二)邪婆萨婆摩奴阇奢摩(十三)耶婆萨婆怛利陀都(十四)三斯羯利哆奢摩(十五)阿逻波罗奢摩(十六)。&rdquo;</p>
<p style="text-align: left">
	　　佛言：&ldquo;善男子，此智慧依止授记陀罗尼，彼土众生若有闻者，皆能轻薄下中上结，色、无色有亦复如是，恒河沙等劫<a>生死</a>过恶皆悉散灭；过去五有身口意业，生于有中受不爱果，所在生处障修善根四大衰恶，所爱之财求不能得，旧所亲爱悉皆离散，所不乐事而悉和合，身受诸苦心多浊乱，不乐修习一切善根，乐著一切诸不善法，如是等业悉灭无余。善男子，若有一闻此陀罗尼，一心听受七日七夜专精修习，如上所说诸恶罪业皆得消灭，除五无间、诽谤正法、毁呰<a>圣人</a>、犯四重禁，此四种人失陀罗尼力毕定受罪。若复有人无是四罪乐修善根，<a>修行</a>檀波罗蜜种种布施，是人则为一切诸佛、诸菩萨众、声闻、缘觉之所加护，以圣加故得无尽物。亦乐持戒、忍辱、精进、<a>禅定</a>、智慧，一切天、人、阿修罗等不能沮坏，常为一切天王、人王，见者恭敬供养<a>礼拜</a>，闻者欢喜心常忆念赞叹守护。临命终时，得见十方曾所<a>念佛</a>，皆来授手作如是言：&lsquo;善男子来！我今将汝向我世界，令汝安住十地位中。&rsquo;彼人见佛心大欢喜，以欢喜故得生清净有佛国中，速住十地，是人不久当得阿耨多罗三藐三菩提。</p>
<p style="text-align: left">
	　　&ldquo;善男子，此智慧依止大授记陀罗尼，有如是大力，有大利益。善男子，彼娑婆世界，有诸众生不到<a>涅槃</a>道。何以故？造五无间、诽谤正法、毁呰圣人、犯四重禁。如是众生，十方<a>净土</a>所不容者皆生彼国。是诸众生于三恶道长夜受于种种诸苦。彼众生等虽出三塗，已无清净业因缘故，释迦如来本愿力故，还复生于彼娑婆界。若诸众生过去所有信根乃至慧根，曾修布施乃至智慧，曾修愿行不乐<a>流转</a>，学涅槃道净修梵行，如是人等生彼世界。恶业众生得丑陋身，诸根缺减，其心暗钝，衣服、饮食、卧具、汤药、资生乏少，<a>寿命</a>短促，痴无智慧，睡眠不安，薄善根，少福德，诸适意事而不从心；复无悲心，乐行恶行，乐著恶见，乐习恶论，乐起恶愿，乐受恶法不信正法，多诸病苦，多散乱心，多乐恶事造三恶业，虚妄忆想非吉为吉，心不乐忍其心粗犷，常乐修习十不善业，诽谤三宝趣三恶道。</p>
<p style="text-align: left">
	　　&ldquo;善男子，彼佛刹中如是众生，闻此智慧依止授记陀罗尼，至心一听者，彼诸众生生厌离心度三恶道。复有众生曾修信根乃至慧根，亦曾修习<a>六波罗蜜</a>，不乐流转净修梵行，若得闻此陀罗尼已，增益寿命身少病苦，智慧增益，资财无损，长善根海，增善知识，乃至增益一切善业皆悉成就，成就<a>正见</a>，具足十善，种三善根，乐三自归，乐起诸愿，乐阿兰若光显三宝，复能于此智慧依止大授记陀罗尼，至心听受专精修习，读诵受持乃至七日七夜忆念不舍，成就如是无量功德。除五无间、诽谤正法、毁呰贤圣、犯四重禁，如是众生堕于恶趣，于彼命终而来生此娑婆世界，以彼业气习未尽故，于未来世应受恶报。由得闻此智慧依止大授记陀罗尼，于现在身虽不能得胜妙果报，以陀罗尼力故，于当来世无量恶报悉灭无余。彼诸众生为灭如是诸恶业故，应当书写此陀罗尼门，复应造作七佛形像，于释迦牟尼佛法之中，建立寺舍供养供给法行<a>比丘</a>，亦当数数受八戒斋，勤行精进，乐听正法，如说修行。此诸众生于三宝中得决定信，生欢喜心因缘故，能灭无量百千万亿那由他劫在在处处应受恶道种种诸苦。于现在世多诸病苦，受身形残，资生减失，眷属离散，为人奴仆，受诸挝打恶口粗犷，不得<a>自在</a>为人诽谤，已受如是种种苦故，过去恶业皆悉灭无。如是，善男子，此智慧依止授记大陀罗尼，于诸众生有大势力，我今更说。&rdquo;</p>
<p style="text-align: left">
	　　尔时，世尊即说咒曰：</p>
<p style="text-align: left">
	　　&ldquo;怛绖他(一)佉伽波利眵(妹兮切)提(二)伽唎婆叉(三)西伽跛黎(四)鼻陀钵啰婆伽叉(恻檀反五)叉婆踰岐(六)钵底呵梨(七)奢摩那四迦涕(八)三摩迷伽阇筛(壅?芯		

	
	

		</div></div><hr><script charset='utf-8' src='../../js/footer.js'></script></body></html>