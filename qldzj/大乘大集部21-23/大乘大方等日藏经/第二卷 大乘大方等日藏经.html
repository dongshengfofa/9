<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 大乘大方等日藏经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 大乘大方等日藏经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第二卷&nbsp;大乘大方等日藏经</strong></p>
<p style="text-align: left">
	　　陀罗尼品第二之一</p>
<p style="text-align: left">
	　　尔时，<a>世尊</a>共频婆娑罗王说是法时，东方过无量无边恒河沙等诸佛国土，有佛世界名无尽德，佛号瞻波迦华色如来、应供、正遍知、明行足、善逝、<a>世间</a>解、无上士、调御丈夫、<a>天人</a>师、佛世尊，于今现在常说妙法<a>教化</a>众生。彼有<a>菩萨</a>名日行藏，仰观<a>虚空</a>，见有无量无边阿僧祇菩萨摩诃萨众从东方来往趣西方，复见西方有大光明，是等菩萨寻光而去。尔时，日行藏菩萨见此事已，即从座起顶<a>礼佛</a>足，恭敬合掌白佛言：&ldquo;世尊，我见空中无量无边恒河沙等诸菩萨众，从东方来往向西方，复见西方有大光明。以何因缘有此大光，诸菩萨等寻光而去？&rdquo;</p>
<p style="text-align: left">
	　　尔时，瞻波迦华色佛告日行藏菩萨言：&ldquo;善男子，西方过无量无边恒河沙等诸佛世界，彼有世界名娑婆，具足五浊。其国有佛，名释迦牟尼如来、应供、正遍知、明行足、善逝、世间解、无上士、调御丈夫、天人师、佛世尊，于彼世界召集大众，以方便力广说三乘，论议法门教化众生。为令法母久住故，为令三宝不断绝故，为令法行<a>常住</a>故，为令魔王失势力故，为建立法幢故，为令<a>正法</a>久住故，以是因缘诸菩萨等集彼世界。十方诸佛，已于彼处说宝幢陀罗尼竟，各还本土。今<a>释迦牟尼佛</a>，复于彼界为诸菩萨摩诃萨、大阿<a>罗汉</a>一切大众，演说三乘、四无碍智、四梵天行及四摄法，<a>娑婆世界</a>地及虚空大众充满，咸皆渴仰乐闻佛说。何以故？彼佛如来所说妙法犹如<a>甘露</a>，一切听者心无厌足。又以彼佛本愿因缘，十方佛刹诸菩萨众皆集其土。彼诸菩萨或有百劫<a>修行</a>者，乃至一生补处者，有于十八不共法中自能修习不由他悟者，有得<a>自在</a>无碍智慧方便具足者。是诸菩萨既集彼已，一切皆坐，以自善根方便力故入于三昧，入三昧已身放光明。有菩萨光如一灯者，有如山上烽火者，有如一日、十日、百日、千日光者，有如无量千万日光明者。以彼菩萨力故，于大集所遍覆三千<a>大千世界</a>，为欲令彼娑婆世界福德庄严，四大滋味地转增胜，众生受用增益身力，得四念处，得大精进，远离悭贪能行布施，如净佛刹诸众生等，以是因缘诸菩萨众各各端坐，以自善根力入诸三昧放大光明。复有十方诸佛刹中菩萨摩诃萨未来集者，从<a>禅定</a>起见大光明，亦欲往诣娑婆世界，见释迦牟尼佛及大集众，恭敬<a>礼拜</a>听受妙法，欲闻日藏法行坏龙境界焰品一切众生恶业尽陀罗尼故。诸菩萨等欲集彼处，以自善根力入种种三昧，汝今亦可从禅定起诣彼世界。</p>
<p style="text-align: left">
	　　&ldquo;善男子，彼佛世界诸众生等，有种种恶多诸渴爱，为诸烦恼之所系缚，犹如厕猪乐处不净，诸女人等身体丑陋自谓端正，犹如醉人不<a>自觉</a>知，种种臭秽自言清净，两舌恶口远离实语，常乐淫欲行非梵行，实大愚痴现智慧相，心大悭贪现能施相，心怀谄曲虚幻不实现质直相，于他善事心生妒忌，口言赞美心怀瞋嫉现慈忍相，常乐破坏现和合相，邪见偏多现<a>正见</a>相。彼土众生有得禅定获身通者，或有具足得五通者，或有久修四禅定者，如是智慧丈夫为诸女人之所惑乱，心随染著为欲所使犹如僮仆，于一念顷退失是等诸妙功德，当堕恶道，以诸女人恶因缘故得如是罪。</p>
<p style="text-align: left">
	　　&ldquo;善男子，彼佛世界有如是等种种诸恶，汝今颇能往彼国不？我欲与欲。善男子，彼释迦牟尼佛，说日藏法行坏龙境界焰品尽一切众生恶业陀罗尼，我今说欲，所谓<a>四谛</a>顺忍陀罗尼，汝可持去。此陀罗尼有大势力，有大利益，能除一切欲贪、色无色贪，能除我慢、大慢、增上慢，能除一切不净资生，能除一切恶贪、种种戏笑及诸歌舞无利益事，能尽一切我见、一切边见、一切疑、一切戒取、一切常见、一切断见、一切众生见、一切障碍见、一切逋沙见、一切富伽罗见、一切作者见、一切受者见、一切色见、一切声见、一切香味触见、一切四大见、一切生见、一切灭见、一切法见。此四谛顺忍，能如实知色阴乃至识阴，能知十二入、十八界，知已能舍。此陀罗尼能照诸法，悉能现见诸<a>涅槃</a>道。何以故？彼界众生甚大愚痴如生盲人，此四谛顺忍一切法常住藏不可思议法门，能断一切恶见，能得一切自在，能破魔王境界及魔伴党，能破魔事及他境界，悉能降伏一切外道，能怖一切诸恶毒龙，能令一切诸天<a>欢喜</a>，能令善夜叉皆得安隐，能怖诸恶阿修罗、迦楼罗，能令紧那罗心生欢喜，能令摩睺罗伽生大怖畏，能令刹利生大<a>信心</a>，能摄<a>婆罗门</a>令住<a>佛法</a>，能令毗舍生大信心，能令首陀罗生欢喜心，能断一切妇人贪欲，令多闻人生大欢喜，令坐禅人心得安隐，能却一切种种恶事及诸斗诤，能除饥馑及夭横死，能除外贼、恶风、恶雨、恶兽、瀑水、非时寒热、枯涩苦辛恶草等物，能令法母常住不断，能建三宝，佛法欲灭生大怖畏能令不灭，怖畏众生能施<a>无畏</a>，能生尽智觉无生智，能破一切无明闇障，能除一切<a>生死</a>苦担。&rdquo;</p>
<p style="text-align: left">
	　　尔时，世尊即说咒曰：</p>
<p style="text-align: left">
	　　&ldquo;[口+寫]绖咃(一)婆裔婆野波履婆[(匕/矢)+籴)](二)婆醯婆诃波履婆[(匕/矢)+籴)](三)必利洟(他地切)仳必利洟(他地切)鼻波履婆[(匕/矢)+籴)](四)阿捭阿跛波履婆[(匕/矢)+籴)](五)低誓低社波履波[(匕/矢)+籴)](六)末[(匕/矢)+籴)]末罗波履婆[(匕/矢)+籴)](七)却偈(其[(匕/矢)+籴)]切)却伽(其箇切)波履婆[(匕/矢)+籴)](八)阿卢翅阿卢迦(其可切)波履波[(匕/矢)+籴)](九)萨他迷(芒闭切)萨他么波履婆[(匕/矢)+籴)](十)曷罗(釐可切)誓曷罗(釐可切)社波履婆[(匕/矢)+籴)](十一)徙[(匕/矢)+籴)]徙逻波履婆[(匕/矢)+籴)](十二)伽迷伽么波履婆[(匕/矢)+籴)](十三)阿蒲婆阿蒲婆波履波[(匕/矢)+籴)](十四)罗么罗罗么(十五)罗谜(芒闭切)罗么(十六)曷罗[朗-月+斤](勒可切)曷罗逻(十七)阿啰罗阿啰罗么(十八)[月+坒][打-丁+翕]婆(蒱么切)攘娜复[多+頁](登我切十九)伽逻弥复[多+頁](登我切二十)揭逻磨波履婆[(匕/矢)+籴)](二十一)斫芻揭逻醯斫芻揭逻诃波履婆[(匕/矢)+籴)](二十二)输嚧呾啰揭逻醯输嚧呾啰揭逻诃波履婆[(匕/矢)+籴)](二十三)伽罗娜揭逻醯伽罗娜揭逻诃波履婆[(匕/矢)+籴)](二十四)什婆揭逻醯什婆揭逻诃波履婆[(匕/矢)+籴)](二十五)迦(居佉切)耶揭逻醯迦耶揭逻诃波履婆[(匕/矢)+籴)](二十六)么娜揭罗么那揭逻诃波履婆[(匕/矢)+籴)](二十七)馺跛曷利捨揭逻醯馺跛曷利捨揭逻诃波履婆[(匕/矢)+籴)](二十八)鞞[多+頁]娜揭逻醯鞞[多+頁]娜揭逻诃波履婆[(匕/矢)+籴)](二十九)怛履瑟那揭逻醯怛履瑟那揭逻诃波履婆[(匕/矢)+籴)](三十)优波陀那揭逻醯优波陀那揭逻诃波履婆[(匕/矢)+籴)](三十一)婆嘙揭逻醯婆嘙揭逻诃波履婆[(匕/矢)+籴)](三十二)阇帝揭逻醯阇帝揭逻诃波履婆[(匕/矢)+籴)](三十三)社啰摩啰娜揭逻醯社啰摩啰娜揭逻诃波履婆[(匕/矢)+籴)](三十四)独佉珊多跛揭逻醯独佉珊多跛揭逻诃波履婆[(匕/矢)+籴)](三十五)阿啰波啰[跑-包+翕]陛社揭逻醯阿啰波啰[跑-包+翕]陛社揭逻诃波履婆[(匕/矢)+籴)](三十六)阿跋[多+頁]鞞婆[多+頁]写(三十七)阿跋啰摸跛么娑卸(思夜切)鞞也(三十八)毗尼跋[多+頁](三十九)阿利也曷啰舍弥(四十)萨鞞伽羶帝莎波诃(四十一)。</p>
<p style="text-align: left">
	　　&ldquo;善男子，此日藏法行坏龙境界焰品尽一切众生恶业陀罗尼欲四谛顺忍，汝可持往娑婆世界，问讯释迦牟尼佛作如是言：&lsquo;东方过无量恒河沙佛刹，彼有世界名无尽德，佛号瞻波迦华色多陀阿伽度阿罗诃三藐三<a>佛陀</a>，今现在<a>说法</a>。彼佛如来令我送欲，并问讯释迦牟尼佛：少病少恼，气力安乐，及诸<a>弟子</a>悉安隐不？闻佛说法如教行不？&rsquo;彼释迦牟尼佛已能破坏一切魔王境界、一切龙王境界，独超众圣转妙法轮。但彼五浊诸恶众生障碍未尽，为是等故，我今说此日藏法行坏龙境界焰品一切众生恶业尽陀罗尼欲。此四谛顺忍陀罗尼有大威德，若有人能受持读诵得大势力。&rdquo;</p>
<p style="text-align: left">
	　　尔时，日行藏菩萨摩诃萨作如是言：&ldquo;我已受持此陀罗尼得大势力，能向彼国具足宜说，但彼世界有诸恶事我甚怖畏。何以故？我向亲闻佛口所说，彼土众生多诸贪欲如生盲人，诸女人等多诸奸谄诳惑于人，实不端正自言端正，实大愚痴现智慧相，能令众生迷没贪著，乃至久修禅定得五<a>神通</a>诸智慧人，于一念顷为诸女人之所惑乱，退失是等神通智慧一切善根，堕大<a>地狱</a>。彼诸众生有如是事故我怖畏。&rdquo;</p>
<p style="text-align: left">
	　　时，瞻波迦华色佛闻此语已，告日行藏菩萨言：&ldquo;善男子，汝今不为自身得力、自身安乐，当为利益一切众生故往彼宣说。&rdquo;</p>
<p style="text-align: left">
	　　尔时，瞻波迦华色佛告日行藏菩萨言：&ldquo;善男子，彼娑婆世界释迦牟尼佛大集众中，有一优婆塞名毗摩罗诘，是汝身不？&rdquo;</p>
<p style="text-align: left">
	　　时，日行藏菩萨默然不答。</p>
<p style="text-align: left">
	　　尔时，世尊复更问言：&ldquo;善男子，何故默然？&rdquo;</p>
<p style="text-align: left">
	　　如是三问然后乃答，作如是言：&ldquo;如是，如是，我于彼刹为欲教化诸众生，故名毗摩罗诘，彼诸众生皆谓我是优婆塞毗摩罗诘。世尊，我于无量阿僧祇诸佛刹中，为化众生作种种身，或于余刹作梵王身，或作帝释，或作炎摩、兜率、化乐、他化自在天王等身，复于余刹或作龙王、阿修罗王、迦楼罗王、紧那罗王、摩睺罗王如是等身，复于余刹或作声闻、辟支佛身，或作人王刹利等身、婆罗门身、长者身、女人身、童男身、童女身，复于余刹或作畜生身、饿鬼身、地狱身。世尊，于此刹中有八十百千诸菩萨等，同众禅定行住坐卧未曾舍离。是等菩萨见我欲往娑婆世界皆乐随从，欲见释迦牟尼佛及大集众，礼拜供养并欲听法；而诸菩萨有初<a>行者</a>其心未定，而彼世界多诸恶事，是等菩萨或生贪染，恐于彼处近恶知识心生颠倒，我甚怖畏。&rdquo;</p>
<p style="text-align: left">
	　　尔时，瞻波迦华色佛告日行藏菩萨言：&ldquo;善男子，勿怖勿畏！今为汝等一切菩萨说离受不共行、法无相处行、调伏地行、<a>解脱</a>之行、到有海岸行、三宝性久住不尽行、大慈大悲行、一切智解脱行、坏四种魔降外道行、尽智无生<a>智行</a>、尽一切作业一切<a>寿命</a>阴行。善男子，今为汝说日眼莲华陀罗尼。此陀罗尼能令众生厌离生死三有牢狱，得无相三昧解脱门苏息处，得无相三摩跋提，舍最后一念身智而入涅槃。</p>
<p style="text-align: left">
	　　&ldquo;善男子，若有人能一心听受此日眼莲华陀罗尼，是人所有一切贪欲及诸烦恼皆悉微薄，舍身之后七返生天得<a>宿命</a>智，不为欲染而得圣道，一切诸天皆乐供养；天上寿尽复得七返生于人中，虽处欲界不为欲染，即于人中得成圣果，常为一切礼拜供养。</p>
<p style="text-align: left">
	　　&ldquo;善男子，若有得闻此陀罗尼，乃至七遍一心善听者，此人命终七返生天，获得五通为诸天师，一切诸天皆悉礼拜恭敬供养；天上寿尽七返生人，得五神通为人中圣师，一切天、龙、夜叉、乾闼婆、阿修罗等皆悉供养。</p>
<p style="text-align: left">
	　　&ldquo;善男子，若有人能于天众中，七遍宣说此莲华陀罗尼，一切诸天及天女等能一心听，皆离五欲乐修禅定。若有人能于国王所或刹利、婆罗门、毗舍、首陀等众中，七遍宣说此陀罗尼，如是等众能善听者即得<a>出家</a>。若有女人得闻此咒一心善听，七日七夜不念余事专心诵持，舍此身已得转女身，随所生处能薄贪等一切烦恼，于阿耨多罗三藐三菩提无有退转，乃至得证大般涅槃，终不更受女人之身，除化众生自愿受身。</p>
<p style="text-align: left">
	　　&ldquo;善男子，若有诵此莲华陀罗尼七遍，咒诸药草用涂鼓贝，若打若吹随其音声所至之处，一切咒咀、一切厌蛊、一切毒药、一切符书、一切谄缚淫欲烦恼不能为害。善男子，我今说此大力日眼莲华陀罗尼。&rdquo;即说咒曰：</p>
<p style="text-align: left">
	　　&ldquo;哆绖他(一)徙陀摩帝(二)毗卢迦(基我切)么帝(三)[口+垔][(匕/矢)+籴)](四)羁(居离切)[多+頁](丁可切)矣利师(五)沤制(六)苏楼沤制(七)佛地(徒纸切)毗佛地(八)摩诃佛地(九)郁奴摩提(十)郁奴摩爹(徒娜切十一)钵[朗-月+斤]底筛(劢郧惺?		

	
	

		</div></div><hr><script charset='utf-8' src='../../js/footer.js'></script></body></html>