<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说五恐怖世经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说五恐怖世经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说五恐怖世经</strong></p>
<p style="text-align: left">　　闻如是。一时佛在舍卫国祇树给孤独园。佛告诸<a>比丘</a>。有五当来恐怖。未到未成且来不久可畏。当善思惟以方便远离之。何谓五一者谓后当来比丘。身无行无戒意不拘无慧从身。自无行无戒意不拘至无慧内。彼人为学至与大戒。从其学以师之。自可戒自从意自明慧。本从上学类至后。学者法先头学如上。从后毁律言谤法经真慧所远。比丘。是为第一未来恐怖可畏。且来不久。当善思惟方便避之。</p>
<p style="text-align: left">　　二者谓后当来比丘。身无行无戒意不拘无慧。为彼称说有藏宝以非次内。无戒违尊令彼学谓从是可到岸为以远流是。为第二未来。可畏且来。不久。当善思惟方便避之。</p>
<p style="text-align: left">　　三者谓后当来比丘。身无行无戒意不拘无慧。本无明师受不<a>正法</a>。比丘从受法。失法律义。是为第三未来可畏。且来不久。当善思惟方便避之。</p>
<p style="text-align: left">　　四者后当来比丘。身无行无戒意不拘无慧。从身无行无戒意不拘无慧。比丘聚会讲律说义。后语现之在中。中语现之在后。从是失明就冥。不能<a>自觉</a>远离正法。是为第四未来可畏。且来不久。当善思惟方便避之。</p>
<p style="text-align: left">　　五者后当来比丘。身无行无戒意不拘无慧。从身无行无戒意不拘无慧。世之所造巧言放语悉受。意善见彼诵之意为悦乐。尊所说合<a>十二因缘</a>苦空非常。意态不乐悉舍不受。闻彼之说意疑。不然亦不悦喜。是为第五未来可畏。且来不久。当善思惟方便避之。佛说如是。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>