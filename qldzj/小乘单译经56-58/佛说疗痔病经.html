<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说疗痔病经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说疗痔病经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说疗痔病经</strong></p>
<p style="text-align: left">　　如是我闻。一时薄伽梵。在王舍大城竹林园中。与大苾刍众五百人俱。时有众多苾刍身患痔病。形体羸瘦<a>痛苦</a>萦缠。于日夜中极受忧恼。时具寿阿难陀见是事已诣<a>世尊</a>所。顶礼双足在一面立。白佛言世尊。今王舍城多有苾刍。身患痔病形体羸瘦痛苦萦缠。于日夜中极受忧恼。世尊此诸病苦云何救疗。尔时佛告阿难陀汝可听此疗痔病经。读诵受持系心勿忘。亦于他人广为宣说。此诸痔病悉得除殄。所谓风痔热痔癊痔三合痔。血痔腹中痔鼻内痔。齿痔舌痔眼痔耳痔。顶痔手足痔脊背痔粪门痔。遍身支节所生诸痔。如是痔瘘悉皆干燥。堕落消灭必瘥无疑。皆应诵持如是神咒。即说咒曰。</p>
<p style="text-align: left">　　怛侄他頞阑帝頞蓝谜室利鞞室里室里磨羯失质三婆跋睹莎诃</p>
<p style="text-align: left">　　阿难陀于此北方有大雪山王。中有大莎罗树名曰难胜。有三种华。一者初生二者<a>圆满</a>。三者干枯。犹如彼华干燥落时。我苾刍所患诸痔病亦复如是。勿复血出亦勿脓流。永除苦痛悉皆平复即令干燥。又复若常诵此经者。得<a>宿命</a>住智能忆过去七生之事。咒法成就莎诃。又说咒曰。</p>
<p style="text-align: left">　　怛侄他苫谜苫谜捨苫谜苫没泥（去）捨苫泥莎诃</p>
<p style="text-align: left">　　佛说是经已。时具寿阿难陀及诸大众。皆大<a>欢喜</a>信受奉行。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>