<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说无上处经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说无上处经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说无上处经</strong></p>
<p style="text-align: left">　　如是我闻。一时佛在舍卫国祇树给孤独园。尔时<a>世尊</a>告诸<a>比丘</a>。有三无上处。汝等谛听。当为汝说。诸比丘白佛。唯然受教。佛告比丘。三无上处者。一佛无上处。二法无上处。三僧无上处。若诸众生。两足四足无足多足。若色无色。想无想。非想非无想。如来于中说无上处。诸比丘。若有众生能于佛无上处。起信向心者。于<a>天人</a>中。得无上果报。诸比丘。是名初无上处。复次诸比丘。于有为无为色无色法离欲法。为无上处。诸比丘。若有众生。能于此法无上处。起信向心者。于天人中。得无上果报。诸比丘。是名第二无上处。复次诸比丘。僧无上处者。若僧若群若丛聚若徒众中。如来<a>弟子</a>僧。为无上处。诸比丘。若有众生。能于此僧无上处。起信向心者。于天人中。得无上果报。是名三无上处。时诸比丘。闻佛所说。<a>欢喜</a>奉行。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>