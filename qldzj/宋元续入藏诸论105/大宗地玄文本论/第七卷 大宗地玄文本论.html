<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第七卷 大宗地玄文本论' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第七卷 大宗地玄文本论</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第七卷 大宗地玄文本论</strong></p>
<p style="text-align: left">
	　　系缚地地品类不吉祥道路大决择分第二十七</p>
<p style="text-align: left">
	　　如是已说摩诃宝轮王广大<a>圆满</a>无上地地大决择分。次当说系缚地地品类不吉祥道路大决择分。其相云何。偈曰。</p>
<p style="text-align: left">
	　　系缚道路中亦有金刚位</p>
<p style="text-align: left">
	　　依位立转相则有四种法</p>
<p style="text-align: left">
	　　谓能所障果如是四种法</p>
<p style="text-align: left">
	　　皆悉有为量<a>如法</a>应观察</p>
<p style="text-align: left">
	　　论曰。就系缚地地品类不吉祥道路分中。亦有五十一金刚位。依此诸位建立转相。有四种法。云何为四。一者能证智法。二者所证理法。三者障碍事法。四者证得果法。是名为四。如是四法皆有为量。应审思择。如偈系缚道路中亦有金刚位依位立转相则有四种法。谓能所障果如是四种法皆悉有为量如法应观察故。如是四法各有几数。其转形相当如何耶。偈曰。</p>
<p style="text-align: left">
	　　各有二种法谓本始体相</p>
<p style="text-align: left">
	　　生灭及增减转相唯上上</p>
<p style="text-align: left">
	　　论曰。四种法中各有二种。云何二智。一者本古性德智。二者始今起德智。是名为二。云何二理。一者体有实理。二者相有实理。是名为二。云何二障。一者本生本生障。二者本灭本灭障。是名为二。云何二果。一者增长功德果。二者损减过患果。是名为二。如偈各有二种法。谓本始体相生灭及增减故<a>修行</a>转相唯上上故。如偈转相唯上上故。障治证果对量差别。形相如何。偈曰。</p>
<p style="text-align: left">
	　　本生体增对始灭相减对</p>
<p style="text-align: left">
	　　从多亦通了如法应观察</p>
<p style="text-align: left">
	　　论曰。本古性德智。断除本生本生障。证得体有实理。成就增长功德果。如偈本生体增对故。始今起德智。断除本灭本灭障。证得相有实理。成就损减过患果。如偈治灭相减对故。如是四法。五十一种真金位中皆悉具足。应审思择。唯一向转俱种转耶。俱种转故。如偈从多亦通了如法应观察故。生灭二障业用差别。形相如何。偈曰。</p>
<p style="text-align: left">
	　　本主生灭时胜生胜灭故</p>
<p style="text-align: left">
	　　论曰。功德善根出兴。对治转胜出兴。转胜对灭作逆事故。如偈本主生灭时胜生胜灭故。故大金刚山宝海会众修多罗中。作如是说。复次文殊师利。汝前所问。云何名为诸法无常一道一种。第一转门者。以四无常故。我作如是唱。云何为四。一者智无常。二者理无常。三者无常无常。四者上果无常。是名为四。文殊师利。言智无常者。断烦恼故。言理无常者。智所证故言无常。无常者。被断除故。言果无常者。待因力故。乃至广说故。</p>
<p style="text-align: left">
	　　系缚地地自然本王摩诃[糸*為]品大决择分第二十八</p>
<p style="text-align: left">
	　　如是已说系缚地地品类不吉祥道路大决择分。次当说系缚地地自然本王摩诃[糸*為]品大决择分。其相云何。偈曰。</p>
<p style="text-align: left">
	　　自然本王中有为无为法</p>
<p style="text-align: left">
	　　具足圆满转此中具上下</p>
<p style="text-align: left">
	　　论曰。就自然本王摩诃[糸*為]品分中。则有二转。云何为二。一者有为转。二者无为转。是名为二。如偈自然本王中有为无为法具足圆满转故。亦有二转。云何为二。一者上转。二者下转。是名为二。如偈此中具上下故。有为无为各有几数。上下转相当如何耶。偈曰。</p>
<p style="text-align: left">
	　　无为唯有一有为有二种</p>
<p style="text-align: left">
	　　如次实本始上下无为主</p>
<p style="text-align: left">
	　　出生二有为转胜广大转</p>
<p style="text-align: left">
	　　论曰。无为有一。有为有二。一谓有实故。二谓本始故。如偈无为唯有一。有为有二种。如次实本始故。如是三法五十一种金刚位中亦上亦下增长功德转相。云何谓上时中。一一位位无为法主。皆悉各各出生增长一万本始清妙觉慧其下时中。一一位位皆悉各各二亿本始清妙觉慧具足圆满出生增长。如是如是如如上下至小无量。如说本存眷属亦尔。如偈上下无为主出生二有为转胜广大转故。如其次第。增数应知。品地经论修多罗中。作如是说。<a>世间</a>藏地本王海中。无常功德众多无数。<a>常住</a>功德其数微少。是故说言世间藏地乃至广说故。</p>
<p style="text-align: left">
	　　自然本王广大转地无障无碍俱行道路大决择分第二十九</p>
<p style="text-align: left">
	　　如是已说系缚地地自然本王摩诃[糸*為]品大决择分。次当说自然本王广大转地无障无碍俱行道路大决择分。其相云何。偈曰。</p>
<p style="text-align: left">
	　　本王道路中依位渐渐转</p>
<p style="text-align: left">
	　　一主生二伴至中无量故</p>
<p style="text-align: left">
	　　数变皆悉通如法应观察</p>
<p style="text-align: left">
	　　论曰。就自然本王广大转地无障无碍俱行道路分中。依五十一位。如其次第亦上亦下渐渐转行。无为法主生二有为。若上若下增中无量数。至中无量变故。如偈本王道路中依位渐渐转一主生二伴至中无量故数变皆悉通如法应观察故。部宗花品修多罗中。作如是说。行藏海中有一常德其数无量。行藏海中有二无常功德品类其数无量。亦升亦捚涫?蘖俊Ｄ酥凉闼倒省		

	
	

		</div></div><hr><script charset='utf-8' src='../../js/footer.js'></script></body></html>