<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛母般若波罗蜜多圆集要义论' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛母般若波罗蜜多圆集要义论</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛母般若波罗蜜多圆集要义论</strong></p>
<p style="text-align: left">　　归命妙吉祥童真<a>菩萨</a>摩诃萨等。</p>
<p style="text-align: left">　　般若等成就无二智如来</p>
<p style="text-align: left">　　彼中义相应彼声教道二</p>
<p style="text-align: left">　　依止及作用事业同起修</p>
<p style="text-align: left">　　分别相及罪称赞如次说</p>
<p style="text-align: left">　　具信以为体师资互证说</p>
<p style="text-align: left">　　说时说处等得自量成就</p>
<p style="text-align: left">　　<a>说法</a>者应知<a>世间</a>时处二</p>
<p style="text-align: left">　　说者有同证然后得如量</p>
<p style="text-align: left">　　一切如是集我闻等所说</p>
<p style="text-align: left">　　和合如是义最上三十二</p>
<p style="text-align: left">　　分别十六相空如其次第</p>
<p style="text-align: left">　　八千颂中说了异方便说</p>
<p style="text-align: left">　　今此八千颂如说义无减</p>
<p style="text-align: left">　　随所乐颂略如是义如说</p>
<p style="text-align: left">　　菩萨我不见此说实寂默</p>
<p style="text-align: left">　　能受内诸事彼说即为空</p>
<p style="text-align: left">　　色及色自性此说亦复空</p>
<p style="text-align: left">　　此等外诸处所受分皆止</p>
<p style="text-align: left">　　色等相彼身安住及相离</p>
<p style="text-align: left">　　向义若彼见彼内即无实</p>
<p style="text-align: left">　　彼诸内空性自性亦复空</p>
<p style="text-align: left">　　所有识相种即起我悲智</p>
<p style="text-align: left">　　不生亦不灭有情此等明</p>
<p style="text-align: left">　　有情<a>生死</a>欲彼说即为空</p>
<p style="text-align: left">　　<a>佛法</a>不可见菩萨法亦然</p>
<p style="text-align: left">　　此等如所说空彼十力等</p>
<p style="text-align: left">　　别别所有法此说遍计性</p>
<p style="text-align: left">　　彼胜义非有诸法如是说</p>
<p style="text-align: left">　　彼我等见断大士毕竟作</p>
<p style="text-align: left">　　而彼人<a>无我</a>佛一切处说</p>
<p style="text-align: left">　　一切法不生此所说亦然</p>
<p style="text-align: left">　　宣说法无我一切处实说</p>
<p style="text-align: left">　　有罪及无罪不增亦不减</p>
<p style="text-align: left">　　诸有为无为所有诸善止</p>
<p style="text-align: left">　　诸善空性中彼出亦无尽</p>
<p style="text-align: left">　　此遍计分别彼普摄为空</p>
<p style="text-align: left">　　十种心散乱心散乱异处</p>
<p style="text-align: left">　　愚不得相应无二智不成</p>
<p style="text-align: left">　　彼止息互相为能所对治</p>
<p style="text-align: left">　　于般若教中彼圆集所说</p>
<p style="text-align: left">　　若有菩萨有此无相分别</p>
<p style="text-align: left">　　散乱止息师说彼世俗蕴</p>
<p style="text-align: left">　　此八千颂等从初语次第</p>
<p style="text-align: left">　　至了毕皆止说无相分别</p>
<p style="text-align: left">　　因言不如是此唯说事相</p>
<p style="text-align: left">　　梵网等经中知一切如理</p>
<p style="text-align: left">　　菩萨我不见而此等广大</p>
<p style="text-align: left">　　<a>世尊</a>此止遣有相分别乱</p>
<p style="text-align: left">　　若不见彼名境界行亦然</p>
<p style="text-align: left">　　彼蕴一切处皆不见菩萨</p>
<p style="text-align: left">　　此止遣遍计普摄此所说</p>
<p style="text-align: left">　　乘一切智因慧分别诸相</p>
<p style="text-align: left">　　般若波罗蜜说三种依止</p>
<p style="text-align: left">　　谓遍计依他及圆成实性</p>
<p style="text-align: left">　　无此等说句一切遍计止</p>
<p style="text-align: left">　　幻喻等见边此说依他性</p>
<p style="text-align: left">　　有四种清净说圆成实性</p>
<p style="text-align: left">　　般若波罗蜜佛无别异说</p>
<p style="text-align: left">　　十分别散乱对治如次说</p>
<p style="text-align: left">　　此三种知已若即若离说</p>
<p style="text-align: left">　　如初语圆成依他及遍计</p>
<p style="text-align: left">　　无相分别色彼散乱止遣</p>
<p style="text-align: left">　　彼佛亦菩提不见说者等</p>
<p style="text-align: left">　　至了毕此知止遣遍计性</p>
<p style="text-align: left">　　自性空彼色俱相何所有</p>
<p style="text-align: left">　　此别异语中了知已彼止</p>
<p style="text-align: left">　　此不空故空如是语所说</p>
<p style="text-align: left">　　诸毁谤分别一切说皆止</p>
<p style="text-align: left">　　如幻亦然佛彼如梦亦然</p>
<p style="text-align: left">　　如是如次知智语边决定</p>
<p style="text-align: left">　　诸同等所作此说佛如幻</p>
<p style="text-align: left">　　幻喻等言等此说依他性</p>
<p style="text-align: left">　　若诸异生智彼自性清净</p>
<p style="text-align: left">　　故说彼佛言菩萨亦如佛</p>
<p style="text-align: left">　　自性自色覆彼无明因作</p>
<p style="text-align: left">　　如幻别异现果如梦弃舍</p>
<p style="text-align: left">　　无二别异说果等定毁谤</p>
<p style="text-align: left">　　毁谤诸分别彼毁谤此说</p>
<p style="text-align: left">　　色空非和合彼互相违碍</p>
<p style="text-align: left">　　无色无空名色相自和合</p>
<p style="text-align: left">　　此一性分别对治种种性</p>
<p style="text-align: left">　　空不异彼色彼空何所有</p>
<p style="text-align: left">　　此无实所现彼无明所起</p>
<p style="text-align: left">　　此无实能表彼说无明故</p>
<p style="text-align: left">　　此如是说色般若波罗蜜</p>
<p style="text-align: left">　　无二二如是二分别对治</p>
<p style="text-align: left">　　如理言净性亦然不可得</p>
<p style="text-align: left">　　性无性违等种种性定见</p>
<p style="text-align: left">　　说此色唯名真实无自性</p>
<p style="text-align: left">　　彼自性分别容受即当止</p>
<p style="text-align: left">　　色及色自性空如先所说</p>
<p style="text-align: left">　　彼自性俱相分别此止遣</p>
<p style="text-align: left">　　不生不灭等所有诸法观</p>
<p style="text-align: left">　　佛言若散异彼差别分别</p>
<p style="text-align: left">　　虚假名言等彼法若分别</p>
<p style="text-align: left">　　声义二非合彼非自性意</p>
<p style="text-align: left">　　般若波罗蜜佛菩萨亦然</p>
<p style="text-align: left">　　此所说唯名离实义分别</p>
<p style="text-align: left">　　所有声义止此非事止遣</p>
<p style="text-align: left">　　如是余亦知语中义决定</p>
<p style="text-align: left">　　此无所得正一切名实知</p>
<p style="text-align: left">　　如义性如是不止遣彼声</p>
<p style="text-align: left">　　<a>须菩提</a>二离声声义如是</p>
<p style="text-align: left">　　菩萨无有名我见此有说</p>
<p style="text-align: left">　　般若波罗蜜语无决定生</p>
<p style="text-align: left">　　伺察唯智者此义微妙慧</p>
<p style="text-align: left">　　相续义除遣若别义分别</p>
<p style="text-align: left">　　般若波罗蜜彼言说如响</p>
<p style="text-align: left">　　总略如是义般若等依止</p>
<p style="text-align: left">　　如是义循环复别义依止</p>
<p style="text-align: left">　　般若波罗蜜正摄八千颂</p>
<p style="text-align: left">　　彼所得福蕴皆从般若生</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>