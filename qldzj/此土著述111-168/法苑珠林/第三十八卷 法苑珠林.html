<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三十八卷 法苑珠林' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三十八卷 法苑珠林</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三十八卷 法苑珠林</strong></p>
<p style="text-align: left">
	　　敬塔篇第三十五之二</p>
<p style="text-align: left">
	　　故塔部第六</p>
<p style="text-align: left">
	　　依像法决疑经云。造新不如修故。作福不如避祸。斯言验矣。或有村坊坟塔故寺伽蓝堂殿朽坏舍屋崩摧。席扇蓬户靡隔烟尘。瓮牖茅茨无掩霜露。是以门墙凋毁粪秽盈阶。路绝人踪。僧徒漂寄不修不饰。日就衰羸。造罪造愆无时暂舍。夜暗灯烛本自无闻。昼日幡华元来非见。堂绝梵呗炉停海檀。遂使恶鬼效灵善神舍卫。伽蓝无固直为僧徒慢惰<a>佛法</a>既衰。亦由白衣无敬。此而不忧更欲何求。</p>
<p style="text-align: left">
	　　又宝梁经云。有一贤者。面上有国王文理。相师见已嫁女与之。后时贤者入僧寺中杖侍伽蓝。生憍慢故失国王文理堕大<a>地狱</a>。</p>
<p style="text-align: left">
	　　又萨遮经云。或嫌塔寺及诸形像妨碍送置余处者。如是恶人。摄在恶逆众生分中。上品治之。</p>
<p style="text-align: left">
	　　又十轮经云。若破寺杀害<a>比丘</a>。其人寿终支节皆疼。多日不语死堕阿鼻地狱。具受诸苦又三千威仪云。扫塔上有五事。一不得着履上。二不得背佛扫塔。三不得取上善土持下弃。四不当下佛像上故华。五当旦过澡手自持净巾还拭佛像。复有五事。一当先洒地。二当使调。三当待燥。四不逆扫。五不得逆风扫。复有五事。一不得去善土。二当自手拾。草三当取中土转着。下处四不得令四角扫处有迹。五扫塔前。六步使净(此据事务故限约六步若事闲豫多扫弥善也)</p>
<p style="text-align: left">
	　　又<a>正法</a>念经云。若有众生净心供养众僧扫如来塔。命终生意躁天。身无骨肉亦无污垢。香气能熏一百由旬。其身净洁犹如明镜。</p>
<p style="text-align: left">
	　　又正法念经云。若有众生识于<a>福田</a>。见有佛塔风雨所坏。若僧房舍。以福德心涂饰治补。复教他人令治故塔。命终生白身天。其身鲜白入珊瑚林。与诸天女五欲自娱。业尽还退。若生人中其身鲜白。</p>
<p style="text-align: left">
	　　又杂宝藏经云。若扫僧房一阎浮提地。不如扫佛塔一手掌(成论亦同)</p>
<p style="text-align: left">
	　　又撰集百缘经云。扫地得五功德。一自除心垢。二除他垢。三去憍慢。四调伏心。五增长功德得生善处。</p>
<p style="text-align: left">
	　　又无垢清净女问经云。扫地得五功德。一自心清净他人见生净心。二为他爱。三天心<a>欢喜</a>。四集端正业。五命终生善道天中。又<a>沙弥</a>威仪经云。扫地有五法。一不得背人。二不得逆扫。三当令净。四不得有迹。五当即畚弃。又增一经云。扫佛塔有五法。一水洒地。二除去瓦石。三平正其地。四端意扫地。五除去秽恶地既净已。随能持一枝香华散布地上供养得福无量。故华严偈云。</p>
<p style="text-align: left">
	　　散华庄严净光明庄严妙华以为帐</p>
<p style="text-align: left">
	　　散众杂华遍十方供养一切诸如来</p>
<p style="text-align: left">
	　　又百缘经云。昔佛在世时。与诸比丘到殑伽河边。见一故塔毁落崩坏。比丘问佛此是何塔。朽故乃尔。佛告比丘。此贤劫中波罗柰国梵摩达王。正法治化。唯无子息。祷祀诸神求索有子。困不能得。时王国中有一池水生一莲华。其华台中有一童子结跏趺坐。有三十二相八十种好。口出优钵罗华香。身诸毛孔出栴<a>檀香</a>。王及妃姤见甚欢喜。即抱还宫养育渐大。随其行处莲华承足。因香立字栴檀香。后寤非常成辟支佛。身升<a>虚空</a>作十八变。寻入<a>涅槃</a>。王收<a>舍利</a>起塔供养。是彼塔耳。比丘问佛。宿殖阿福受斯果报。佛告比丘乃往过去拘楼孙佛时有长者子。甚好淫色。见一淫女心生愖着。无财可与。遂至塔中盗华与之。乃共夜宿。晓即身体生其恶疮。痛不可言。唤医疗治。医占云。须牛头栴檀用涂疮上可得除愈。时长者子即卖家宅得于金钱满六十万。寻用买香正得六两。拟用涂疮。心自思惟。即语医言。我今所患乃是心病。即持所买牛头栴檀。捣以为末。入其塔中发誓愿言。如来往昔修诸苦行。誓度众生除其厄难。我今此身堕一生数。唯愿<a>世尊</a>。慈悲怜愍除我此患。作是誓已用香涂塔。以偿华价。至心供养求哀忏悔。疮寻得差。身诸毛孔有栴檀香。闻此香已欢喜<a>礼拜</a>发愿而去。缘是功德不堕恶道。天上人中常受快乐。随其行处莲华承足。身诸毛孔常有香气。是故智者当作是学。</p>
<p style="text-align: left">
	　　又小法灭尽经云。后劫火起时。曾作伽蓝所不为火焚。乃至金刚界为上台也。</p>
<p style="text-align: left">
	　　又<a>菩萨</a>本行经云。昔佛在世时告五百阿<a>罗汉</a>。汝等各说前世宿行所作功德。今得值我得道因缘。时有阿罗汉。名婆竭多梨。即从坐起白佛言。世尊。我念过去无央数劫有佛出世。号曰定光。入涅槃后分布舍利起塔供养。法欲末时有一贫人。无方自济卖薪为业。向泽采薪。遥见泽中有一塔寺。甚为巍巍。即到塔边瞻睹形像欢喜作礼。唯见狐狼飞鸟走兽止宿之处。草木荆棘不净满中。迥绝无人复无行迹。无供养者。贫人睹见心中怆然。而不晓知如来神德。但以欢喜诛伐草木扫除不净。扫讫欢喜绕之八匝作礼而去。缘此功德命终之后生光音天。众宝宫殿光明晃煜。于诸天中巍巍最胜不可计量。尽其天寿而后复百返作转轮王。七宝自然王四天下。后复寿尽常生国王大姓长者家。<a>财富</a>无量。颜容端正殊妙无双。人见欢喜无不爱敬。欲行之时道路自净。虚空之中雨散众华。婆竭多言。昔贫人者今我身是。由昔扫塔生处自然。一阿僧祇九十劫中不堕恶道。天上人间富贵尊荣封受自然快乐无极。今最后身值释迦佛。舍豪<a>出家</a>得阿罗汉。三明六通具八<a>解脱</a>。若有人能于佛法僧少作微善如毛发许。所生之处受报弘大无有穷尽。</p>
<p style="text-align: left">
	　　又譬喻经说。只陀太子昔毗婆尸佛时。布施一奴一婢给扫寺庙。缘此功德世世常得七宝宫宅。门户两边常有自然金银男女擎持宝钵。满中七宝取无穷尽。夜中常有自然天兵五百余骑。卫护其舍。无敢近者。轮王七宝者。一金轮宝。二白象宝。三绀马宝。四神珠宝。五玉女宝。六主藏臣宝。七主兵神宝。</p>
<p style="text-align: left">
	　　又杂宝藏经云。昔舍卫国中有一长者。造立塔寺。后时命终生忉利天。其妇昼夜追忆夫故愁忧苦恼。以忆夫故常扫治夫所造塔寺。夫下观见即来妇所。问讯安慰而语之言。汝忆我故大忧愁耶。妇即语言。汝为是谁。天寻答言。我是汝夫。以作塔寺功德因缘得生天。见汝忆我修治塔寺。故来汝所。妇言。近我。夫则答言。人身臭秽不复可近。汝复欲得为我妻者。勤供佛僧修扫塔寺。愿生我天。若得生天我必当还以汝为妻。妇用夫语。作诸功德发愿生天。其后命终得生天上。还为夫妇。夫妇相将来至佛所。佛为<a>说法</a>。夫妇并得须陀洹果。既得果已还归天上。</p>
<p style="text-align: left">
	　　又分别功德论云。昔舍卫城中有夫妇二人。而无子息。夫妇精进信敬三宝时妇蚤亡。由信敬故生忉利天。以为天女。面首端正天中少比。天女自念。我极端正。今此<a>世间</a>谁任我夫。便以天眼观见本夫。今已出家年老暗短专信而已。常勤扫除塔庙善业。见其扫塔必应生天。天女寻下。光明照曜住其夫前。比丘见已问其因缘。天女答曰。我是君妇。今为天女。我观天上无任我夫。见君精进常勤扫塔。必应生天。若得生天愿同一处还为我夫。是以故来陈其情状。白意已讫还归天上。时夫比丘见此事已。从是以后倍加精进。修补塔庙积功转胜。应生第四兜率天上。天女忆夫复来语言。君福转胜应生兜率天。我今不复得君为夫。语讫还去。比丘闻已倍加精进。遂获得阿<a>罗汉果</a>。三明六通具八解脱。</p>
<p style="text-align: left">
	　　又百缘经云。佛在世时。迦毗罗城中有一长者。财宝无量。其妇生一儿。端正殊妙见者敬仰。渐大见佛得阿罗汉果。尔时世尊告诸比丘。乃往过去九十一劫有毗婆尸佛。入涅槃后有王名槃头末帝。收取舍利造四宝塔而供养之。其后小毁。有童子入塔见此破处。和颜悦色集唤众人共涂治塔。发愿而去。缘是功德九十一劫不堕地狱畜生饿鬼。天上人中受乐无极。常为<a>天人</a>所见敬仰。乃至今值于我。为诸人所见敬仰出家得道。闻佛所说欢喜奉行。</p>
<p style="text-align: left">
	　　颂曰。</p>
<p style="text-align: left">
	　　遗身八万塔宝饰高百丈</p>
<p style="text-align: left">
	　　仪凤异灵乌金盘代仙掌</p>
<p style="text-align: left">
	　　积栱承雕角高檐挂树网</p>
<p style="text-align: left">
	　　宝地若池沙风铃如积响</p>
<p style="text-align: left">
	　　刻削生千变丹青图万像</p>
<p style="text-align: left">
	　　烟霞时出没神仙乍来往</p>
<p style="text-align: left">
	　　晨雾半层生飞幡接云上</p>
<p style="text-align: left">
	　　游霓不敢息翔鹍讵能仰</p>
<p style="text-align: left">
	　　圣变无穷瑞感福岂三两</p>
<p style="text-align: left">
	　　愿假舟航末<a>彼岸</a>谁为广</p>
<p style="text-align: left">
	　　感应缘(略引二十一验)</p>
<p style="text-align: left">
	　　西晋会稽鄮县塔&nbsp;东晋金陵长干塔&nbsp;石赵青州东城塔&nbsp;姚秦河东蒲阪塔&nbsp;周岐州岐山南塔&nbsp;周瓜州城东古塔&nbsp;周沙州城内大乘寺塔&nbsp;周洛州故都西塔&nbsp;周凉州姑臧故塔&nbsp;周甘州删丹县故塔&nbsp;周晋州霍山南塔&nbsp;齐代州城东古塔&nbsp;隋益州福感寺塔&nbsp;隋益州晋源县塔&nbsp;隋郑州超化寺塔&nbsp;隋怀州妙乐寺塔&nbsp;隋并州净明寺塔&nbsp;隋并州榆社县塔&nbsp;隋魏州临黄县塔&nbsp;统明神州山川并海东塔&nbsp;杂明西域所造之塔。</p>
<p style="text-align: left">
	　　右前二十一塔。并是如来在日行化乞食。因有童子戏弄沙土以为米面。宿祐冥会。以土面施佛。佛感渠善心为受涂地。记此童子。吾灭度后一百年满。有王出世号。为阿育作铁轮王王阎浮提。一切鬼神并皆。臣属。且使空中地下四十里内所有鬼神。开前八塔。所获舍利役诸鬼神。于一日一夜一亿家施一塔。广计有八万四千塔。具如上经。故不备载。今惟此神州即是东境。故此汉地案诸典籍寻访有二十塔。并是育王所造。若更具引。佛法东流。已来道俗所造感通者。则有百千。且述育王二十一塔内。逐要感征。同见闻者略述二十一条。余之不尽者。备如广传。</p>
<p style="text-align: left">
	　　初西晋会稽鄮县塔寺。今在越州东三百七十里。鄮县界。东去海四十里。在县东南七十里。南去吴村二十五里。案前传云。晋太康二年有并州离石人刘萨何者。生在田家弋猎为业。得病死苏。见一胡僧语何曰。汝罪重应入地狱。吾悯汝无识且放。今洛下齐城丹阳会稽。并有古塔及浮江石像。悉阿育王所造。可勤求礼忏得免此苦。既醒之后。改革前习。出家学道。更名慧达。如言南行至会稽。海畔山泽处处求觅莫识基绪。达悲塞烦冤投造无地。忽于中夜闻土下钟声。即迁记其处剡木为刹。三日间忽有宝塔及舍利从地踊出。灵塔相状青色似石而非石。高一尺四寸。方七寸。五层露盘似西域于阗所造。面开窗子。四周天金。中悬铜磬。每有钟声。疑此磬也。绕塔身上并是诸佛菩萨金刚圣僧杂类等像。状极微细瞬目注睛。乃有百千像现。面目手足咸具备焉。斯可谓神功圣迹非人智所及也。今在大木塔内。于八王日舆巡邑里。见者莫不下拜<a>念佛</a>生善。斋戒终身。其舍利者在木塔底。其塔左侧多有古迹。</p>
<p style="text-align: left">
	　　塔侧诸暨县越旧都之地也。以句章勤鄮剡等四县为之诸暨。东北一百七里大部。乡有古越城。周回三里。地记云。越之中叶在此为都。离宫别馆遗基尚在。悉生豫章。多在门阶之侧。行位相当森竦可爱。风雨晦朔。犹闻钟磬之声。百姓至今多怀肃敬。其迹繁矣。</p>
<p style="text-align: left">
	　　舆志云。阿育释迦<a>弟子</a>。能役鬼神。一日夜于天下造佛骨宝塔八万四千。皆从地出。案晋<a>沙门</a>竺慧达云。东方两塔。一在于此。一在彭城。今魅陵长干又是其一。则有三矣。今以经验。亿家造一塔。计此东夏理多不疑。且见杨越即有二塔。广统九域故有隐之。</p>
<p style="text-align: left">
	　　会稽记云。东晋承相王导云。初过江时。有道人神采不凡。言从海来相造。昔与育王共游鄮县。下真舍利起塔镇之。育王与诸真人捧塔飞行虚空入海。诸弟子攀别一时俱堕化为乌石。石犹人形。其塔在铁围山也。太守褚府君云。海<a>行者</a>述。岛上有聚乌石作道人形。颇有衣服。褚令凿取将视之。石文悉如<a>袈裟</a>之状。</p>
<p style="text-align: left">
	　　梁祖普通三年。重其古迹建木浮图。堂殿房廊周环备满。号阿育王寺。四面山绕林竹葱翠。华卉间发飞走相娱。实闲放者之佳地也。有碑颂之。著作郎顾胤祖文。</p>
<p style="text-align: left">
	　　寺东南三里山上有佛右足迹。寺东北三里山头有佛左足迹。二所现于石上莫测其先。寺北二里有圣井。其实深池中有鳗[魚*黎]鱼。俗号为鱼菩萨也。人至井所礼拜。鱼随声出。至隋末贼过伪礼鱼现。贼便以刀斫之。因断鱼尾。自尔潜隐虽唤不出。时有至心邀请礼拜者。但毸??选３跤幸簧?潘?蠢瘛４λ?牧菇?澄?选Ｓ幸焕侠鸦冀爬次?焓潮闳ァＨ杖杖缡恰９种?Ｈズ笏窖澳巳氤啬谛Ａ考词浅赜闼??病Ｆ渌?橐焱??灰弧４舐晕?鸲嘞质ド?Ｈ扑?械烂肯θ坏啤Ｓ诠庥爸邢中卧诒谛???小Ｇ伊惺?酢６嘣虼史选		

	
	

		</div></div><hr><script charset='utf-8' src='../../js/footer.js'></script></body></html>