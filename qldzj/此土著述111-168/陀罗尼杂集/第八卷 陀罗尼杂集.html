<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 陀罗尼杂集' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 陀罗尼杂集</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第八卷 陀罗尼杂集</strong></p>
<p style="text-align: left">
	　　佛说六字大陀罗尼经一品。</p>
<p style="text-align: left">
	　　佛说檀特罗麻油述神咒经一品。</p>
<p style="text-align: left">
	　　阿夷驺咒病经一首。</p>
<p style="text-align: left">
	　　佛说咒六字神王经一品。</p>
<p style="text-align: left">
	　　尼乾陀天所说生难咒一首。</p>
<p style="text-align: left">
	　　大<a>自在</a>天王所说咒名摩醯首罗天一首。</p>
<p style="text-align: left">
	　　大自在天及其眷属所说咒一首。</p>
<p style="text-align: left">
	　　大神仙所说咒一首。</p>
<p style="text-align: left">
	　　阿修罗天神断注不得还着病人咒一首。</p>
<p style="text-align: left">
	　　大神仙赤眼咒牙齿[虫*登]经一首。</p>
<p style="text-align: left">
	　　梵天咒句文一首。</p>
<p style="text-align: left">
	　　一大梵天女尚衢梨所说咒一首。</p>
<p style="text-align: left">
	　　<a>甘露</a>天说一切毒咒一首。</p>
<p style="text-align: left">
	　　大梵天说甘露咒能使毒气入地一首。</p>
<p style="text-align: left">
	　　甘露梵天女阿婆耆说一切毒咒一首。</p>
<p style="text-align: left">
	　　<a>观世音菩萨</a>说陀罗尼咒一首。</p>
<p style="text-align: left">
	　　咒疫病文一首。</p>
<p style="text-align: left">
	　　咒痈肿文一首。</p>
<p style="text-align: left">
	　　佛说摩尼罗檀咒经一品。</p>
<p style="text-align: left">
	　　佛说神水咒经一首。</p>
<p style="text-align: left">
	　　梵天王释提桓因神咒一首。</p>
<p style="text-align: left">
	　　四天王神咒一首。</p>
<p style="text-align: left">
	　　六字大陀罗尼咒经</p>
<p style="text-align: left">
	　　如是我闻。一时婆伽婆住王舍城耆阇崛山中。与大<a>比丘</a>众五百人俱。尔时长老阿难。为旃陀梨女咒术所收。尔时长老阿难白佛言。<a>世尊</a>我今强为他收去。婆伽婆我今强为他收去修伽陀。尔时婆伽婆告长老阿难言。汝来阿难汝莫惊怖。阿难汝当受持六字大陀罗尼咒。为令四众利益安隐安乐吉祥行故而说咒曰。</p>
<p style="text-align: left">
	　　斯(须何反)地(除余反)梯(吐稽反)昙(徒绀反)荼(徒嫁反)隶般荼(徒嫁反)隶葛啰驰(除奇反)稽由隶萨帝婆帝耶赊婆帝底阇婆帝频头摩帝。</p>
<p style="text-align: left">
	　　阿难是咒能令宿食不消寻得消化能除吐下等病。能除风病热病冷病杂病。能灭一切诸邪咒术。能灭起尸能灭一切形像厌蛊。阿难若有人知此神咒姓名者。彼人则不怖畏王难不怖畏怨敌难。不怖畏贼难不怖畏火难。不怖畏水难。若于城邑聚落及在旷野悉无所畏。亦不为他人伺求其过无过可说。若食毒药毒不能害转为利益。阿难此六字大陀罗尼咒。乃是七三藐三<a>佛陀</a>所说亦是梵王娑婆主所说。释提桓因四大天王所说。亦皆<a>随喜</a>破诸咒术。消伏起尸一切形像厌蛊皆悉破坏断灭。长老阿难。闻佛所说<a>欢喜</a>奉行。</p>
<p style="text-align: left">
	　　佛说檀特罗麻油述神咒经</p>
<p style="text-align: left">
	　　佛在摩竭国因妙旧山中。时佛子罗云。随佛在山中。罗云夜卧为鬼神所娆惊起。明日至佛所前为佛作礼。却在一面树下坐。罗云以手扶颊。低头不乐默然不语。佛即问罗云。何为低头扶颊如恐怖。罗云言我昨夜卧。为鬼神所娆。佛语罗云。天下或有山神娆人。或有道沟边鬼神娆人。或星死鬼神娆人。或善死鬼神娆人来欲试人经道恐人。欲知其心坚软。佛语罗云。汝取佛壁后鬼神咒经。后当有鬼神来娆汝者。持是诸鬼神名字。以慈念说之。</p>
<p style="text-align: left">
	　　阿波竭灯证竭无多萨嘻迟治波治波迦罗虽陵无因轮无因提罗脂轮无汉沙无振轮无宋迦罗和林罗波耶越罗檀特罗。</p>
<p style="text-align: left">
	　　佛言。是为檀特罗经。佛故为诸<a>弟子</a>结此咒经。佛告诸弟子。若有急者当读诵之。鬼神傥来娆人。常持慈心净心哀心。还自视五藏。佛结是经。日月常恐堕地。佛语终不有异。今佛说是檀特罗经结说已。生人欲来娆人不得。山神亦不得娆人。道沟中鬼神亦不得娆人。星死鬼神亦不得娆人。善死鬼神亦不得娆人。闻是语已火为不然饮食得毒毒为不行。恶人欲来杀害刀为不伤。溺深水中水为不没难。郡有四子拥护人行空闲处。若行县邑村中若行大国中。若对若会若大坐。耆老中伴侣。行步中坐卧中。其有蛊道家者。向读是经蛊道为不复行。佛即为罗云说已。使罗云。为诸比丘<a>比丘尼</a>优婆塞优婆夷及诸弟子。皆读诵之便说此偈。</p>
<p style="text-align: left">
	　　摩那叉阿婆叉伽罗婆叉摩摩那叉叉婆叉摩他叉那茶叉那茶睺毗婆那茶佉偈那茶阿茶那茶拘那茶波利拘萨那吒那茶那茶富利忧多罗那茶迦毗那茶军阇那茶阿目伽那茶遮婆婆罗那茶佉伽婆罗那茶不迦罗那茶与婆罗律陀那茶三三摩罗那茶尸利罗那茶憍呾吒呾罗摩卢多佉婆题佛叉婆坻赖殊堕慢那赖殊婆诃那弗坻珊坻逻罗阇堕摩摩耆婆阿涅那阿婆呵。</p>
<p style="text-align: left">
	　　阿夷驺咒病经</p>
<p style="text-align: left">
	　　听我所<a>说法</a>师行。名阿夷驺。在一<a>世间</a>皆受我说当欢喜。波沙彼梨山名为伊摩惟尼梨梨。有女名为优梨伊被罗梨有得道者未得道者。闻我说者可得<a>解脱</a>。有一树名波阿罗那沙尼。时有一道人在树下坐。会诸鬼神使者主诸鬼神。惟波阿梨疾去疾去。莫疾来还。我朝未食莫得恼我。日且欲转我食以后鬼神便死。不随我语者我取卿曹。如芒蒲谭泽。我今坐是树下。当结鬼神名字。慢陀波沙摩罗多梨梨梨汝曹亡如躯日须臾欲转。我持手牵日止住。阿须轮叉手向我。诸江海神皆恐怖。若罗刹若树神。若风神若水神若火神。皆言道人假我。须臾之间阿梨罗头。着道人足下。道人能反覆天地。我曹闻道人欲作是曹结说诺。受教鬼神当使守地。四天王一名毗<a>沙门</a>。二者名随楼勒。三者名提头赖吒。四者名毗留博叉。此鬼神皆为道人所使。若有病者若有鬼神所娆者。若有蛊道鬼神往来者。若饮食中毒者。火烧者溺水者逢县官者。若怨家所得便者若嗔不悟者。若蛊道妇人所迷惑者。今故净澡。漱说是经时鬼神皆会。所犯者无有敢当我者。四天王在后护。诸鬼神不随我语者。头破作七分。南无佛梵告解脱尼难。从佛受是上语。大弊急欲读咒时。当斋戒一心读之。不能读者但怀着怀中持行一心。若蛊毒鬼神病者使除去妇女产乳难不产者说之。不能说者但把经一心念经即自易生佉佉大楼耶烦大蛇倪謣务荷。</p>
<p style="text-align: left">
	　　是上三鬼者。皆飞行制止。得佛语展转相诫。诸鬼皆受佛诫。前为佛作礼言告如佛语南无萨和十方诸佛。梵释天王及王护。五道鬼神大天王。燋头摩罗。毗沙门浮陀摩尼车匿及诸官属。与佛结要在佛左右。当拥护佛四辈弟子比丘比丘尼优婆塞优婆夷。敕诸鬼神王不得妄娆。风毒火毒朦笼诸毒不得妄忓。若有比丘比丘尼优婆塞优婆夷。出行郡国市利贩卖。当令得利财物安隐。若行远出当令盗贼无有及者。若行山林空泽中。当令虎狼豺毒。及诸山神树神火神风神不得妄娆大天王燋头摩罗当拥护之。毗楼勒叉拥护瞻视。床上无有病者。县官口舌当消灭。因持罗在第二忉利天上。与佛结要。当拥护天下人民不得妄死。僧林罗第一天上。拥护天下人命不得妄尽。謣林罗在第一天上。拥护天下人受命者。众邪恶鬼不得妄娆。波耶越罗在第一天上。拥护天下在母胞胎者。不得伤堕。檀特罗在世间。拥护一切作善者。此五王常从诸官属案行天下无有休息时当与一切人心中所愿。求福与福求钱财与钱财。求男与男求女与女。浮陀摩尼车匿。当拥护清信女某甲。若有怀妊者。小儿疾产产者安隐。诸龙王一切鬼神与佛结要。今佛虽度世在泥洹中虽不见佛。见有<a>佛舍利</a>有形像有经法。有<a>佛弟子</a>须陀洹斯陀含阿那含阿<a>罗汉</a>辟支佛。皆说佛语。如佛在时无有异。第一唯卫佛第二式佛。第三随叶佛第四拘楼秦佛第五拘那含牟尼佛第六迦葉佛第七<a>释迦牟尼佛</a>。鬼子母官属。早得泥洹。大道陀罗尼咒。</p>
<p style="text-align: left">
	　　一致蜜致羁致毗羼提般檀那莎呵。</p>
<p style="text-align: left">
	　　佛说咒六字神王经</p>
<p style="text-align: left">
	　　如是我闻。一时佛在舍卫国祇树给孤独园。阿难出行。道逢旃陀罗女旃陀梨之所迷惑。牵将诣舍。尔时阿难不<a>自觉</a>知。忽然到旃陀梨舍。一心念婆伽婆云何不见哀愍我。尔时婆伽婆即到旃陀梨女舍。告阿难言。汝当受此六字神咒王经。过去诸佛之所宣说。今我为汝说之。一切诸邪皆当消灭。即说咒曰。</p>
<p style="text-align: left">
	　　安(安音)茶梨(一)那茶梨(二)罗知(三)翅油(由咒反)梨(四)知闇跋帝(典支反五)[跳-兆+賓]头跋帝(六)檀头梨(七)陀(但赖反)知梨(八)陀鸠沫帝(九)修沫帝(十)安茶罗(十一)那茶罗(十二)檀茶罗(十三)提兜罗(十四)阿难延(羊见反十五)茶慢陀罗畔提(十六)阿那阿那耶(十七)摩头摩跋帝(十八)迦罗赊翅油罗(十九)浮邓伽弥(二十)知阇跋帝(二十一)膑头摩帝(二十二)罗沙伽罗跋帝尼(二十三)毗吒跋帝尼(二十四)迦吒跋帝尼(二十五)脂吒跋帝尼(二十六)悉波呵(二十七)</p>
<p style="text-align: left">
	　　若有人为某甲造作啁诅方道厌蛊。伺候短者悉令消灭。若天若龙若夜叉罗刹。若饿鬼若鸠槃茶。若富多那若毗舍阇若阿跋罗摩若温摩陀。若吉遮若佉他。若毗陀罗若贸陀羯磨。若沙门<a>婆罗门</a>。若刹利若<a>居士</a>。若毗舍若首陀若摩登伽女若旃陀罗旃陀女。若男若女若奴若婢。若阿耆婆若婆伽母。若尼乾陀若尼乾陀女。若遮罗伽女之所为者。今我以此六字神咒王经。若在上向作者上向消灭之。下向作者下向消灭之。若在地中地中消灭之。若在屋上屋上消灭之。若在城门城门中消灭之。若在城中城中消灭之。若在道中道中消灭之。若在山中山中消灭之。若在河边河边消灭之。若在冢间冢间消灭之。若在树林中树林中消灭之。若在碓硙中碓硙中消灭之。若在床敷衣服饮食中所在之处悉当消灭。若成就若未成就。悉当消灭还着本主。此鬼能断梵释咒道。能断一切天下放戾。日月迷惑人者咒道。能断瞿梨乾陀梨摩登伽旃陀罗咒道。若为某甲造作啁咀厌蛊方道。悉当消灭。若佉驱陀毗陀罗富多那皆当消灭从此咒断。如垢离衣鲜白净洁故。能洗除一切垢秽。今我以此成实章句。使某甲昼夜安隐众神卫护。天地至尊莫过婆伽婆至尊最圣。天龙人鬼所不能越。故能消灭一切诸邪。即说咒曰。</p>
<p style="text-align: left">
	　　迦致(弥之反)迦诛迦毗知剑寿剑寿吒知跋帝。</p>
<p style="text-align: left">
	　　若为某甲造作众恶啁咀。厌蛊方道悉当消灭。</p>
<p style="text-align: left">
	　　天龙夜叉一切诸鬼所不娆近。所以然者婆伽婆。离欲无垢至尊最正故。能消灭一切邪道又说咒曰。</p>
<p style="text-align: left">
	　　迦致迦诛迦毗知剑寿剑寿吒知跋知。</p>
<p style="text-align: left">
	　　婆伽婆众第一<a>福田</a>。九十五道所不能及。一切众生<a>正法</a>之王。故能消灭一切邪道。又说咒曰。</p>
<p style="text-align: left">
	　　迦知迦诛迦毗知剑寿剑寿吒知跋知兜提阿尼帝阿周帝。</p>
<p style="text-align: left">
	　　若为某甲造作啁呾。方道厌蛊悉当消灭。即说咒曰。</p>
<p style="text-align: left">
	　　摩休附(一)温摩帝(二)温摩陀婆罗提洒陀祢(三)佉驱提(四)佉驱陀(五)婆罗提洒陀祢(六)膑头(七)膑头摩提(八)质帝质多(九)婆罗提洒陀祢(十)阿啤(破栖反十一)旃陀啤(十二)阿阿质梨(十三)呵呵那弥(十四)呵呵浮丘陀摩帝(十五)呵呵浮丘陀祢灈沙(十六)呵呵祢呵陀(十七)因泥泯泥(十八)蹋蜱(破栖反十九)蹋罗蜱(二十)</p>
<p style="text-align: left">
	　　此六字神咒王经诸佛所说。若有人持此章句。假使枯树咒令还。生枝叶可得生茂。况于生人有神识者乎。</p>
<p style="text-align: left">
	　　尼乾陀天所说生难咒</p>
<p style="text-align: left">
	　　南无乾陀天。使我咒句如意成吉。即说咒曰。</p>
<p style="text-align: left">
	　　耆梨阇罗钵陀(一)耆梨阇罗钵陀(二)悉波呵。</p>
<p style="text-align: left">
	　　咒已若桦皮若纸上。书咒文烧作灰。使妇人水中服之即得分身。</p>
<p style="text-align: left">
	　　大自在天王所说咒名摩醯首罗天</p>
<p style="text-align: left">
	　　南无大自在天王及诸眷属。南无四天王南无二十八夜叉鬼将军。归依汝等今我欲说此咒章句。使我所愿如意成吉。一切诸鬼神。各皆明听。上方下方东方南方西方北方四维住者。我今召汝当来集会随我使令。即说咒曰。</p>
<p style="text-align: left">
	　　伊尼(一)弥尼(二)弥弥尼(三)悉波呵。</p>
<p style="text-align: left">
	　　七遍诵之烧白。胶香以华散酒上向沛之。咒曰。</p>
<p style="text-align: left">
	　　南无婆伽婆[橐-(石/木)+示]也。</p>
<p style="text-align: left">
	　　大自在天及其眷属即说咒曰。</p>
<p style="text-align: left">
	　　呵梨迦摩梨比梨比致遮梨羯致阿比舍具梨乾陀梨朱梨栴陀梨摩登只阿比舍尼比舍波罗比舍阿泯谠泥波婆伽欚(罗汦反)呵阿驹茶夜嘻(呵之反)喜频那夜嘻揽婆波夜嘻腻伽罗夜嘻识伽罗迦吒钵吒呵奈陀呵钵柘伽罗迦吒钵吒呵奈陀呵钵柘伽罗婆伽罗沙伊蝇(以恒反)伽罗呵栴陀罗南无兜提却登多伽谤尼伊摸(莫甘反)伽罗呵炎摩卢伽波罗比舍夜嘻因陀沙因陀沙阿伽吒比迦吒波罗伽吒傍浪摩耶浪摩耶剑婆耶[橐-(石/木)+示]治阿让婆夜知欚休陀婆欚休陀婆波婆伽罗呵靳(今晋反)</p>
<p style="text-align: left">
	　　剑跋赐靳陀罗跋赐阿颞(若侠反)妒赐婆伽婆[橐-(石/木)+示]陀那那知者比多罗知比呵(好甘反)波吒耶波吒耶悉波呵比沙门目佉悉波呵吼持那耶悉波呵塞呵沙叉悉波呵蝇具迦罗那悉波罗呵因陀罗悉波呵波罗摩悉波呵波阇波提悉波呵伊沙耶悉波呵浮丘提尸波罗悉波呵波罗提婆耶悉波呵尸婆耶悉波呵迦罗帝(多述反)悉波呵宾伽罗耶悉波呵伽[戀-心+毛]罗阇帝悉波呵尸婆波罗者罗悉波呵萨婆浮丘陀尸波伽罗那悉波呵南无婆伽婆[橐-(石/木)+示]陀罗悉治慢陀钵陀悉波呵。</p>
<p style="text-align: left">
	　　咒欲罢当称南无乾陀梨。</p>
<p style="text-align: left">
	　　大神仙又说咒曰。</p>
<p style="text-align: left">
	　　罗娑罗娑罗娑罗娑(一)比罗娑罗比娑比罗娑(二)速去速去(三)随汝本来处(四)摩诃夜叉(五)</p>
<p style="text-align: left">
	　　<a>三七</a>遍诵之七遍。如上二句咒水洒之即止。</p>
<p style="text-align: left">
	　　阿修罗天神断注不得还着病人咒</p>
<p style="text-align: left">
	　　波施波罗波施沙波施尼波陀尼伽欚(略马反)尼伽欚跋知阿[少/兔]尼伽知。</p>
<p style="text-align: left">
	　　一切诸邪鬼。于此便断不得还顾。若有还者脚当即处。折绯綖当为绳七遍咒之。缠铁钉埋着交道中着门阃下。称病者名字。</p>
<p style="text-align: left">
	　　大神仙赤眼咒牙齿蝺经</p>
<p style="text-align: left">
	　　东北有山名曰香熏。彼中大人名曰赤眼甚可畏怖。仙人患齿蝺即自结此咒曰。</p>
<p style="text-align: left">
	　　呵陀柁比知呵陀既万泥呵陀既万泥宾伽梨呵陀[戀-心+毛]提呵陀勒提呵咜因头那摩舍萨婆檀陀炎那悉波呵。</p>
<p style="text-align: left">
	　　梵天咒句文</p>
<p style="text-align: left">
	　　哹哹流哹哹修哹哹流哹哹帝吒优比致伽南无遮罗陀睒波罗等。</p>
<p style="text-align: left">
	　　使我咒如意成吉。持三七遍诵之。</p>
<p style="text-align: left">
	　　一大梵天女尚衢梨说。一切龙蛇百虫百草。及人持毒咒。及一切臃肿毒药南无大梵天南无大智天。敬礼一切诸佛使我咒句如意成吉。</p>
<p style="text-align: left">
	　　哂翅哂翅哂翅哂翅哂翅哂翅(一)尼翅欺翅欺翅欺翅欺翅欺翅欺(二)尼佉欺佉欺佉欺(三)尼[橐-(石/木)+示]提梨比弥比伽梨(四)域只梨域只梨域只梨域只梨域只梨域只梨(五)域伽罗域伽罗(六)域只梨域只梨域只梨域只梨域只梨域只梨(七)伽伽罗伽伽罗(八)波罗伽罗弥尸梨尸梨尸梨弥阇顾庵弥梨帝阿(郁火反)波娑尸。</p>
<p style="text-align: left">
	　　此咒婆修天梵天天帝释。衢梨神仙乾陀利所结咒邪。</p>
<p style="text-align: left">
	　　甘露天说一切毒咒</p>
<p style="text-align: left">
	　　阿思摩思伽摩思郁帝罗思沙多比罗波罗伽思郁帝鲁思帝梨思帝思翅阿翅波翅遮伽梨婆摩尼始尸始尸遮罗遮罗娑罗娑罗萨婆罗衢缕流恶尸比梨比脂比脂。</p>
<p style="text-align: left">
	　　大梵天说甘露咒甘露能使毒气入地即说咒曰。</p>
<p style="text-align: left">
	　　哂履伊梨喜履罗喜履喜履罗摩提摩提摩弹[打-丁+爾]专知专知哂摩修知娑梨罗富修提吉萨帝娑罗娑罗毗娑罗伽梨头流伽梨头流哂比陀罗尼耶悉波呵。</p>
<p style="text-align: left">
	　　甘露梵天女阿婆耆说一切毒咒</p>
<p style="text-align: left">
	　　阿由哹遮伽梨哹比遮伽梨哹伊三迦罗摩尼哹郁波翅呼翅欺哹翅欺哹翅欺哹比娑比梨哹伽漏椆哹恶只尼比([黍-禾+利]唻)尸梨呼尸梨祢楼呼比萨难尼哹婆罗弥哹庵弥梨提哹。</p>
<p style="text-align: left">
	　　如上诸咒主龙蛇百虫伤蛇螫人及毒药痈肿。持刀唾咒之吉。</p>
<p style="text-align: left">
	　　观世音<a>菩萨</a>说陀罗尼咒</p>
<p style="text-align: left">
	　　南无观世音菩萨南无一切诸菩萨今我欲说大陀罗尼神咒。使我咒句如意成吉。</p>
<p style="text-align: left">
	　　阿摩知波罗摩知三波罗夜知吉履尼旨履尼阿卢哂尼陀罗尼驮钵尼阿离钵尼离波尼那颇那波那欚那那欚陀弹祢。</p>
<p style="text-align: left">
	　　咒疫病文</p>
<p style="text-align: left">
	　　阿三摩三梨佛陀佛吉利底檀摩郁娄佉多阿亲婆比婆阿摩梨醯摩梨醯摩若竭提三摩那提恶叉夜檀帝目帝遮梨阿遮梨郁鸠梨摩诃座梨。</p>
<p style="text-align: left">
	　　此咒先以赤土。规病人周匝。以五尺刀横着盆水上。燃四枚灯。于患人四角头。如此咒勿令傍人蚩笑。</p>
<p style="text-align: left">
	　　咒痈肿文</p>
<p style="text-align: left">
	　　三七遍咒之。</p>
<p style="text-align: left">
	　　天上七女授我良药唾山山崩唾石石裂。唾水水绝唾火火灭。唾金金阙唾木木折。唾痈痈死唾肿肿灭。海中大鱼化为蟞。雷起西南不闻其音。虾蟆在中食月。其心大肿如山小肿如卷。唾一肿千肿死。唾一痈千痈止。愿令我所咒即从如意。</p>
<p style="text-align: left">
	　　佛说摩尼罗亶咒经</p>
<p style="text-align: left">
	　　闻如是。一时佛在舍卫国祇树给孤独园。与摩诃比丘僧俱。佛说摩尼罗亶经。佛问阿难言。天下人民得不安隐用何等故。用天下万民多有病故。病痛用何等故用生母腹痛。用死痛用伤心痛。用头痛。目眩。不能饮食皆魔所为。今诸比丘。大怖惧如是。便前白佛言。痛从何所来。去至何所。人民大忧愁。佛会诸比丘摩诃迦葉阿那律离越摩诃大目揵连<a>舍利弗</a>阿难因提罗。佛说摩尼罗亶经便举七佛名字。</p>
<p style="text-align: left">
	　　第一维卫佛第二式佛第三随叶佛第四拘楼秦佛第五拘那含牟尼佛第六迦葉佛第七释迦牟尼佛。</p>
<p style="text-align: left">
	　　今说此经皆从诸佛口中出。</p>
<p style="text-align: left">
	　　第一式叉罗第二揵陀罗第三律头罗第四弥佉罗第五健殊罗第六麻油罗第七阿须轮第八随沙门第九修孙第十慢提竭。</p>
<p style="text-align: left">
	　　都卢大小一切人民。有得疾病者苦厄者。今佛令诸比丘比丘尼优婆塞优婆夷。皆当讽诵之。有国鬼有山鬼。有林鬼有草木鬼。有墓鬼有冢间鬼。有地上鬼有天上鬼。有北斗鬼有<a>虚空</a>鬼。有市井鬼有死人鬼。有生人鬼有饥饿鬼。有道中鬼有道外鬼有堂中鬼有堂外鬼。有水中鬼有水边鬼有火中鬼有火边鬼。有身中鬼有身外鬼。有饮食鬼有卧时鬼。今佛言若有赤鬼有黑鬼。有长鬼有短鬼。有高大鬼有卑小鬼。有中适鬼有白色鬼。有黄色鬼有青色鬼。有黑色鬼有梦中鬼。有产乳鬼。佛言若有嗔恚刀杖起时。皆当念是摩尼罗亶经。诸鬼神则自破碎。</p>
<p style="text-align: left">
	　　佛告诸比丘。若有受持是经者。若有病瘦者。常当说是经。若有头痛目眩寒热伤心。常当读是摩尼罗亶经。诸鬼神则自破碎。若有县官盗贼水火起时。即当读是摩尼罗亶经。诸鬼神不得复娆害人。今是经佛口中所生若有国中鬼。一名深沙二名浮丘。是二鬼健行求人长短。若有头痛目眩伤心寒热。则当举是二鬼神名字。便当说是摩尼罗亶经。是诸鬼神则自破碎。若青色鬼黄色鬼。白色鬼黑色鬼。高大鬼卑小鬼。广长鬼一切大小鬼神。喜娆天下人民者。其鬼名金镘鬼薜荔鬼。饥饿鬼悭贪鬼。勤苦鬼病瘦鬼。有痛痒鬼思想鬼。身中鬼身外鬼。隆残鬼跛蹇鬼。颠狂鬼痴聋鬼。喑哑鬼呻吟鬼涕哭鬼。痫病鬼虚耗鬼。嫉妒鬼魍魉鬼。荧惑鬼游光鬼。镇厌鬼咒咀鬼。伏尸注鬼非尸注鬼。癞死鬼注死鬼。宫舍鬼军营鬼。停尸鬼狱死鬼囚死鬼。水死鬼溺死鬼。火死鬼烧死鬼。客死鬼未葬鬼。役死鬼市死鬼。道路死鬼渴死鬼。盲死鬼冻死鬼。兵死鬼血死鬼。星死鬼[打-丁+亥]死鬼。斗死鬼棒死鬼。戮死鬼自连死鬼。自刺死鬼怨家鬼。强死鬼腐皮鬼。断头鬼短人毛发鬼。饮人血飞行鬼。骑乘鬼驾车鬼。步行鬼摓[打-丁+吳]鬼。山神鬼石神鬼。土神鬼海边鬼。海中鬼桥梁鬼。沟渠鬼道中鬼。道外鬼胡夷鬼。羌虏鬼树木精魅鬼。百虫精魅鬼鸟狩精魅鬼。畜生鬼溪谷鬼。门中鬼门外鬼。户中鬼户外鬼。井窖鬼污池神鬼。溷神鬼方道鬼。蛊道鬼不臣属鬼。诈称鬼一切大小诸鬼神。皆不得娆害某甲身。若有鬼神不随我语者。头破作七分。若人得病瘦。当举上诸名字。咒病瘦者即得除愈。</p>
<p style="text-align: left">
	　　是经皆从释迦文尼佛口中出。闻是经从今以后病悉破愈。佛说已。比丘僧比丘尼优婆塞优婆夷。诸天龙人民诸鬼神。皆受恩教前为作礼而去。</p>
<p style="text-align: left">
	　　阿却尼尼佉尼阿佉那尼佉尼阿皆罗慢陀多罗波陀梨波提梨。</p>
<p style="text-align: left">
	　　若人得热病。结缕七遍咒。书此上鬼神名字。若纸桦皮练绢上系。若缕头即愈。</p>
<p style="text-align: left">
	　　佛说神水咒经</p>
<p style="text-align: left">
	　　南无佛南无法南无比丘僧南无过去七佛南无诸佛南无诸佛弟子南无诸师南无诸师弟子。</p>
<p style="text-align: left">
	　　便举七佛名字。</p>
<p style="text-align: left">
	　　第一维卫佛第二式佛第三随叶佛第四拘留秦佛第五拘那含牟尼佛第六迦葉佛第七释迦文佛。</p>
<p style="text-align: left">
	　　今是咒经皆从诸佛口出。</p>
<p style="text-align: left">
	　　佛告诸弟子。十方天下神王山林鬼神阿须轮龙王各各明听。</p>
<p style="text-align: left">
	　　佛言。今为某甲神水咒。疗治百病断绝众邪。佛言水在河中为河水。水在井中为井水。水出河井入佛钵为佛水。入腹中为真水。自知非真。莫当此水。以清治浊以正治邪。众邪断绝知水为真。今我治般若波罗蜜威神。及首楞严威神。敕某甲咽喉胸堂心腹胁胃。膀光五官六府三焦五藏寒僻宿食下痢众痛祸殃非尸鬼注妖魅蛊[歹*羊]悭结痈肿疥癞恶疮随水消除。不得留住某甲身中佛行无为摄录神光。人行无为道气自然。贯骨彻髓沐浴众病。邪不忓正虚不错真。疹消病愈知水为真。天者影地地者影向。向影相应道法当行。道盖天地光盖十方。众邪万物精气妖祥。各还所属佛道叵当。言绝痛愈千百得当。<a>神通</a>助祐愿礼十方。</p>
<p style="text-align: left">
	　　梵天王释提桓因神咒</p>
<p style="text-align: left">
	　　佛在罗阅只城。梵天神王及一切诸天释提桓因。以人定时来诣佛所。稽首作礼各坐其位。尔时梵王释提桓因。立于佛前而结咒曰。</p>
<p style="text-align: left">
	　　多阇他跋揵遮濑跋遮那檀遮濑耶檀遮波曳波罗波曳阿耨波罗波曳跋伽波遮跋伽鞞耨质多罗须质多罗阿耨质多罗质多罗定波帝质多罗悉那伊迦尸佉般遮尸佉跋伽尸佉偷罗尸罗迦毗罗尸佉迦波罗尸佉世可婆尸佉弗安帝弗大罗帝弗罗叉波跛伽罗濑婆跛知耶世须耶世遮呵耶世阿难多秀波罗摩诃濑波罗迦大遮伛波迦大遮毗摩遮须毗摩遮。</p>
<p style="text-align: left">
	　　是名摩诃曼檀罗咒。一切国界营邑村落。若卒得风肿及时气热病。治不能差针药不加。速诵此咒自然除愈。</p>
<p style="text-align: left">
	　　四天王神咒</p>
<p style="text-align: left">
	　　佛在舍卫国只桓精舍。尔时四天王来诣佛所。头面礼足坐于一面。最大天王名毗沙门。前白佛言。今多有鬼神及以众气恐动国人。我为一切而结咒曰。</p>
<p style="text-align: left">
	　　萨罗耶剃大萨罗耶大伊隶弥隶讫隶弥隶讫帝侔隶侯满濑帝伛呼帝周呼帝豆呼帝濑呼帝伊利弥帝冥伛头伴头冥濑头头冥侔帝牟帝侔帝濑呵侔帝侔帝牟帝豆只[火*黑]只迦毗罗头只阿那帝安那帝阿含伽细萨罗耶剃大伊地罗素摩拔漏那波罗阇地帝波罗豆波上意霜曩栴檀曩迦摩世梨吒遮讫宁。</p>
<p style="text-align: left">
	　　说是咒已前白佛言是名阿那罗梨咒。善男子善女人能诵此咒。一切鬼神天神夜叉恶气蛊毒。无如之何令不中夭。若有恶鬼不信此言生诽谤心。头破作七分。我之誓言终不虚也。</p>
<p style="text-align: left">
	　　净陀罗尼神咒</p>
<p style="text-align: left">
	　　摩那叉阿婆叉伽罗婆叉摩摩那叉叉婆叉那茶睺毗摩那茶佉竭那茶阿茶那茶拘那茶婆梨拘萨那茶富梨优多那茶迦毗那茶军阇那茶阿目迦那茶遮罗婆罗茶却迦婆罗那茶不迦罗那茶兴婆罗那茶三三罗那茶尸梨罗那茶憍怛吒恨罗摩嚧却婆提弗叉婆提赖殊随缦那赖殊波呵摩弗砥珊坻罗罗阇阿摩摩耆婆阿涅罗娑婆诃。</p>
		

	
	

		</div></div><hr><script charset='utf-8' src='../../js/footer.js'></script></body></html>