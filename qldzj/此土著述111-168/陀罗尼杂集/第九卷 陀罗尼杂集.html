<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第九卷 陀罗尼杂集' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第九卷 陀罗尼杂集</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第九卷 陀罗尼杂集</strong></p>
<p style="text-align: left">
	　　阿吒婆拘上<a>佛陀</a>罗尼一品有三首。</p>
<p style="text-align: left">
	　　佛说陀邻尼钵经一品有三首。</p>
<p style="text-align: left">
	　　佛说集法悦舍苦陀罗尼一首。</p>
<p style="text-align: left">
	　　观世音说随愿陀罗尼一首。</p>
<p style="text-align: left">
	　　乞梦知吉凶陀罗尼一首。</p>
<p style="text-align: left">
	　　除一切颠狂病陀罗尼一首。</p>
<p style="text-align: left">
	　　除怖畏陀罗尼一首。</p>
<p style="text-align: left">
	　　结药界陀罗尼一首。</p>
<p style="text-align: left">
	　　复有求梦陀罗尼一首。</p>
<p style="text-align: left">
	　　佛说咒时气病陀罗尼一首。</p>
<p style="text-align: left">
	　　行住随方面归依称十方佛名号一首。</p>
<p style="text-align: left">
	　　佛说偈令人诵得长寿一首。</p>
<p style="text-align: left">
	　　佛说大小乘观别出观佛三昧经一段。</p>
<p style="text-align: left">
	　　阿吒婆拘鬼神大将上佛陀罗尼</p>
<p style="text-align: left">
	　　如是我闻。一时佛在王舍城迦兰陀竹林中。尔时王舍城内有一<a>比丘</a>。为贼所劫为蛇所螫为鬼所娆受大苦恼。尔时鬼神大将阿吒婆拘。见是比丘受如是苦心生怜愍。即往佛所至佛所已头面礼足。在一面立白佛言。<a>世尊</a>以降伏一切极恶诸鬼神等。我今怜愍一切众生故。为降伏一切诸恶鬼神及一切恶人恶毒等故。上佛世尊极严恶咒以用降伏诸鬼神等。若有读诵是咒之者。其人威德乃至力能降伏梵天。何况余恶。尔时佛告阿吒婆拘鬼神大将。我不须此极严恶咒。傥能伤害诸众生等。尔时阿吒婆拘重白佛言。世尊后恶世之中恶鬼增盛恶人众多恶毒虫狩侵害众生。或值诸难所谓王贼水火刀兵恐畏怨憎恶鬼等难。若<a>佛弟子</a><a>出家</a>在家。若住寂静乞食道人冢间树下四部等众。若行旷野山林道中。若在城邑村里巷陌当为救护不令遇恶。世尊慈矜愿垂纳受。善逝世尊愿垂顾录。尔时世尊闻是语已默然受之。尔时阿吒婆拘见佛默然心怀喜悦。即于佛前而说咒曰。</p>
<p style="text-align: left">
	　　豆留咩豆留咩陀咩陀咩豆留咩豆留咩豆留咩豆留咩豆弥隶尼利尼利尼利那罗那罗那罗尼利尼利尼利尼利那罗[少/兔]富尼利豆留茶泞豆留茶泞摩诃豆留茶泞豆留茶泞究吒泞究吒泞摩诃究吒泞究吒泞多吒泞多吒泞摩诃多吒泞多吒泞吒吒吒吒吒吒吒吒摩诃吒吒吒吒阿毗阿毗摩诃阿毗阿毗阿毗利阿毗利摩诃阿毗阿毗利阿婆阿毗阿婆阿毗阿婆阿毗阿婆毗律师律师摩诃律师律师梨泞梨泞摩诃梨泞梨泞首娄首娄摩诃首娄首娄仇娄仇娄摩诃仇娄仇娄留仇牟留仇牟留仇牟留仇牟仇摩仇摩仇摩仇摩唏梨唏梨唏梨唏梨伊持伊持伊持伊持比持比持比持比持呵罗呵罗呵罗呵罗唏泥唏泥唏泥唏泥休泥休泥休泥醯泥醯泥呵那呵那呵那呵那牟尼牟尼牟尼牟尼摩诃牟尼牟尼婆罗婆罗婆罗婆罗尸利[阿-可+(暇-日)](究那反)路迦遮利地时那时那时那时那无沙婆那暮蛇修迦都多牟尼迦罗摩迦罗摩迦罗摩阎竭提多蛇奢摩陀摩奢摩陀摩阎摩陀摩阎摩陀摩阎摩陀摩奢摩目多弥提那婆罗阎奢那咩富留沙多摩牟尼那毗阇那弥修伽都多牟尼那毗阇那咩莎呵。</p>
<p style="text-align: left">
	　　世尊此陀罗尼句。为一切众生作护作救护持。是人悉皆令得安隐寂静。令离衰恼灭诸恶毒离诸苦恼王难贼难怨憎之难。若天龙鬼神罗刹夜叉鸠槃茶复多那阿跋漆罗呿屈陀。如是等所触恼者所侵损者悉得除灭。又复<a>世间</a>一切诸毒。若草若木根华果衣裳饮食世间之物及虫鸟禽狩诸能为毒恶伤人者。悉令消坏不能为恶。又复<a>虚空</a>日月星辰旋岚风轮鬼神起风欲来害人或来伤人。诸鬼神等欲来求食吸人精气食人肉血者。令人疫病热病。若一日二日三日四日乃至七日。或令冷病风病湿病寒冷等病。若身内若身外一切众病。若七日若十六日。悉令消灭不能为害。是等诸鬼神。若以手若以口若以脚若以舌若以心欲恼人者。及以恶人欲为人作恼害者。先当诵此咒力能噤持令彼恶人恶鬼噤碎失念不令为恶。世尊我今当更说神咒以守护之。</p>
<p style="text-align: left">
	　　阿车阿车(嗔弥反)牟尼牟尼摩诃牟尼牟尼[竺-二+奧](乌力反)尼休休摩诃那迦休休斗伽那知阿呼阿伽那知阿多那知阿吒阿吒那吒那吒留豆留豆豆留休休豆留希泥唏泥唏泥唏泥郁仇摩仇摩仇摩仇摩唏梨泥唏梨泥尼利尼利摩诃尼利莎呵。</p>
<p style="text-align: left">
	　　此陀罗尼为受持读诵者作护。若有鬼食人精气。若损人资产耗人财物如是一切众怖怨等悉为结界。今为某国某甲合家无量作大拥护。今当重说防诸恶鬼即说咒曰。</p>
<p style="text-align: left">
	　　留牟留牟留摩留摩唏梨唏梨唏梨唏梨唏梨唏梨仇那仇那仇那仇那仇那仇[少/兔]仇[少/兔]仇[少/兔]仇[少/兔]仇留仇留仇留仇留休娄休娄休娄休娄休娄唏梨暮休暮休暮休暮休暮唏梨暮唏梨暮唏梨暮唏梨休牟休牟休牟休摩休咩提摩咩思摩阿提迦罗咩兜莎呵。</p>
<p style="text-align: left">
	　　世尊此咒极有神力如上所说。莫令持是咒者。有王畏贼畏火畏水畏风毒畏刀兵等畏。日月星辰鬼神等畏。或有余恶知识心生忿妒意生恶害欲相侵恼者。当先诵此咒为其结界。当令彼恶鬼恶人仇怨之人心生侵恶者。令其愚痴迷闷噤碎自遇众恶不越此界。不能侵犯诵此咒者。世尊若有善男子善女人诵此咒者。一切天龙阿修罗诸恶鬼神人非人等。皆悉随侍拥护不令遇恶。世尊我是鬼神大将力能降伏一切诸鬼。若有诵此咒者。我当将诸鬼神昼夜不离拥护其人。令不见恶不令恶鬼恶人得其便也。若侵损恼害诵此咒者。我当以千辐轮轹碎其头。令诸鬼神为作衰害。世尊此咒极有神力极有威德。唯愿流布施众安乐。世尊诵此咒者。其人德力唯佛知之。世尊此大神咒应付贤德有智善人。若不能诵者应以好纸书写。盛以彩囊着种种香常持随身。若有忧怖恐难常当念此咒无不消灭。世尊若有事难忧怖恶鬼神恶梦欲令消灭者。先当结界使诸恶不起。令彼恶人人恶鬼恶贼自受其殃。身体燋枯心意狂乱。欲结界之时。应净洗浴着净衣服好净涂地安七器浆饮。二器着少血饮二器着种种浆饮。然八灯烧薰陆香运心供养。我将诸鬼神至其边施其所愿。其人应诵此咒结赤缕然。后持行即能消除一切诸难。尔时佛告阿难。此咒极有大神力能除诸恶拥护众生多所利益。汝好受持广令流布。若有城邑村落诵此咒者。莫不蒙利。若有国王大臣诵此咒者。其人境土无。有恶贼怖难灾横疾疫水旱风霜。若遇恶贼应诵此咒。若系着高幢头贼见此幢贼寻退散降伏。阿难此咒极有神力极有大德。应令四众并诵持之尔时众会闻佛所说<a>欢喜</a>奉行(牛屎作场外灰缘竖匕刀十二只箭请婆拘法余如前都诵三遍结缕十二结)</p>
<p style="text-align: left">
	　　佛说陀邻尼钵经</p>
<p style="text-align: left">
	　　闻如是。一时佛在舍卫国祇树给孤独园。与大比丘众千二百五十人<a>菩萨</a>万人俱。尔时去是佛刹百千亿拘利佛刹过尔所佛土其刹世界名阿难陀拘蚕。晋言华积彼佛号伊迦波提罗耶。晋言最上天王如来至真等正觉。今现在遣两菩萨。一名阿弥陀法。晋言无量光明。二名摩诃法。晋言大光明。尔时二菩萨来到佛所前以头面<a>礼佛</a>足。长跪叉手白佛言。世尊从是间过百千亿拘利佛刹世界名曰华积。彼佛号最上天王如来至真等正觉。今现在遣我来问讯。世尊<a>说法</a>安隐受者增进皆无他不得不为天龙阅叉鬼神。若薜荔若鸠洹鬼神若罗刹鬼神若虎若狼。若人非人所娆害。彼世尊如来至真等正觉。今遣我持陀邻钵来。今为一切故欲令安隐。得名声远闻色貌端正。有气力有筋力强如是。</p>
<p style="text-align: left">
	　　阇离摩诃阇离阇兰尼郁倚目企三波提摩诃三波提。</p>
<p style="text-align: left">
	　　是时佛告阿难陀言。汝受是陀邻尼钵持讽诵读有佛世尊甚难得值。陀邻尼钵亦难得闻。若善男子善女人受持读诵识七世生<a>宿命</a>。若善男子善女人。受持讽诵读一切鬼神人非人蛇蚖蝠螫皆不能害毒。不能中蛊道为不行不为刀兵所伤害帝王不能得其便梵不恚之如是。阿难陀是陀邻尼钵七十七亿诸佛所说。若有中害者是诸佛语为有异。阿逸多菩萨字<a>弥勒</a>语贤者阿难陀言。我亦当复说陀邻尼钵。所以者何。亦欲令一切安隐。有名声德远闻。色貌端正饶气力其筋力强如是。</p>
<p style="text-align: left">
	　　頞靪拔靪灭吱叉离勒吱罗岚弥漏岚弥醯离弥离提离。</p>
<p style="text-align: left">
	　　尔时佛告阿难陀言。汝受是陀邻尼钵持讽诵读有佛世尊甚难得值。是陀邻尼钵亦难得闻。若善男子善女人受是陀邻尼钵奉持讽诵读识十四生宿命。若善男子善女人。奉持陀邻尼钵讽诵读说。终不为一切鬼神人非人所触娆陀蚖蝠螫诸含毒之虫所不能害毒。不能中蛊道为不行刀兵不能伤帝王不能得其便梵释四天王所共拥护。阿难陀是陀邻尼钵八万四千亿佛所说。佛告阿难陀言。我亦复欲说陀邻尼钵欲令一切安隐。有名声德远闻。色貌端正饶气力其筋力强如是。</p>
<p style="text-align: left">
	　　頞靪拔靪涅靪鸠涅靪铁离抄罗波提案那波提般那波提迦前呢摩诃迦前尼。</p>
<p style="text-align: left">
	　　是时佛告贤者阿难陀言。受是陀邻尼钵持讽诵读为一切广说。若善男子善女人。受是陀邻尼钵持讽诵读识无央数生宿命。是陀邻尼钵。阿难陀。不可称计亿佛所说如是。阿难陀是陀邻尼钵若行道若为贼若为虎狼若水中若犯帝王县官事。当念是陀邻尼钵讽诵读持是陀邻尼钵。阿难陀系着枯树即便生叶花实。何况为人说病不愈当为一切病人咒。佛说经已。贤者阿难陀及诸会者皆欢喜奉行。</p>
<p style="text-align: left">
	　　集法悦舍苦陀罗尼经</p>
<p style="text-align: left">
	　　南无佛陀蛇南无达摩蛇南无<a>僧伽</a>蛇南无毗首陀遮蛇南无阿伽竭浮遮蛇南无摩诃萨婆伽利蛇多掷哆林弥利婆[其*居]婆弥留遮陀檀摩陀那阇那唏知汦利婆[其*居]婆遮蛇那蛇波罗萨婆摩诃唏知汦利央求知利默求知利比婆萨婆蛇那毗林婆阇呵陀舍地输萨婆娑罗三幕钵汦波波波利摩诃阿那莎呵。</p>
<p style="text-align: left">
	　　尔时佛告诸大众言。吾本无数劫中。处于凡夫时字遮他陀。在伽伦罗国作于商客。贩卖治业虚妄无实。造诸恶行不可称计。淫旷无道不可具说。是时愚痴害父爱母迳由数年。举国人民一皆知之。称声唱言是遮他陀。害父爱母今迳数年。吾时思念与六畜无异更无人事。时于伽伦罗国。夜跳城奔走趣于深泽。时此国王名毗阇罗。告令国中人民。此遮他陀淫旷无道致为此事。其有能得此人者。当重赐宝物。时此国人各各受募欲捕吾身。是时惊怖即出国作<a>沙门</a>。在于他国<a>修行</a>十善。坐<a>禅学</a>道昼夜泣泪。经三十七年。以五逆罪障故。心不得定忧悲叵处。以三十七年中在于山窟。常举声泣哭苦哉苦哉。当以何心去此苦也。悲叹下窟乞食。时道中地得一大钵。中有一函经更无余经。唯有集法悦舍苦陀罗尼。说过去恒河沙诸佛临泥洹时。常在毗悦罗国。说此陀罗尼付诸大菩萨。后有人得闻此陀罗尼者。此人过去世时。修持<a>五戒</a>十善。当令得闻。有人虽闻而不在心。不修习者是名<a>无缘</a>。此陀罗尼能除去百亿劫<a>生死</a>五逆大罪。若有人受持读诵者。终不堕于三涂<a>地狱</a>饿鬼畜生。何以故过去诸佛。以欲泥洹时专当说之。尊重叹仰称其功德不可计量。付诸菩萨后有众生。得闻此陀罗尼者。修习着心福报难计。犹如须弥宝海。凡夫不能得量。若有人作诸恶行。窃闻此陀罗尼名不及修习。一用在怀堕于地狱中。一切地狱中蒙此人恩苦痛不行。有人能行现身精勤。修习得者睹见百千万佛刹土。得福无量不可具说。唯有诸佛与诸菩萨乃能究尽。声闻二乘人者不能得知。何以故此陀罗尼。非一佛二佛所说。过去恒河沙诸佛所说。是时吾得此经已。即不乞食。欢喜向窟到于窟中。<a>烧香</a><a>礼拜</a>悲泪赞仰。于窟中修习读诵经一年。始得以罪业障故。不能得入心怀。是时吾即以秋月夜。洗浴修行经一七日。如童子初学愦愦者不少。便更行于七日。亦如是愦愦无异。心中愁恼不知云何。意中思惟此陀罗尼字书。经于数反心中忽定。时吾欣悦。如人地得百千斤金。人无知者内欣不止。吾时亦然。修行数年飞行无碍。睹见十方三世诸佛。后有<a>行者</a><a>如法</a>行之。</p>
<p style="text-align: left">
	　　观世音说随愿陀罗尼</p>
<p style="text-align: left">
	　　南无<a>观世音菩萨</a>但提咃呿罗婆多呿罗婆多伽呵婆多伽婆多伽[口*伐]多莎呵。</p>
<p style="text-align: left">
	　　行此陀罗尼法。应静处专精礼拜绕塔。诵是陀罗尼万二千遍。当见观世音菩萨。一切所愿随意皆得。</p>
<p style="text-align: left">
	　　乞梦即知吉凶陀罗尼</p>
<p style="text-align: left">
	　　南无三宝南无摩尼跋陀大鬼神将摩诃但茶陀罗尼尼律师那冰伽梨呵梨冰伽梨[口*戒]阿跋多蛇阿跋多蛇摩尼跋陀林摩诃干豆波乾陀提波。</p>
<p style="text-align: left">
	　　烧香散华。佛前诵一百八遍。卧去更不共人语。若欲所作于梦中。见得不得成不成。</p>
<p style="text-align: left">
	　　除一切颠狂病陀罗尼</p>
<p style="text-align: left">
	　　那暮勒囊梨蛇蛇那暮阿梨陀婆路羁提一舍婆罗蛇菩提萨埵蛇摩诃萨埵蛇多掷哆至梨弥至梨勒叉勒叉摩诃梨蛇婆路羁提一舍婆罗蛇莎呵。</p>
<p style="text-align: left">
	　　此咒能除一切颠欺狂病者。应结缕系其人颈。若五种色缕。若无五色应用赤缕以此咒咒之三遍。结缕为三结。即能除一切颠狂病。</p>
<p style="text-align: left">
	　　除怖畏陀罗尼</p>
<p style="text-align: left">
	　　南无佛陀耶南无达摩蛇南无僧伽蛇南无阿利陀南无路抧汦舍婆罗蛇菩提萨埵蛇摩诃萨埵蛇多掷哆呵梨迦比梨伽罗冰伽罗[噴-卉+氏]蛇奢茂抧萨[噴-卉+氏]豆守鋀阇泥萨[噴-卉+氏]豆乌呵蛇弥慕呵蛇弥阇婆蛇弥贪婆莎呵。</p>
<p style="text-align: left">
	　　若有善男子善女人。读诵此陀罗尼者。除一切怖畏。若水火盗贼诸恶鬼神。虎狼毒兽种种怖畏。悉能却之。若道路遇贼者。取一把土以此陀罗尼咒七遍。向贼洒散能厌贼。目令不相见顺道而去。</p>
<p style="text-align: left">
	　　结药界陀罗尼</p>
<p style="text-align: left">
	　　多掷咃秀咩秀摩婆帝婆留支婆罗[(口*皮)/女]摩摩利呵摩利泥摩帝迦啰摩莎呵。</p>
<p style="text-align: left">
	　　应以此持咒童女所作缕咒二十一遍作二十一结。以系手指。呿陀罗橛已钉着地。是名系药方。法意然后掘身。当有种种形像。</p>
<p style="text-align: left">
	　　若得象像者。食之系咽而行。师子虎狼等恶狩之类。见之驰散不敢绕近。若食之得见那伽若与唎交会。若百返千返势力不竭。</p>
<p style="text-align: left">
	　　若得马像者磨食之。若合饮饮之。即能律提。空中七日行二千余禅水不没。</p>
<p style="text-align: left">
	　　若得牛像者。食之力敌十象。寿二百岁不足疑也。</p>
<p style="text-align: left">
	　　若得女像者持之而行。于一切刹悉得<a>自在</a>。一日之中行百余禅。脚不疲乏。所往至处为人所爱。言辞美妙犹如<a>甘露</a>。随有闻者欢喜信受。人所乐见好营他事。</p>
<p style="text-align: left">
	　　若得男像者常捉持行。于一切处皆得代尸若饮之。寿二百岁。身力无比无能胜者。端正聪明威德光泽。若其生子亦似其父。老相悉灭还为年少。一切世事皆悉了知。闻十万偈并义能持。肉眼清净彻见尼提。勇健多力。</p>
<p style="text-align: left">
	　　若得羖羝像。食之十三月不饥。好习色斗战无前。心性和善身体肥大。</p>
<p style="text-align: left">
	　　若得孔雀像者即自食之食。已一切毒皆无能为能。见百余禅事。</p>
<p style="text-align: left">
	　　若得蛇像持之而行。一切世人无能为也。若用涂身得大势力。能与和修吉龙斗不被毒害。若被螫及食恶毒。并用涂身皆无所苦。若以涂眼得见尼提。</p>
<p style="text-align: left">
	　　若得鹿像者持而行之。一切世人无能为。</p>
<p style="text-align: left">
	　　若得鹿像共蛇像相缠者。又言龟像食之身[革*卬]如石。若用涂身身不可坏。乃至金刚亦不坏。阿修罗打亦不能坏。无大小便。</p>
<p style="text-align: left">
	　　若得虾蟆者持之而行。水上不没。若入水下亦无所患。常使快乐无能胜者。</p>
<p style="text-align: left">
	　　若得贝形似吉祥果持之而行。世人见之威光如日。若王闻来出百步迎其人。心念欲作万事王悉受用。随其所作皆为作之。一切所愿皆悉与之。</p>
<p style="text-align: left">
	　　复有求梦陀罗尼</p>
<p style="text-align: left">
	　　多嚊他呵梨呵梨无呵尼三无呵尼莎呵。</p>
<p style="text-align: left">
	　　此是求梦咒诵七遍卧时诵。若无所见至一七日必有所见。</p>
<p style="text-align: left">
	　　佛说咒时气病经</p>
<p style="text-align: left">
	　　南无佛南无法南无比丘僧南无过去七佛南无现在诸佛南无诸佛南无诸佛<a>弟子</a>。</p>
<p style="text-align: left">
	　　礼是已便说是咒。即从如愿。</p>
<p style="text-align: left">
	　　阿佉尼尼佉尼阿佉那尼佉尼阿比罗慢多梨尼佉尼波陀尼波提梨南无佛南无法南无比丘僧南无过去七佛南无现在诸佛南无诸佛弟子南无诸佛南无诸师弟子。</p>
<p style="text-align: left">
	　　今我所咒即从如愿。</p>
<p style="text-align: left">
	　　若人得时气疾病缕结七过咒文并书此上鬼神名字着纸上系着缕头读咒时当斋戒清净澡漱烧香正心乃说。</p>
<p style="text-align: left">
	　　行住随方面归依称十方佛名号</p>
<p style="text-align: left">
	　　东方佛号等行如来至真等正觉。人若东行归命彼佛。南西北方四维亦尔。若欲卧时称下方佛。起称上方佛。</p>
<p style="text-align: left">
	　　南方佛号初发意念离恐畏起首如来至真等正觉。</p>
<p style="text-align: left">
	　　西方佛号金刚步迹如来至真等正觉。</p>
<p style="text-align: left">
	　　北方佛号宝智首如来至真等正觉。</p>
<p style="text-align: left">
	　　东北方佛号坏魔慢步积如来至真等正觉。</p>
<p style="text-align: left">
	　　东南方佛号初发意不退转成首如来至真等正觉。</p>
<p style="text-align: left">
	　　西南方佛号宝盖照空如来至真等正觉。</p>
<p style="text-align: left">
	　　西北方佛号开化如来至真等正觉。</p>
<p style="text-align: left">
	　　下方佛号初发意念断疑拔欲如来至真等正觉。</p>
<p style="text-align: left">
	　　上方佛号消冥等超王如来至真等正觉。</p>
<p style="text-align: left">
	　　佛说偈令人诵得长寿</p>
<p style="text-align: left">
	　　我慈诸龙王天上及世间</p>
<p style="text-align: left">
	　　以我此慈心得灭诸毒恚</p>
<p style="text-align: left">
	　　我以智慧聚用心杀此毒</p>
<p style="text-align: left">
	　　味毒无味毒破灭入地去</p>
<p style="text-align: left">
	　　此偈佛说此。恒晨朝时清净已诵一七遍。得无量功德灭一切恶能令人长寿。</p>
<p style="text-align: left">
	　　佛说一切大吉祥灭一切恶陀罗尼</p>
<p style="text-align: left">
	　　南无佛陀南无达摩南无僧伽南无蛇尼浮弹娑摩伽檀(昵声反)浮梦(暮音)阿多婆勒叉鸠梨槃陀弥帝梨娑呱达不梨咶(成萨反)蛇娑遮啰嘟嚧吱(针施反)昼那提檀暮。</p>
<p style="text-align: left">
	　　佛说观佛三昧观四威仪品中出</p>
<p style="text-align: left">
	　　复有化<a>佛教</a>诸声闻。数息安般流光。白骨白骨流光。心净想心不净想。起结使想灭结使想。断结使支想杀使根想。如是诸想九百亿尘数。如数息安般说是名声闻法。菩萨法者唯有四法。一者昼夜六时说罪忏悔。二者常修<a>念佛</a>不诳众生。三者修<a>六和</a>敬心不恚慢。四者修行六念如救头然。佛告父王。如是等名未来世观佛三昧。亦名分别佛身。亦名知佛色相。亦名念佛三昧。亦名诸<a>佛光</a>明。覆护众生。</p>
		

	
	

		</div></div><hr><script charset='utf-8' src='../../js/footer.js'></script></body></html>