<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 妙法莲华经文句' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 妙法莲华经文句</center></div><div class='fo'><center>经文出处:来自无量光明网</center><br/><br>
			<p style="text-align: center">
	　　上卷&nbsp;&nbsp; 下卷</p>
<p style="text-align: left">
	<strong>　　第五卷 <a>妙法莲华经</a>文句</strong> 上</p>
<p style="text-align: left">
	　　从我始坐道场下。第二十七行半。颂施方便化。就此为二。初有六行半。明念用大乘拟不得。次寻念下。第二十一行。明念同诸佛用三乘化称宜可得。就初念用大化。又为三。初一行半。明用大拟宜。次众生下。第二三行。明众生无机。次我即下。第三二行。明念息大化也。始坐道场者。至理无时假时化物。为化之初故言始也。事释者。初在此处修治得道故言道场。坐此树下得三菩提故名道树。感树恩故观察。念地德故经行。道成赛泽之时。欲以大法。拟宜众生也。观心释者。树即<a>十二因缘</a>之大树也。深观缘起自成菩提。欲以无漏法林树荫益众生。故言观树。经<a>行者</a>。大乘三十七品。是行道法。自以道品履一切地得成佛道。欲以此法化度众生。是故起行。树地无有分别岂须报恩。未曾有经云。秖以通化传法。名报恩耳。过去因果经云。佛成道初一七日。思惟我法妙无能受者。二七日思众生上中下根。<a>三七</a>日思惟谁应先闻法。即至波罗柰。为五人说<a>四谛</a>。陈如得<a>法眼</a>净。頞髀拔提十力迦葉摩诃男拘利未得道。佛重说四谛。四人得法眼净。佛又说五阴无常苦空非我。五人得阿<a>罗汉</a>。佛为佛宝。四谛为法宝。五人及佛是六阿罗汉。即是僧宝。小云疏云。初三七日时已是<a>说法</a>华。下文宿王华智佛。在七宝菩提树下。说<a>法华经</a>。当知今佛在菩提树亦说法华。而钝根众生不堪。允同诸佛开三<a>教化</a>。后于王城说一乘耳。若推智者意。是则先在菩提树下说于佛慧。后在余处说佛慧。例如今佛先说华严后说法华。故文云始见我身闻我所说入如来慧。除先修习学小乘者。而今亦令入如来慧。与此义同也。五<a>比丘</a>者。诸女听仙人说法。恶生王嗔割两臂耳鼻等血变为乳。恶生王者拘邻是。仙人者佛是。佛誓令得<a>甘露</a>。令初闻法音也。</p>
<p style="text-align: left">
	　　问。何故初为五人转法轮。</p>
<p style="text-align: left">
	　　答。人先见谛故。人是现见故。人为证故。佛所行事业与人同故。诸天从人中得善利故。人中有四众故。轮王出世声至他化<a>自在</a>。憍陈如得道声至梵天。佛得道声至首陀会。何故尔。答善业名誉业。称赞父母师长业。有上中下故尔也。若使有顶有耳识者。佛声亦至彼。轮王行十善善生欲天。欲天喜我眷属增多故。陈如离欲故彻梵。佛最胜至尼吒(云云)。若依大乘。佛得道声遍至百亿尼吒。又遍十方无量无边世界尼吒(云云)。初转法轮处。菩提树处。初忉利下处。大神变处。此四处诸佛皆定。余处不定。又除转法轮一处。其三处决定。三七日者。旧云思理教等。又云劝诫等。瑶师。云事之至深。至圣犹思而后行一七思佛智微妙。二七思众生根性不同。三七思法药万品即举偈证之。我所得智慧微妙最第一。众生诸根钝。云何而可度。今明佛在法身之地寂而常照。恒以佛眼洞览无遗。岂始至道场淹留三七方思此事。言三七者。明有所表也。表佛初欲三周说法故。假言三七耳。初七思法说。次七思譬说。后七思因缘说。皆无机不得。是故息大施小也。此偏就圆教大乘为释耳。若通途约大乘释者。初七思惟欲说圆教大乘。次七思惟欲说别教。后七思惟欲说通教大乘。皆无机不得。是故息大说<a>三藏</a>三乘。为方便之化也。观心释者。初欲观中道。中道妙难观不得。次欲观即假。即假观分别智难生不得。后欲观即空。即空巧度又不得。方观方便析法小观也。从众生诸根钝下。第二三行明无机。又为三。初半行明障重。次如斯下。第二半行明不堪闻。尔时梵王者下。第三有二行。明诸梵虽请说大佛知无机所以不说。我即自思惟下。第二有二行。明念欲息化。又二。初一行半。明无机强说闻则有损。后半行正明息化。从寻念过去佛下。第二有十一行。颂上于一佛乘方便说三也。就此为二。初十行正明化得。后一行释疑。就前十行有四。初一行明三乘拟宜。次作是思下。第二六行半明有机。次思惟是下。第三一行半明施化。次是名下。第四一行明受行。寻念者。念彼虽无大机不容永舍要以方便而诱济之。非都不知开三。欲引同诸佛故。云寻念也。作是思惟下。第二六行半明有小机。此又为二。初四行半明诸佛叹。后二行明释迦酬顺。上欲大化于彼无机故诸佛不叹。今欲说小曲会根缘。则始终得度。所以佛叹也。就初佛叹为五。初三句释迦自叙诸佛现。佛现者。由<a>念佛</a>方便力故现。现由拟法会机二义故佛现。善哉下。第二一行一句。明诸佛正叹释迦。能隐实设权。故云善哉。为一施三引入佛慧。即是第一导师。得是无上法者。即是得实智微妙第一也。而用方便力者。随诸一切佛。隐实用权也。我等亦皆得下。第三一行。明诸佛亦隐实用权。如文。从少智乐小法下。第四一行双释二义。为众生少智不堪闻大所以隐实。而复乐小所以施权。虽复说三下。第五半行双结二义。虽复说三终为显实也。<a>舍利弗</a>当知下。第二有二行明释迦酬顺。既闻诸佛叹对曰南无。南无此云敬从。又二。初一行发言酬顺。后一行念顺物机。从思惟是事下。第三一行半。正明施教也。诸法寂灭相不可以言宣下。即是前说中道无性佛种之理。此理非数又不可说。今以方便作三乘说。又非生非灭。而以方便作生灭说。又偏真之理亦非示说。以方便故作四门说。初为五人说无常有门也。是名转法轮下。第四一行。明受行悟入也。转佛心中化他之法。度入他心名转法轮。陈如初得见谛。即断见惑分证灭谛。亦是分得有余<a>涅槃</a>。涅槃之音起自于此。由此得成无学。便有罗汉之名。能说三乘法者名佛。所说三乘即法。见谛罗汉等名僧。三宝于是现<a>世间</a>。从久远劫来下。第二一行是释疑。疑师云。佛初未能鉴机。寻念诸佛始知根性。即释云。非我不知用于方便。特欲引同故念诸佛。非始念方知。从久远劫来见其乐小。已为赞示令尽众苦。所以闻小即得<a>解脱</a>也。疑<a>弟子</a>云。云何众生一世暂闻即证罗汉。即释云。从久远劫来为其赞示。称于本习故速得道。旧云。此偈悬指寿量义。今明论秘密意。或当如此。明显露意是则不然。何者将明寿量。<a>弥勒</a>尚自不知。云何此中一偈悬指。今以释疑消文。从我见佛子等下。第三有六行颂上显实。文具四一。初我见佛子下二行颂人一。三乘行人皆是佛子。上文兼有其意也。我即作是念下。第二一行颂理一。为说佛慧。即是上一切种智佛知见也。<a>舍利</a>弗当知下。第三二行颂教一。但说无上道即教一也。<a>菩萨</a>闻是法下。第四一行颂行一。悉亦当作佛故。是行一也。更就此文为四意。初二行明大乘机发。亦云索果。次两行一句明佛<a>欢喜</a>。众生得大乘益故。次三句正明显实。次一行受行悟入也。明由机发故索果。索果由于机发。此应有四句。自有障除机未发。如诸罗汉在三藏时。以乐小故浊障虽除。大根钝故妙机未发。自有大机发障未除。<a>如法</a>华中诸凡夫人等。虽未断结以大根利故机发。自有障即除机即发。如说无量义时。证二乘果即于此座大机即发。自有障未除大机未发。即五千等是也。志求佛道者。即是索大非求小果也。索有三意。一大机有感果之义。机中论索。二情中密求。为得为不得即此意。三发言索。即是殷勤三请也。昔教之中已有二求。但未发言。至于今日具此三索。</p>
<p style="text-align: left">
	　　问。昔出宅索三。是机情索者。文云如先所许。此乃求三何关求一。</p>
<p style="text-align: left">
	　　答。出外不见必有异途。将昔许三以求异意耳。亦得是索一也。咸以恭敬心。皆来至我所者。一云。耻小慕大。大机感佛故云至佛所。今明非但机至佛所。亦乃身到。如无量义中四众围绕。合掌敬心欲闻具足道也。曾从诸佛闻方便所说法者。此中初味调伏。受行三藏<a>六度</a>通别等三教方便。由此调熟故。使障除机发而求大也。从我即作是念下。二行一句。明障除佛喜。佛为佛慧故出。昔障重无机。不得即说佛慧。中间虽障除又未得说。今机发正是说时。昔众生根钝智小。恐其谤法堕恶。故未是说时。今根利志大。闻必信解故佛欢喜。<a>无畏</a>者。不畏执小谤大起罪堕恶故言无畏。于菩萨中下三句正显实也。五乘是曲而非直。通别偏傍而非正。今皆舍彼偏曲。但说正直一道也。菩萨闻是法下一行。明受行悟入。六度通二菩萨。初闻略说动旧执致新疑。今悉已除。非独菩萨。二乘亦尔。而云声闻皆当作佛者。昔教不说二乘作佛。今行与授记。授记岂独二乘。除疑岂独菩萨。互存则两备。</p>
<p style="text-align: left">
	　　问。菩萨何疑。</p>
<p style="text-align: left">
	　　答。三藏说三僧祇未断惑一断即入真。通教说菩萨断正留习习尽即成佛。初闻略说悉云方便。昔真昔成竟知安在。又三乘同学一道何意有别。今闻法华扫荡诸疑无复遗芥。从如三世诸佛下。第四五行半。颂上叹法希有。非正为下不虚譬本。就此为二。初一行颂上如是妙法。妙法者权实也。如三世者。引同诸佛用权。权是引物之仪式也。说无分别法。引同诸佛显实。实则言语道断岂存仪式。又权实本无分别。为钝根小智分别权实。今还悟入。一三不二。即知佛说三一无分别也。诸佛皆尔何独我耶。诸佛兴出世下四行半。颂上时乃说之。上亦举昙花颂中还说诸佛兴出世两句。久久悬远时有佛出。此举人难。正使出于世两句。此举法难。如今佛出世四十余年始显真实(云云)。无量无数劫两句。此举闻法难。如五千之流。<a>梵音</a>盈耳越席而去。闻岂不难乎。能听是法者两句。举信受者难。普众唯身子前达。中下虽听犹未能了。举昙花譬上四难。但合闻者难余例可解。从汝等勿有疑下。第五二行半。颂上不虚又二。初一行半。勿于可信人生疑。次汝等舍利下一行。勿于可信法起疑。法王者。夫为人王言则不二。佛为法王岂容虚说。夫方便可是权假。真实宁应是妄。闻法王说法勿生疑也。旧从汝等舍利弗下七行。不颂敦信。但是释迦章中。劝信弘经之意耳。其文为两。初五行半令弘经使其行因。次一行半。略为受记。初一行令其慕果行因必须弘经。四十余年蕴在佛心。他无知者名为秘。一乘直道总摄万途故言要也。以五浊恶世下一行。释秘要明障重之人终不能解。故使如来秘不妄宣。当来世下二行。明弘经体。初一行明不善人勿为说。后明善人当为说。舍利弗去一行半。双结二义。初行结秘要。明此法如是先以万亿方便然后乃示真实。后半行结弘经体。其不习学不能晓了此。正结不善者勿为说也。兼对习学者则能晓了。此乃可为说也。汝等既已知下一行半。略为授记。上明三句论其有解。中一句明其无惑。下半偈明其得记。既有解无惑。正应欢喜作佛。此中受记开下身子等得记作本。此中弘经开下命身子<a>流通</a>作本也。旧意如此。今明从五浊下。第六六行。颂上拣众敦信。上幸有此文。近而不颂耶。又二初三行颂拣众。次三行颂敦信。五浊者一行。颂上拣非<a>佛弟子</a>。何者若乐诸欲。是行魔业故须拣之。上文着涅槃。尚非佛弟子。此文着<a>生死</a>。那是佛弟子。互拣非耳。终不求佛道者。颂上拣增上慢。上慢者。未得上法谓得上法。是故其人不求佛道也。当来世恶人一行。颂上如来灭后解义者。是人难得也。有惭愧清净一行。颂上若遇余佛便得决了。次三行颂上敦信。若不信此法无有是处。初一行半敦信于权。次一行半敦信于实。实权无疑自知作佛(云云)</p>
<p style="text-align: left">
	　　释譬喻品</p>
<p style="text-align: left">
	　　先总释。譬者比况也。喻者晓训也。托此比彼寄浅训深。前广明五佛长行偈颂。上根利智圆闻获悟。中下之流抱迷未遣。大悲不已巧智无边。更动树训风举扇喻月。使其悟解故言譬喻。别释者。以世法比出世法。因于曾有闻未曾有踊跃欢喜。如经世间子父譬出世师弟。又以世生法。比出世生法。使蒙佛音教不失大乘。如经父知诸子先心各有所好珍玩之具。又以世灭。比出世灭。虽得无漏。闻亦除忧恼。如经我为其父应拔其苦难令免烧煮。又以世不生不灭。比出世不生不灭。令其安住实智中我定当作佛。如经乘是宝乘直至道场。当知佛以一音说于譬喻。巧令中下得四悉檀益。故言譬喻品也。约教解者。佛意本赞佛乘。为物不堪寻念先佛大悲方便。趣于鹿苑称赞三车。二乘以下中自济恩不及人。菩萨驾牛运他出火。故名摩诃萨。此三藏教中譬喻也。又三人同畏烧煮。声闻如獐直去不回。缘觉如鹿母并驰并顾。菩萨如大象身捍刀箭全群而出。涅槃云。兔马此通教中譬喻也。又三乘发心近。缘理浅智慧弱。断通惑不能尽边到底。非波罗蜜。菩萨发心久远。理深智强。断别惑穷源尽性。大品云。二乘如萤火。菩萨如日光。此别教中譬喻也。又始见我身闻我所说。即皆信受入如来慧。如斯之人易可化度。不令如来生于疲苦。如华严中。即事而真不须譬喻。为未入者。四十余年更以异方便。助显第一义。今日王城决定说大乘。普令一切开示悟入佛之智慧。不令一人独得灭度。如今如始如始如今无二无异。上根利智闻即能解。不令如来生于疲苦。亦不须譬喻秖为中下动执生疑踟蹰岐道故。须今日大车譬喻而得利益。是名圆教中譬喻也。本迹观心例可解。不复记(云云)。法说有五段经文。其一始竟四犹未了。此品应在诸天说偈之后火宅譬喻之前。出经者。调卷置领解之初耳。又人云。发起中根。置第二卷初。如六瑞问答为法说作序。领解得记为譬说作序。此人情耳。置法说之后。中根可不悟耶。此领解段。领其所闻述其所解。长行领与解合说。偈中领与解各陈。故言领解段也。文有二。一经家叙。二身子自陈。叙为二。谓内解外仪。内解在心名喜。喜动于形名踊跃。从妙人闻妙法得妙解。若值一幸尚复欣挕？鋈?簿咦隳?挥辉尽Ｎ脑啤＝翊邮雷鹞糯朔ㄒ粜幕秤辉尽Ｄ谕夂秃现麓嘶断病＜词澜缡鸵病Ｓ指男⊙Т蟆Ｆ?妒虏葩帧Ｊ芨缓兰乙怠Ｎ脑啤＝袢漳酥?媸欠鹱印Ｊ枪驶断病４宋?耸鸵病Ｓ钟腔谒?惨赡巡⒊?Ｄ谕夥琳侠?淮罄省Ｎ脑啤Ｎ乙训寐┚　Ｎ乓喑?悄铡Ｊ枪驶断病４硕灾问鸵病Ｓ址鹱铀?Φ谜呓砸训弥?Ｎ脑啤０沧∈抵侵小Ｎ叶ǖ弊鞣稹４说谝灰迨鸵病Ｔ冀陶摺７蚧断蚕灿谌胛弧６?⒙藓撼鋈?缌??Ｆ扑淖∽庸?６院Σ黄莘昀?恍馈＝裱曰断簿龇鞘兰湎惨病Ｈ艨嗳堂鞣ⅰＨ艟烤刮扪?纫训弥?＝癫挥χ叵病Ｈ羧?送?晕扪运档馈Ｌ逦鏊湟熘た找恢隆Ｒ恢轮?簿靡训弥?嗖恢叵病Ｈ舳?展畚?奖愕馈＜俟鄣炊?酥???？展鄣捶卜蛑??小９??叨竦么蠡断病Ｒ涝参虺醴⑿淖∶?断沧　３跣幸嗝?断残小３醯匾嗝?断驳亍Ｉ碜蛹仁巧细??恰１厥浅?胫?断病Ｉ璨怀?胍嗝?断病４私栽冀淌鸵病１炯Ｊ驼摺Ｉ碜泳贸煞鸷沤鹆?印＜Ｖ?湾任?颐嬷腔鄣茏印Ｊ即油獾腊涡肮檎?Ｊ救槲痘断怖?娣卜颉４问纠椅痘断怖?嫦褪ァ４问旧?帐焖栈断怖?嫫腥?＝褡黪??敕鹬??断病＠?嫜Х鸬勒摺Ｈ绱说然断病＝约Ｋ??病９坌慕獠桓醇		

	
	

		</div></div><hr><script charset='utf-8' src='../../js/footer.js'></script></body></html>