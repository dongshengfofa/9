<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 佛祖历代通载' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 佛祖历代通载</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第一卷 <a>佛祖</a>历代通载</strong></p>
<p style="text-align: left">
	　　序</p>
<p style="text-align: left">
	　　佛祖历代通载序浮图氏之论世。动以大劫小劫为言。中国文字未通。盖不可知也。摩腾竺法兰至汉而后。释迦佛之生灭。可以逆推其岁年。自是中国之人。得以华言记之。自<a>天竺</a>及旁近诸国东来者。莫盛于西晋。至于姚秦石赵等国。其人则鸠摩罗什佛图澄那连耶舍昙无谶诸师。而东土卓绝奇伟之士。生肇融睿等相为羽翼。翻译经义尽为华言。而佛理之精无不洞究。先觉之士至有逆知。其至理之未至者。佛学之行莫博于此时矣。弥天道安至于远公辟地东南<a>佛陀</a>耶舍远相从游而辟世。君子相依于离乱之世。乃若宝公双林诸公起而<a>说法</a>。而佛学大盛于东南矣。若夫智者弘法华于<a>天台</a>。<a>三藏</a>开般若于唐初。清凉广华严于五台。密公说圆觉于草堂。宣公严律教于南山。金刚启秘密于天宝。大小三乘唯识等论。专门名家豪分缕析。汗牛充栋。学者千百。有皓首而不能穷极者焉。达磨之来则有五传其衣。五宗斯立。同源异派自梁历宋。谓之传法正宗。</p>
<p style="text-align: left">
	　　我国朝秘密之兴义学之广。亦前代之所未有。此其大略也。记载之书昔有宝林等传。世久失传。而传灯之录僧宝之史。仅及<a>禅宗</a>。若夫经论之师各传于其教。宰臣外护因事而见录。岂无遗阙。近世有为佛祖统纪者。儗诸<a>史记</a>书事无法。识者病焉。时则有若嘉兴祥符禅寺住持华亭念常。得临济之旨于晦机之室。<a>禅悦</a>之外博及群书。乃取佛祖住世之本末。说法之因缘。译经弘教之师。衣法嫡传之裔。正流旁出散圣异僧。时君世主之所尊尚。王臣将相之所护持。论驳异同参考讹正。二十余年始克成编。谓之佛祖历代通载。凡二十二卷。其首卷则言彰所知论器世界情世界<a>道果</a>无为五论。则我世祖皇帝时发思八帝师对御之所陈说。是以冠诸篇首。其下则以天元甲子。纪世主之年。因时君之年。纪教门之事。去其繁杂谬妄。存其证信不诬。而佛道世道污隆盛衰。可并见于此矣。嗟夫十世古今不离当念。尘影起灭何足记哉。尝见沩山有问于仰山。每有年代深远之对。则亦悯先觉之无闻者乎。而法华一经。前劫后劫十号无二。又曰。观彼久远犹古今日。则此书宜在所取乎。至正元年六月十一日。微笑庵道人虞集序。</p>
<p style="text-align: left">
	　　华亭梅屋常禅师本传通载序</p>
<p style="text-align: left">
	　　夫语言文字。载道之器。传远之用。历千古微简牍。何以纪事考实耶大成至圣。春秋作而贼乱惧大觉<a>世尊</a>。经律集而贤哲兴。其五经六艺诸子百家。立言垂训。后之来学明今酌古。游心仁义。非编册之益乎。佛祖历代通载。梅屋禅师之所作也。其文博其理明。叙事且实出入经典考正宗传。殊有补于名教。至正辛巳。翰林道园虞公。序冠其首益尊韪之。禅师世居华亭。黄姓。父文祐。母杨氏。初祈嗣于观世音。忽一夕梦僧庞眉雪发。称大长老托宿焉。因而娠。至元壬午三月十有二日诞于夜。神光烛室异香袭人。逾日不散。既长喜焚香。孤坐。风骨秀异气宇英爽。年十二恳父母求<a>出家</a>。母钟爱之。诱以世务终莫夺其志。遂舍之。依平江圆明院体志。习经书尚倜傥。疏财慕义栖心律典。元贞乙未江淮总统所。授以文凭。薙发受具。弱冠游江浙大<a>丛林</a>。博究群经。宿师硕德以礼为罗延之。皆撝谦弗就。至大戊申。佛智晦机和尚。自江西百丈。迁杭之净慈。禅师往参承值上堂。佛智举太原孚上座闻角声因缘。颂云。琴生入沧海。太史游名山。从此扬州城外路。令严不许早开关。有省于言下。投丈室呈所解。佛智颔之。遂俾掌记室。嘱之曰。真吾教伟器。外护文苑之奇材也。服勤七年。延祐乙卯佛智迁径山。禅师职后版。表率明年朝廷差官理治教门。承遴选瑞世嘉兴祥符。至治癸亥夏五乘驿赴京缮写黄金<a>佛经</a>。暇日得以观光三都游览胜概。礼五台曼殊室利。披燕金遗墟之迹。由以动司马撰书之志。出入翰相之门讨论坟典。升诸名师堂奥讲解经章。如司徒云麓洪公别峰印公。皆尊爱之帝师命坐授食。闻大喜乐密乘之要。自京而回姑苏。万寿主席分半座以延说法。众服其有德。自非宿有灵姿禀慧多生。曷以臻其明敏。著述祖祢彰显正教。致公卿大人笃敬也耶。至大间愚执侍佛智。获奉教于禅师。知梗概而序之。禅师讳念常。梅屋其号焉。至正四年三月。松江余山昭庆住持<a>比丘</a>觉岸谨序。</p>
<p style="text-align: left">
	　　佛祖历代通载凡例</p>
<p style="text-align: left">
	　　一世祖皇帝玉音一百段。出弘教集。实帝师大臣钦承对旨。谨置于编一帝师所说彰所知论。冠于篇者尊之也一吾佛世尊未生以前时代。本不与书。欲便初学。卷自太古始一往古帝王。即位改元崩殂及僭国之主。宰臣护教尊法者。略见始末。余不书一帝王于圣教御制赞序及大臣硕儒撰述。其间有关大教者。皆具载焉一僧道对析论辨。详收始末以备参考一世尊示灭之后。凡经百年必书。其于旃檀像及教被东土之年仿此一佛祖传法偈。翻译详见梁大同六年一教门隆替。并依史籍编录。使来学知有自焉一诸祖事实。备载于示寂之年。仿先经终义之例一屏山<a>居士</a>鸣道集说。凡二百一十七篇。今录一十九篇。盖彰其识见耳一教门事要。异同讹正略加考定。据诸传记摭集。不以私臆谬加论辨。或恐繁失于冗简失于陋。以俟博雅之士。改而正之一太史公史记称。黄帝三十八年。命风后定甲子。始因而编之。随年列为横历于上佛祖历代通载凡例。</p>
<p style="text-align: left">
	　　佛祖历代通载目录</p>
<p style="text-align: left">
	　　第一卷目录</p>
<p style="text-align: left">
	　　第二卷七佛偈彰所知论器世界品日轮月轮诸星宿妙高山三十三天情世界总有六种人祖大梵三末多王及诸王种器世界坏(并赞)</p>
<p style="text-align: left">
	　　第三卷盘古王天皇地皇人皇五纪有巢氏燧人氏伏羲氏社神神农氏黄帝少昊颛顼帝喾唐尧虞舜夏后氏殷汤周文王武王成王(立七庙制)稷神四国诸侯康王</p>
<p style="text-align: left">
	　　第四卷周昭王世尊示降生世尊示出家穆王世尊示成道瑞像缘起世尊示说法世尊示<a>涅槃</a>孝王第一祖摩诃迦葉秦非子厉王二祖阿难上座大众二部宣王三祖商那和修王杀杜伯感报平王四祖优波鞠多庄王五祖提多迦襄王六祖弥遮迦定王老聃生于楚七祖婆须密灵王<a>孔子</a>生于鲁景王八祖佛陀难提敬王九祖伏驮密多贞定王十祖胁尊者</p>
<p style="text-align: left">
	　　第五卷周安王十一祖富那耶舍显王十二祖马鸣大士赧王十三祖迦毗摩罗秦始皇室利防等十八化人十四祖龙树尊者西汉文帝十五祖迦那提婆武帝十六祖罗睺罗多昭帝十七祖僧迦难提宣帝论师无著天亲成帝十八祖伽耶舍多新室王莽十九祖鸠摩罗多东汉明帝帝梦金人教流东土摩腾竺法兰释道比较焚经二十祖阇夜多</p>
<p style="text-align: left">
	　　第六卷安帝二十一祖婆修盘头桓帝安世高至洛二十二祖摩拏罗灵帝竺佛朔至洛黄巾作叛献帝牟子理惑论汉史范晔论释袁宏论佛康猛竺大力至京二十三祖鹤勒那道始作灵宝醮章三国魏文帝蜀先生吴大帝维只难支谦明帝曹植传齐王芳康僧会至吴吴阚泽论佛二十四祖师子尊者昙摩迦罗等传律高贵乡公罽宾贼乱累释陈留王<a>沙门</a>朱士衡讲经始</p>
<p style="text-align: left">
	　　第七卷西晋武帝吴皓毁神祠及梵宇竺法护至京(论)育王塔缘起惠帝(十六国附见)鲍靖撰三皇经竺耆域至洛愍帝维卫迦葉石像至吴元帝(有叙)沙门吉友至建康明帝二十五祖婆舍斯多成帝三藏惠理至杭庾冰议令僧拜俗何充议不应拜俗穆帝佛图澄示寂(论)释涉公入寂沙门于法开医术哀帝诏竺潜讲经诏支遁继讲郄超慕佛废帝释道安法师(论)孙绰许询桓温末年奉法简文帝诏法旷禳星</p>
<p style="text-align: left">
	　　第八卷东晋武帝东林惠远法师刘遗民卒符秦德星现获安什秦主姚苌感报北魏道武皇帝二十六祖不如密多安帝太山竺僧朗北魏兴<a>佛教</a>诏罗什法师(论)道[契-大+石]僧正道融与<a>婆罗门</a>辩论道恒道标抗表行道僧睿四海僧望僧肇详定经论天竺弗多罗尊者佛陀耶舍尊者柏玄下书令僧拜俗沙门不敬王者论佛驮跋陀被摈招渊明入社法果初受封爵法显西天取经始三藏昙无谶至姑臧道生法师竖石为徒恭帝北魏崔浩荐寇谦之(论)玄高禅师被谮齐著作魏收佛老志</p>
<p style="text-align: left">
	　　第九卷宋文帝神僧杯渡求那跋陀罗入朝帝幸大庄严寺谢灵运伏诛求那跋摩三藏萧京尹请制建寺像帝幸曲水惠琳叛教获报(论)诏法瑗主天保寺浩谮太子及僧玄高魏寇谦之修张鲁术魏武诏诛天下沙门魏武受箓建靓轮宫魏崔皓伏诛(论)沙门昙始至魏救法魏又下诏复释武帝二十七祖般若多罗诏求那跋陀罗诏道猷为新安法主中兴寺宝亮法师羌人高阇反累释右司陈僧拜俗朱灵期遇圣僧姚兴钦重僧导废帝疏勒王送佛衣明帝宝志大士康居邵硕公诏僧瑾为僧正魏史释老志齐太祖帝幸僧远所居武帝敕法献为僧主玄畅首述华严疏(论)宝志狱中显化昙超为龙说法顾欢夷夏论司徒袁粲驳夷夏论孟景翼正一论张融作门律辟之(论)魏诏度僧尼东昏侯陈显明造步虚经和帝<a>僧伽</a>跋陀罗律藏</p>
<p style="text-align: left">
	　　第十卷梁武帝陶弘景造太清经诏志公任便宣化郗氏夫人求忏帝舍邪归正愿文何点何胤不仕帝注大品命法云讲魏主尚释诏僧旻讲胜鬘经帝制<a>涅盘</a>疏序宗庙祭祀戒杀沈休文中食论魏胡太后建寺惠皎着高僧传僧朗及道英神异帝受归戒僧达入水观僧藏谏帝律僧藏登御座魏评释道魏书佛老志初祖达磨大师(论)昭明太子刘勰出家双林傅大士惠约法师高王经缘起译佛祖偈始末隐士阮孝绪古今书籍之数逆贼侯景反梁史魏征论简文帝北齐台宗惠文禅师元帝<a>真谛</a>三藏荆山居士陆法和北齐诏稠禅师敬帝北齐敕陆修静与昙显角试北齐杜弼齐著作王劭述佛周恶黑衣废释</p>
<p style="text-align: left">
	　　第十一卷陈高祖柏岩稠禅师洪偃法师宝琼法师卫元嵩上疏减僧废帝天台惠思禅师宣帝周武命三教伸述利病周武灭佛甄鸾上笑道论道安着二教论周武登座序废立义静蔼以法灭舍身任道琳伸请复教隋文帝下诏复教法师昙延授帝八戒释尼智仙传律师灵藏陪驾李士谦喻<a>报应</a>说二祖惠可大师天台智者禅师诏三十州建塔文中子讲道(负苓篇附并论)阇那笈多译<a>法华经</a>诏问洪山智舜禅师炀帝诏僧道拜俗明瞻登对而罢三祖僧璨大师杨宏率僧道论议恭帝神僧法喜传(并论)</p>
<p style="text-align: left">
	　　第十二卷唐高祖诏僧道论议定优劣傅奕疏请灭释李师政内德论(辨惑篇附)诏汰释道二教太宗帝问群臣治政难易敕建寺以度陈亡玄奘往西天求法敕葬玄琬法师诏度僧尼建寺太子问张士衡奉佛事诏道先释后</p>
<p style="text-align: left">
	　　第十三卷敕魏王泰祭虞世南诏三学秀异论议惠琳被谮华严杜顺法师傅奕感报丞相萧瑀传帝幸弘福寺只罗国主仰唐声教原州瑞石记国祯祥玄奘赍经归朝三藏进新译经请序秘谶女主代有天下帝劝奘师罢道为政奘陈辞愿终身行道帝制三藏圣教序(谢表附)太子继圣教序赐奘百金磨衲诏创弘法院留奘师诏建大慈恩寺诏奘陪驾史赞并论</p>
<p style="text-align: left">
	　　第十四卷唐高宗四祖道信大师敕建大慈恩塔惠宽禅师及姐信相天竺致书奘师(答书附)立法师斥吕才论制设官监护译经御制大慈恩寺碑(谢表附)奘法师示疾诏辨二教先后牛头法融禅师追僧道论议奘法师表辞还山复追僧道论议屈僧拜俗道宣上疏</p>
<p style="text-align: left">
	　　第十五卷法师玄奘示寂道世法师辩道经真伪南山道宣律师诏僧道定夺化胡经五祖弘忍大师(史赞)佛陀波利尊者慈恩窥基法师道世着法苑珠林则天武后始定母服及建明堂庆山始出译华严大经诏康法藏为僧诏嵩山惠安禅师义净三藏自西土回敛僧钱铸佛像(论)诏贤首法藏讲新经铸像成百僚礼祀中宗房融润文译楞严诏六祖不起大通神秀禅师(张说作记)神僧万回法云公(论)诏僧道齐行并集安国师卒诏三藏实叉难提泗洲大圣召道岸律师授戒菩提流志译宝积经诏一行赴阙不起</p>
<p style="text-align: left">
	　　第十六卷唐睿宗六祖惠能大师玄宗永嘉玄觉禅师诏<a>一行禅师</a>赴阙嵩岳元圭禅师(论)天竺三藏<a>无畏</a>至京宋璟礼六祖塔诏一行改撰大衍历智升上藏经目录一行制黄道仪成郭行女尝斋感报牛云求聪感应日本始有律三藏菩提流志卒嵩山破窖堕一行示寂(论)般若<a>心经</a>序(张说作)重定五服制三藏金刚智卒义福禅师卒恒州张果先生三藏无畏卒</p>
<p style="text-align: left">
	　　第十七卷不空三藏降狂象(论)法秀献回向寺玉箫李长者着华严合论青原行思禅师兴唐寺普寂卒太子詹事严挺之诏本净禅师赴阙南岳怀让禅师诏道士吴筠问道制僧尼给祠部始诏不空验罗思远鹤林玄素禅师诏立毗沙门天王祠台宗左溪玄朗禅师天台法门议(梁肃作)鲁山元德秀卒(论)肃宗阆州斩画像纳钱度僧道始新罗无漏凌空立化诏南阳惠忠禅师诏置<a>放生</a>池碑(颜真卿撰)王摩诘卒真如升天授十三宝</p>
<p style="text-align: left">
	　　第十八卷唐代宗良贲造新仁王经疏道义始作<a>盂兰盆</a>会杜鸿渐问法于无住禅师(论)清凉澄观国师召忠国师试太白山人诏径山国一禅师牛头惠忠禅师忠国师试大耳三藏(论)不空三藏碑(严郢作)昙一律师碑(梁肃作)三祖镜智禅师碑(独孤及作)抚州宝应戒坛记(颜真卿作)史华与僧崇惠角法李源访圆泽诏耽源问无缝塔话天柱山崇惠禅师德宗千臂千钵文殊经序</p>
<p style="text-align: left">
	　　第十九卷南岳明瓒禅师荆溪湛然禅师止观统例(梁肃作)御制大乘<a>六波罗蜜</a>经序马祖道一禅师大珠惠海禅师石头希迁禅师诏清凉讲<a>华严经</a>题诏清凉讲华严宗旨东林熙怡律师碑(许尧佐作)黄石岩记(刘轲作)云峰法证律师陆羽传东都圣善凝公幽州盘山宝积禅师浚上人归淮南序(子厚作)南岳般州和上碑(子厚作)顺宗鹦鹉<a>舍利</a>记(韦皋作)帝问法于<a>佛光</a>满禅师</p>
<p style="text-align: left">
	　　第二十卷唐宪宗鹅湖大义禅师寒山拾得丰干荆州天皇道悟禅师荆州天王道悟禅师(并论)江西北兰让禅师上问政宽猛孰先信州草衣记(德舆撰)上问澄观华严法界无著禅者入五台诏怀恽禅师居上寺庞居士弥陀和尚碑(子厚作)永州<a>净土</a>院记(子厚作)智辩法师施食感报道树法师降夭幻百丈怀海禅师大明律师碑(子厚作)马总奏六祖谥碑(子厚作)五台邓隐峰归宗智常禅师布毛会通侍者</p>
<p style="text-align: left">
	　　第二十一卷重巽赴中丞请序(子厚作)陕右马郎妇上弘律师碑(白乐天作)台教元浩禅师诏迎佛骨韩愈排佛表韩潮州遇大颠辨论潮阳大颠禅师柳州刺史子厚北山神清法师穆宗鸟窠禅师诏无业禅师不赴龙潭崇信禅师杭永福石壁经记(元微之作)王智兴冒禁置戒坛福州古灵禅师</p>
<p style="text-align: left">
	　　第二十二卷唐敬宗诏刘从政资质仙事文宗药山惟俨禅师碑李翱作复性书苏州重玄石经碑(白居易作)丹霞天然禅师凌行婆蛤蜊中现<a>菩萨</a>像李训上疏沙汰僧尼南泉普愿禅师大达法师碑(裴休作)清凉国师碑铭(御赞附)圭峰宗密禅师</p>
<p style="text-align: left">
	　　第二十三卷武宗潭州云岩晟禅师帝锐意永仙诏(僧道论议)作望仙台于禁中敕并省天下佛寺诏下废释(史赞)宣宗诏复释氏香山居士白居易贬李德裕诏华林善觉禅师黄檗希运禅师诏弘辩问南北宗旨复庐山东林碑(崔黯作)沩山灵祐禅师李节赠疏言序诏罗浮轩辕问摄生补陀示现事迹</p>
<p style="text-align: left">
	　　第二十四卷唐懿宗大慈寰中禅师德山宣鉴禅师临济义玄禅师长沙景岑禅师洞山良价禅师悟达国师知玄传裴相国禅源诠序诏迎佛骨(史赞附)僖宗夹山善会禅师岩头全豁禅师昭宗(此下十三处霸)仰山惠寂禅师</p>
<p style="text-align: left">
	　　第二十五卷赵州从谂禅师云居道膺禅师五代梁太祖朱温雪峰义存禅师玄沙师备禅师惟劲集宝林传末帝明州布袋和上唐庄宗李存勖兴化存奖禅师明宗长庆惠棱禅师圣节设立试僧科晋石敬瑭打钟息苦缘起辽主德光御汴宫汉刘知远云门文偃禅师周郭威南院惠颙禅师世宗诏废释造僧帐清凉文益禅师</p>
<p style="text-align: left">
	　　第二十六卷宋太祖诏雕佛经一藏德韶国师示寂风穴延沼禅师永明智觉禅师吴越王作宗镜序宗镜后序(杨无为作)太宗御制三藏圣教序赞宁修大宋僧传诏立译经院赵普报应香林澄远禅师南安自严尊者首山省念禅师真宗帝制继圣教序道原集传灯录诏诸路建天庆观孤山智圆法师</p>
<p style="text-align: left">
	　　第二十七卷汾阳善昭禅师赐天台教入藏大阳警玄禅师四明法智讲师长水子璇法师慈云遵式忏主御制广灯录序慈明楚圆禅师杨岐方会禅师言法华李觏留意佛书浮山法远禅师诏怀琏禅师住净因雪窦重显禅师华严道隆禅师达观昙颖禅师天衣义怀禅师欧阳修问临终事天钵重元禅师英宗云峰文悦禅师诏赐民间寺额</p>
<p style="text-align: left">
	　　第二十八卷宋神宗圆通居讷禅师明教契嵩禅师白云守端禅师华亭惠辨都师吉州庆间禅师舒州义青禅师嘉兴真<a>如法</a>堂记(司马光作)金国李屏山论明道厌科举立论金国屏山有辨哲宗送蹇拱辰参照觉(张无尽作)高丽义天僧统晋水净源禅师蒋山赞元禅师苏老泉圆觉院记东坡磨衲赞圆通法秀禅师东林常总禅师玉泉承皓禅师辨才元净法师净因道臻禅师</p>
<p style="text-align: left">
	　　第二十九卷智海慕喆禅师云居元祐禅师佛印了元禅师瑞光宗本禅师黄龙祖心禅师徽宗御制续灯录序蕲州五祖法演禅师法云善本禅师蔡京食鹑感梦大树惠持入定帝幸玉清昭阳宫女真叛辽死心悟新禅师<a>灵芝</a>元照律师林灵素以术要君黄龙惟清禅师佛鉴惠勤禅师上听林灵素讲经大金立国改佛号灭僧寺张无尽传觉范德洪禅师诏道法师复僧服(北涧铭附)</p>
<p style="text-align: left">
	　　第三十卷南宋高宗西竺苏陀室利圆悟克勤禅师虎丘绍隆禅师佛智端裕禅师牧庵法忠禅师真歇清了禅师感山晓莹禅师宏智正觉禅师孝宗应庵昙华禅师径山宗杲禅师大禅了明禅师石室祖琇禅师普庵印肃禅师庆寿教亨禅师瞎堂惠远禅师帝制原道论(并观音赞)诏刊天台教藏德藏可观法师帝注<a>圆觉经</a>赐径山宋遣宇文虚中使金</p>
<p style="text-align: left">
	　　第三十一卷光宗王孝礼言影表净慈彦充禅师宁宗灵隐崇岳禅师佛照德光禅师紫微观记(元遗山作)屏山居士鸣道集说吽哈啰悉利幢记郑州普照道悟禅师资寿尼无著禅师</p>
<p style="text-align: left">
	　　第三十二卷大元太祖皇帝天竺此峰宗印讲师宪宗庆寿海云印简大师世祖(上)拜刘秉忠太保参领中书省事制帝师说羯磨仪轨序刘太保神道碑谥刘太保文贞制帝师发思八行状圣旨僧道辨析</p>
<p style="text-align: left">
	　　第三十三卷焚诸路道藏经碑辨伪录随函序辨伪录一十四章(一之八)</p>
<p style="text-align: left">
	　　第三十四卷世祖(下)辨伪录(九之十四)诏禁道藏经品目焚道藏经下火文僧道持论名衔江南禅教登对录</p>
<p style="text-align: left">
	　　第三十五卷径山云峰妙高禅师世祖弘教玉音百段成宗五台真觉文才国师胆巴金刚上师武宗敕撰临济正宗记乞台萨里碑上都华严至温禅师</p>
<p style="text-align: left">
	　　第三十六卷革僧衙门论仁宗三藏沙啰巴译师秦州普觉英辨论师敕建瑞像殿记加封普庵宣命京都崇恩谦讲师京城普庆法闻律师三藏达益巴国师京师宝集妙文讲师英宗诏各路建帝师殿碑五台普宁了性讲师玉山普安宝严讲师天目中峰明本国师大都妙善尼舍蓝蓝临坛大德惠汶律师今上皇帝万万岁佛祖历代通载目录(终)</p>
		

	
	

		</div></div><hr><script charset='utf-8' src='../../js/footer.js'></script></body></html>