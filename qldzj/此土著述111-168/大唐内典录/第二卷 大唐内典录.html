<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 大唐内典录' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 大唐内典录</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第二卷 大唐内典录</strong></p>
<p style="text-align: left">
	　　历代众经传译所从录第一之二。前魏南吴西晋。</p>
<p style="text-align: left">
	　　前魏朝曹氏传译<a>佛经</a>录第二</p>
<p style="text-align: left">
	　　序曰。自汉已来天下一统。建安之始鼎峙而分。袁曹竞逐于中原。刘孙分[馬*麃]于江峡。五岳尘拥九牧云屯。或二祀而启于帝图。或三分而陈于霸业。故使魏祖挟天子而令诸侯。刘宗凭剑阁而规雍辇。孙氏英略高枕长江。横武爪牙卧龙威力。别据一域。吞噬为心。各跨疆场互严关塞。广延俊又以佐股肱。厚礼贤能宾为国宝。良匠妙法复此徂来。僧会适吴。<a>舍利</a>曜灵于江左。迦罗游魏。禁律创启于洛都。归戒自此大行。图塔由斯特立。译人随俗仍彼方言。出经逐时便题名目。致有吴品蜀普曜焉。重叠再翻因斯而始。派流失译良在于兹。既三国峙居。而西蜀一都独无代录者。岂非佛日丽天而<a>无缘</a>者弗睹。法雷震地而比屋者不闻哉。且旧录虽注蜀普曜首楞严等经。而复阙于经本译人年代。设欲纪述罔测所依。推入失翻故亡别录。今叙曹魏中原所传。文帝讳丕字子桓。沛郡谯人。丞相王操之世子也。初生之日。有青云大如车盖。当于其上竟日翠然。望气者为至贵之证。非人臣象。八岁善属文。初嗣相位为魏王。受后汉禅改称为魏。初居相在洛。魏公都邺。王基在谯。又许受禅于繁昌。后都洛邑。自文帝黄初元年庚子。至元帝咸熙元年甲申。其中五主四十五年。僧有六人。所出经律羯磨一十三部。合二十五卷。以为魏朝一代经录。其有失译诸经。总结吴录之末备之于彼&nbsp;魏朝<a>沙门</a>昙柯迦罗(一部一卷戒本)&nbsp;沙门康僧铠(二部四卷经)&nbsp;沙门昙谛(一部一卷羯磨)&nbsp;沙门白延(六部八卷经)&nbsp;沙门支强梁接(一部六卷经)&nbsp;沙门安法贤(二部五卷经)&nbsp;僧祇戒本一卷(初出见竺道祖魏世录)</p>
<p style="text-align: left">
	　　右戒本一卷。中<a>天竺</a>国沙门昙柯迦罗魏云法时。幼而才聪质像瑰伟。读书一览文义悉通。善四围陀。风云星月图谶运变靡所不该。自谓<a>世间</a>毕己心目。年二十五入一僧坊。遇见法胜阿毗昙心。聊取观之。茫然不解。殷勤重省更增惛漠乃叹曰。<a>佛法</a>钩深备论三世。乃弃俗<a>出家</a>。诵大小乘经及诸律藏。游化至洛。于时魏境虽有佛法。而道风讹替。亦有众僧未禀归戒。止以剪落为殊俗耳。设复斋忏事同祠祀。迦罗既至。大行佛法。诸僧请出毗尼。迦罗以律藏曲制文言。繁广<a>佛教</a>未昌必不承用。以嘉平年于白马寺出此戒本一卷。且备朝夕。中夏戒法始自此焉&nbsp;郁伽长者所问经二卷(第二译一名郁伽罗越问<a>菩萨</a>行经见竺道祖魏录)&nbsp;<a>无量寿经</a>二卷(第二译见竺道祖晋世杂录及宝唱录与世高出者小异)</p>
<p style="text-align: left">
	　　右二部合四卷。天竺国沙门康僧铠。齐王世嘉平年。于洛阳白马寺译。高僧传载。直云郁伽长者等四经。捡道祖魏晋录及僧祐出<a>三藏</a>记并宝唱梁代录等。所列如前。自外二部并不显名。挍阅群录未见&nbsp;昙无德羯磨一卷(初出见竺道祖魏录)</p>
<p style="text-align: left">
	　　右一卷。昙无德者。魏云法藏。藏师地梨荼由。是阿踰阇第九世<a>弟子</a>。藏承其后。即四分律主也。自斯异部兴焉。此当佛灭后二百年中。后安息国沙门昙谛。以高贵乡公正元二年届于洛汭。妙善律学。于白马寺众请译出&nbsp;首<a>楞严经</a>二卷(第二出与汉世支谶所出本同文少异见竺道祖晋世杂录及三藏记)&nbsp;无量清净平等觉经二卷(第三出与世高康僧铠等所出无量寿经本同文名少异见竺道祖晋世杂录)&nbsp;叉须赖经一卷(一本无叉字见竺道祖及僧祐等录)&nbsp;除灾患经一卷(见三藏记)&nbsp;平等觉经一卷(见竺道祖魏吴录)&nbsp;菩萨<a>修行</a>经一卷(一名长者威施所问菩萨修行经一名长者修行经见始兴及宝唱等二录)</p>
<p style="text-align: left">
	　　右六部合八卷。高贵乡公世。西域沙门白延。怀道游化。<a>甘露</a>年中来届洛阳止白马寺众。请译焉&nbsp;法华三昧经六卷(一本有正字)</p>
<p style="text-align: left">
	　　右一部六卷。高贵乡公世。甘露元年七月。外国沙门支强梁接。魏云正<a>无畏</a>。于交州译。沙门道馨笔受。祐云失译。房捡及见竺道祖魏世录及始兴录。若依交州及始兴地。应入吴录。今据及魏录&nbsp;罗摩伽经三卷(见竺道祖宝唱法上灵裕等四录)&nbsp;大般<a>涅槃</a>经二卷(略大本前数品为此二卷见竺道祖录初出)</p>
<p style="text-align: left">
	　　右二部合五卷。外国沙门安法贤译。群录并云。魏世不辩何帝年。今依编于魏录之末。又别录亦载。故不敢削之。</p>
<p style="text-align: left">
	　　南吴孙氏传译佛经录第三</p>
<p style="text-align: left">
	　　序曰。自汉永平已来。至吴赤乌之岁。将二百载。教流中原不达江表。及僧会初适设像置斋。时为矫异。以问<a>尚书</a>令阚泽曰。佛之化被乃在汉明。流渐既久。如何始至江东。泽曰。自摩腾入雒之初。五岳十八山馆道士与腾抗力之时。道士不如。南岳道士褚善信等自感而死。弟子举尸归葬南岳。无人流布。今方至此。余如后列。吴大皇帝孙权。字仲谋。吴郡富春人。世仕于吴。其家东冢上数有神光云气。又权父坚初在孕。其母梦肠引出绕吴昌门。众咸称为孙氏兴矣。及权生眼有异光方颐大口。其父奇之。应霸王也。跨蹑闽越都邑斗牛。封授诸侯建立年号。朝宗海岳南面君临。称大吴也。初都鄂武昌。次迁秣陵。又迁建业。魏承汉后二年。权立称元。黄武四主五十九年。晧立二年。晋受魏禅。经一十五年平吴。若以年分则晧一十四年。应入晋代。今别结取集为吴录。道俗四人所译诸经。一百四十八部。一百九十卷。并魏吴两代诸失译经。都合以为吴录云&nbsp;吴沙门维只难(二部六卷经)&nbsp;沙门竺律炎(三部三卷经)&nbsp;优婆塞支谦(一百二十九部一百五十二卷经)&nbsp;沙门康僧会(一十四部二十九卷经及注)&nbsp;诸失译经。一百一十部二百九十二卷&nbsp;阿差末菩萨经四卷(见吴别二录初出)&nbsp;法句经二卷(初出吴录云五卷见三藏记)</p>
<p style="text-align: left">
	　　右二部合六卷。魏文帝世。天竺沙门维只难。吴言障碍。学通三藏妙善四含。历国游方以行化为业。发趾西域同伴竺律炎自到江左。黄武三年于武昌郡译。为吴文。而维只难既未善方音。翻梵之际颇有不尽。志存义本辞句朴质。如文可知&nbsp;三摩竭经一卷(见始兴录与分和檀王经大同小异)&nbsp;梵志经一卷(见始兴录与五百梵志经同本异出)&nbsp;佛医经一卷(共支越出非全异从大经略见宝唱录或云佛医王经)</p>
<p style="text-align: left">
	　　右三经合三卷。魏明帝世。天竺沙门竺律炎维只难卒。后为孙权于杨都译。群录不同。或云将炎。或云持炎。或云律炎。未详孰是。故备举之&nbsp;大明度经四卷(亦云大明度无极经或六卷见竺道祖魏吴等二录)&nbsp;禅秘要经四卷(亦云禅秘要见吴别二录)&nbsp;撰集百缘经十卷(见唐录)&nbsp;阿差末菩萨经四卷(见吴录第二出与前维只难所译本文小异)&nbsp;菩萨本缘集经四卷(传云天竺沙门<a>僧伽</a>斯那撰)&nbsp;维摩诘所说不思议法门经三卷(一云佛法普入道门经或二卷第二出与后汉严佛调译者少异见竺道祖魏吴录及三藏记)&nbsp;修行方便经二卷(或有禅字见吴录)&nbsp;大般泥洹经二卷(此略大本序分哀叹品为二卷后三纸少异耳见竺道祖吴录道安云出长阿含僧祐云今长阿含与此异第二出)&nbsp;瑞应本起经二卷(黄武年第二出一云太子本起瑞应与康孟详出者小异陈郡谢锵吴郡张诜等笔受魏东阿王植详定见始兴录及三藏记)&nbsp;法镜经二卷(道安录无僧祐云见别录僧会注并制序)&nbsp;小阿差末经二卷(见别录及三藏记)&nbsp;阿弥陀经二卷(第四出与汉世高魏僧铠译者小异内题云阿弥陀三耶三佛萨楼檀过度人道经亦云无量寿经见竺道祖吴录)&nbsp;义足经二卷(见竺道祖吴录及宝唱录)&nbsp;方等首楞严经二卷(黄武年第二出与后汉支谶出者小异见竺道祖吴录安录无祐云见别录)&nbsp;法句经二卷(见别录及祐录第二出)&nbsp;慧印经二卷(一云慧印三昧经一云十方现在佛悉在前立定经一云宝田慧印三昧经与如来智印经同本异出见竺道祖吴录及三藏记)&nbsp;本业经一卷(一云菩萨本业经见祐录)&nbsp;须赖经一卷(第二出与白延出者同本别出一云须赖菩萨见竺道祖吴录及三藏记)&nbsp;梵摩渝经一卷(见竺道祖录及三藏记)&nbsp;私阿末经(一云私阿昧道安云即是菩萨道树经同本异出见道安及支敏度三藏记等)&nbsp;微密持经(一云无量门微密持经见僧睿二秦录及三藏记)&nbsp;月明童子经(或云月明童男经或云月明菩萨三昧经出三藏记)&nbsp;阿难四事经(见三藏记及别录)&nbsp;差摩竭经(一云菩萨<a>生地</a>经见竺道祖吴录)&nbsp;优多罗母经(一云无母字上四经并一卷)&nbsp;七女经一卷(安云出阿毗昙一云七女本经初出)&nbsp;郁伽长者经(第二出见竺道祖吴录或二卷)&nbsp;八师经(见竺道祖吴录)&nbsp;释摩男本经(出中阿含见竺道祖吴录)&nbsp;孛抄经一卷(初出即孛经见三藏记及别录)&nbsp;老女人经(出阿毗昙吴录直云老女经或云老母经见三藏记)&nbsp;斋经一卷(初出一云持斋经见别录)&nbsp;悔过法经(一云序十方<a>礼拜</a>悔过文或无经字)&nbsp;贤者德经一卷&nbsp;佛从上所行三十偈经(或无经字)&nbsp;了本<a>生死</a>经(安云出生经祐云今五卷生经无此名一名稻竿同本异出谦自注并制序)&nbsp;惟明二十偈经一卷(或无经字)&nbsp;龙施女经一卷(安录无祐云见别录)&nbsp;鹿子经一卷(安录无祐云见别录及竺道祖吴录)&nbsp;十二门大方等经(安录无祐云见别录)&nbsp;赖吒和罗经(第二出与支曜出者小异或云<a>罗汉</a>赖吒和罗经安录无祐云见别录凡三十经四十八卷除郁伽长者经并见祐录)&nbsp;<a>四十二章经</a>(第二出与摩腾译者小异文义允正辞句可观见别录)&nbsp;难龙王经一卷(一本无王字)&nbsp;不自守意经(或云自守或云不自守)&nbsp;五阴事经一卷&nbsp;七知经一卷(一作智)&nbsp;人民求愿经一卷&nbsp;佛开解阿拔梵志经(一云梵志阿颰经出长阿含)&nbsp;宝海梵志成就大悲经一卷&nbsp;梵志子死稻败经一卷&nbsp;梵志问佛师经一卷&nbsp;降千梵志经一卷&nbsp;梵志经一卷(第二出)&nbsp;度梵志经一卷&nbsp;外道仙尼说度经一卷&nbsp;梵志结净经一卷&nbsp;梵志问佛世间增减经一卷&nbsp;佛为外道须深说离欲经一卷&nbsp;梵网六十二见经一卷(见别录僧祐云法护出)&nbsp;阿质国王经一卷&nbsp;桀贪王经一卷(出<a>六度</a>集)&nbsp;国王成就五法久存于世经一卷&nbsp;惟娄王师子潼譬喻经一卷(一本无譬喻字)&nbsp;诸法本经一卷&nbsp;五母子经一卷&nbsp;戒消伏灾经一卷(见旧录)&nbsp;枯树经一卷(见道安录一本上有大字)&nbsp;是我所经一卷&nbsp;甘露道经一卷(出出曜经)&nbsp;不净观经一卷(出长阿含)&nbsp;水上泡经一卷&nbsp;恒水戒经一卷(出旧录或无戒字)&nbsp;色无常经一卷(出阿含)&nbsp;护口意经一卷&nbsp;<a>寿命</a>促经一卷(出杂阿含)&nbsp;法施胜经一卷&nbsp;诸漏尽经一卷(出杂阿含)&nbsp;修行慈经一卷&nbsp;须摩提长者经一卷&nbsp;摩调王经一卷(初出一本无王字)&nbsp;四愿经一卷(见竺道祖吴录及三藏记)&nbsp;净行品经一卷(出华严一云菩萨本业经)&nbsp;金刚清净经一卷(一云金刚三昧本性清净不灭不坏经)&nbsp;惟越杂难经一卷&nbsp;佛为诃利旷野鬼<a>说法</a>经一卷&nbsp;阿阇世王女阿术达菩萨经一卷(初出)&nbsp;劝进学道经一卷(一本无劝字)&nbsp;贝多树下思惟<a>十二因缘</a>经一卷(第二出)&nbsp;坚意经一卷(或作心字)&nbsp;三品弟子经一卷&nbsp;摩诃精进经一卷(亦云大精进经)&nbsp;菩萨修行经一卷&nbsp;普广菩萨经一卷(见别录)&nbsp;陀罗尼句咒经一卷(亦云持句咒经)&nbsp;华积陀罗尼咒经一卷(见宝唱录)&nbsp;八吉祥经一卷(见古录亦有咒字初出)&nbsp;摩诃般若波罗蜜咒经一卷(见宝唱录或直云般若波罗蜜咒经)&nbsp;七佛神咒经一卷&nbsp;大慈无减经一卷&nbsp;宝女明三十二相经(一云问慧经一云三十二事经一云宝女问经)&nbsp;三鱼失水经一卷&nbsp;演道俗业经一卷(或无业字)&nbsp;不庄挍女经一卷(见宝唱录)&nbsp;申日经一卷(道安云出中阿含)&nbsp;孙多耶致经一卷(或云梵志孙那致经道安云出中阿含)&nbsp;长者音悦经一卷(一云长者音悦不兰迦葉经一直云音悦经)&nbsp;黑氏梵志经一卷(见别录)&nbsp;法律经一卷(亦云法律三昧经)&nbsp;出家功德经一卷(见吴录)&nbsp;弊魔试目连经一卷(见旧录出阿毗昙)&nbsp;七漏经一卷(见别录)&nbsp;蓝达王经一卷(一云目连因缘功德经或云目连功德经见吴录)&nbsp;魔女闻佛说法得男身经一卷(见别录出大集)&nbsp;魔化作<a>比丘</a>经一卷&nbsp;佛以三车唤经一卷&nbsp;未生怨经一卷&nbsp;弗加沙王经一卷(一云萍沙王五愿经道安云出中阿含)&nbsp;须摩提女经一卷&nbsp;百喻经一卷&nbsp;雪山猕猴经一卷&nbsp;度脱狗子经一卷&nbsp;猘狗经一卷&nbsp;三种良马经一卷&nbsp;鸱鸟事经一卷&nbsp;河中草龟经一卷&nbsp;瞎龟经一卷(出增一阿含)&nbsp;四种良马经一卷&nbsp;鹰鹞猎经一卷(出增一阿含)&nbsp;无母子经一卷&nbsp;法灭尽经一卷(初出或云法没尽经或云空寂菩萨所问经)</p>
<p style="text-align: left">
	　　右一百二十九部合一百五十二卷。魏文帝世。月支国优婆塞支谦所译。谦字恭明一名越。汉末游洛。受业于支亮。亮字纪明。受业于支谶。谶已见汉录世称天下博知不出三支。谦该览经籍莫不精究。世间技艺多所综习。遍学异书通六国语。其为人细长黑瘦眼多白而精黄。时人为之语曰。支郎眼中黄形躯虽细是智囊汉末分乱避地归吴。孙权闻其才慧召见悦之。即拜为博士。使辅导东宫。与韦曜诸人共尽匡弼。甚有裨益。但谦生自西域。故吴志不载。任其力而不录其功。此史家过。岂帝者之心。夫为天下之君感得天下之才士堪世务。则爵之于朝垂名竹帛。何华戎之限隔而为代典不述乎。且叶公子高。性爱于龙。天龙遂为之降。既不礼待。戎夷之民而望其君。附化难矣。然市死马之骨以要骏骥。置九九之术用俟贤才。斯盖上帝括囊包罗吞纳刊之自古。今独削哉。谦以大教虽行而经多梵语未尽翻译之美。自既妙善方言乃更广收众经旧本。译为吴言。从黄武首岁迄建兴末年。其间首尾三十余载。所出维摩大般泥洹法句瑞应本起经等。僧祐三藏集记唯有三十六部。慧皎高僧传止云四十九经余广捡括众家杂录。自四十二章已下并是别记所显杂经。以附今录量前传录三十六部或四十九经似谦自译在后所获。或正前翻多梵语者然。纪述闻见意体少同。录目广狭出没多异。各存一家致惑取舍。兼法海渊旷事方聚渧既博搜览故备列之。而谦译经曲得圣义。辞旨文雅甚有硕才。又依无量寿经及中本起制菩萨连句梵呗三契七声于今江淮间尚行。兼注了本生死等经。并序余诸行状。并附高僧传及三宝纪见焉&nbsp;六度集经九卷(一云六度无极经一云度无极经一云杂无极经见竺道祖录及三藏记)&nbsp;吴品经五卷(即是小品般若见三藏集记)&nbsp;菩萨净行经二卷(赤乌年译出大集宝髻品或直云净律经见竺道祖吴录)&nbsp;旧杂譬喻集经二卷(或无集字见祐录)&nbsp;阿难念弥经二卷(亦云法阿难念经见祐录)&nbsp;镜面王经一卷(见三藏记)&nbsp;察微王经一卷(见僧祐录)&nbsp;梵皇王经一卷(见祐录及高僧传)&nbsp;权方便经一卷(见吴录及别录)&nbsp;坐禅经一卷(见吴录及别录)&nbsp;菩萨二百五十法经一卷(以此代大僧二百五<a>十戒</a>示晧者是)&nbsp;法镜经解子注二卷(并制序)&nbsp;道树经注解一卷(并制序)&nbsp;安般经注解一卷(并制序)</p>
<p style="text-align: left">
	　　右一十四部。合二十九卷。魏齐王世。正始年中。天竺沙门康僧会。学通三藏博览六经。天文图纬多所综涉。辩于枢机善属文翰。于时孙权跨有江表。威侮所被爰备三吴。先有清信士支谦宣译经典。既初染大法风化未全僧会欲使道振江淮兴立图寺乃杖锡东游。以吴赤乌年达于建业。即构茅茨设像行道。时未有僧。疑其矫异。有司奏权。召而诘问。佛何灵验尔独改形。会曰。如来迁迹已越千年。遗骨世间名为舍利。在所应现神耀无方。昔阿育王统阎浮提。乃起八万四千宝塔。夫塔寺之兴以表遗化也。权以为夸诞。乃曰。若能得舍利者当为造塔。会乃以瓶盛水<a>烧香</a>礼请。<a>三七</a>日暮犹无所睹莫不震惧。既入五更。忽闻瓶中枪然有声。会自往视。果获舍利。明旦呈权。举朝集观。五色光炎照曜瓶上。权自执瓶写铜盘上。舍利所冲盘即破碎。权大肃然惊起而曰。希有瑞也。会进言曰。舍利威神岂直光相而已。此乃劫烧之火不能焚。金刚之杵不能碎。权命试之会更誓曰。法云方被苍生仰泽。愿更垂神迹以广示威灵。乃置舍利于铁砧上。使有力者用捶击之。砧捶俱陷。舍利无损。权大嗟服。即为建塔。以始有佛寺故号建初寺。因名其地为<a>佛陀</a>里。由是江左大法遂兴会之力也。至孙晧时制令苛虐废弃淫祀。及佛伽蓝并欲毁坏。诸臣佥曰。佛之威力不同余神。康会感灵大皇创寺。今若轻毁恐贻后殃。晧意未然。乃遣张昱诣寺诘会。自旦之夕昱不能摧。乃请退还。会送门外。于时寺侧有淫祀者。昱又折云。玄化既孚。此辈何缘近而不革。会曰。雷霆震击聋者不闻。岂声之微。贵在理会。理而有会万里斯通。苟非其人比屋胡越。昱还叹会才明非臣所测伏愿。天鉴亲捡察之。晧大集朝贤以车马迎会。会既坐。晧问曰。佛教所明<a>善恶</a><a>报应</a>。何者是乎。会对曰。夫明主以孝慈训世则赤乌翔老人见。仁德育物则醴泉涌嘉苗生。善既有征恶亦可验。故为恶于隐鬼得而诛之。为恶于显人得而戮之。诗咏求福不回。易称积善余庆。虽儒典之格训。即佛教之明谟也。晧曰。若然则周孔已行。何用佛教。会曰。周孔所说略示世间。释教幽微广明因果。故行恶则有永劫<a>地狱</a>苦酸。修善则有长受天宫安乐。举兹以明劝励。不亦大哉。晧不能折。咨问罪福之理。会为敷析。辞甚精要晧本才学欣然大悦。求看僧戒。会以戒秘不可轻宣。乃取菩萨本业百三十五愿。分为二百五十事。持拟大僧二百五十戒。用以呈晧。晧睹诸佛行住坐卧皆愿众生令得安乐。倍加<a>欢喜</a>。即请会受<a>五戒</a>。乃于会寺更加修饰。宣示宗室莫不信奉。会在吴朝。亟说<a>正法</a>为众祈请。于建初寺译出众经。多失其本。如别所显。又注述诸经并为序制。并妙得正体文义允洽。其所注经安般守意法镜道树等。备见于录又传梵呗。声甚清靡哀亮啭韵。于今则之。吴天纪四年四月。晧降于晋。九月会终。见诸传录费长房三宝纪&nbsp;杂譬喻经八十卷&nbsp;杂数经二十卷&nbsp;阿惟越致转经十八卷(并见旧录)&nbsp;摩诃乘经十四卷&nbsp;蜀普曜经八卷&nbsp;摩诃衍优波提舍经五卷&nbsp;三昧王经五卷&nbsp;梵王请问经五卷&nbsp;不退转轮经四卷&nbsp;佛从兜率降中阴经四卷(出王宗录)&nbsp;四天王经四卷(疑一部四本)&nbsp;魔王请问经四卷&nbsp;那先譬喻经四卷(见旧录)&nbsp;度无极譬经四卷&nbsp;释提桓因所问经三卷&nbsp;大梵天王请转法轮经三卷&nbsp;法华光瑞菩萨现寿经三卷&nbsp;<a>普贤菩萨</a>答难二千经三卷&nbsp;濡首菩萨经二卷(疑即是濡首菩萨分卫经)&nbsp;太子试艺本起经二卷&nbsp;小本起经二卷(见旧录)&nbsp;不思议功德经二卷(或云功德经)&nbsp;蜀首楞严经二卷(见旧录似蜀土所出)&nbsp;后出首楞严经二卷(见旧录云有十偈)&nbsp;梵天王请佛千首经一卷(又大梵天王经二卷似此)&nbsp;深断连经二卷&nbsp;甘露味阿毗昙二卷(或云甘露味经二卷)&nbsp;七佛父母姓字经一卷(旧录云七佛姓字经)&nbsp;阿惟越致菩萨戒经一卷(旧录云阿惟越致戒经)&nbsp;菩萨常行经一卷&nbsp;摩诃目犍连与佛角能经一卷&nbsp;阿难得道经一卷&nbsp;阿难般泥洹经一卷&nbsp;阿那律念复生经一卷&nbsp;沙门分卫见怪异经一卷&nbsp;人诈名为道经一卷&nbsp;大戒经一卷&nbsp;衣服制经一卷&nbsp;<a>沙弥</a>离威仪经一卷&nbsp;弟子本行经一卷&nbsp;道本五戒经一卷&nbsp;威仪经一卷(右并见旧录)&nbsp;为寿尽天子说法经一卷(旧录云命尽天子经)&nbsp;魔试佛经一卷(见旧录)&nbsp;阿须伦问佛八事经(旧录云阿须伦所问八事经)&nbsp;摩竭王经一卷(旧录云摩竭国王经)&nbsp;萨波达王经一卷&nbsp;尸呵遍王经一卷(云尼呵遍王经)&nbsp;年少王经一卷&nbsp;太子法慧经一卷(云太子法经)&nbsp;是光太子经一卷&nbsp;长者难提经一卷&nbsp;长者子誓经一卷&nbsp;五百<a>婆罗门</a>问有无经一卷&nbsp;女利行经一卷(并见旧录)&nbsp;贫女听经蛇啮命终经一卷(祐录加生天二字)&nbsp;国王痴夫人经一卷&nbsp;四妇因缘经一卷&nbsp;淫人曳踵行经一卷&nbsp;须多罗经一卷&nbsp;惰迦经一卷(晋言坚强)&nbsp;槃达龙王经一卷&nbsp;牛米自供养经一卷&nbsp;行牧食牛王经一卷&nbsp;堕释迦牧牛经一卷&nbsp;法严经一卷(疑即是等入法严经)&nbsp;壁四经一卷&nbsp;卖智慧经一卷&nbsp;初受道经一卷&nbsp;学经福经一卷&nbsp;止寺中经一卷&nbsp;无端底持经一卷(云无端底总持经)&nbsp;安般行道经一卷&nbsp;解慧微妙经一卷&nbsp;失道得道经一卷&nbsp;心情心识经一卷(云有注)&nbsp;<a>道德</a>果证经一卷&nbsp;父子因缘经一卷&nbsp;捡意向正经一卷(并见旧录)&nbsp;杂阿含经一卷&nbsp;萤火六度经一卷(旧录云有明度经一卷云一名萤火明度经)&nbsp;小观世楼炭经一卷&nbsp;内禅波罗蜜经一卷(并见旧录)&nbsp;四辈经一卷(旧录云四辈弟子经或云四辈学经)&nbsp;大<a>四谛</a>经一卷&nbsp;五方便经一卷&nbsp;五惟越罗名<a>解脱</a>经&nbsp;五阴经一卷&nbsp;中五浊世经一卷&nbsp;<a>六波罗蜜</a>经一卷&nbsp;大七车经一卷&nbsp;八正邪经一卷&nbsp;八总持经一卷&nbsp;八辈经一卷&nbsp;八部僧行名经一卷&nbsp;大十二因缘经一卷&nbsp;十八难经一卷(并见旧录)&nbsp;五十二章经一卷(见旧录别有孝明四十二章经)&nbsp;百八爱经一卷(见旧录似抄五盖疑结经)&nbsp;逮慧三昧经一卷(见旧录一名文殊师利问菩萨十事行经)&nbsp;小安般舟三昧经一卷(见旧录)&nbsp;禅行敛意经一卷(见旧录)&nbsp;禅数经一卷(见旧录)&nbsp;化譬经一卷(见旧录亦云化喻经)&nbsp;群生缘偈一卷(见旧录)&nbsp;大总持神咒经一卷(见旧录亦云总持咒经)&nbsp;萨和菩萨经一卷(见旧录亦云国王萨和菩萨)&nbsp;慧定普遍<a>神通</a>菩萨经(见旧录亦云慧定普遍国土神通菩萨经)&nbsp;贫女人经一卷(见旧录亦云贫女难陀经)&nbsp;阿秋那经一卷(见旧录亦云阿秋那三昧经)</p>
<p style="text-align: left">
	　　右一百一十部。合二百九十一卷。并是古旧二录失译诸经。今结附此以彰远年之所依。据其名附本。并入见科。有录阙文访得后附。</p>
<p style="text-align: left">
	　　西晋朝传译佛经录第四</p>
<p style="text-align: left">
	　　教流东渐。汉魏虽闻。至于弘义。方开于晋。且晋虽不文。文才实盛。故使翻传终由人显。所以礼乐衣冠晋朝始备。信源智海从兹遂兴。可不然欤。西晋录者。司马炎字安世。河内温人。魏大将军侍中录尚书相国。晋王昭之太子也。昭薨炎嗣为王。元帝知历数有归。使太保郑冲奉玺致位。炎垂拱受禅。是为武帝。称晋。都洛及长安。旧东西京也。晋武在驭十有五年。到咸宁中。命司马[仁-二+由]。平吴得晧。封归命侯。自后汉永安二十四年。至晋泰康。肇元庚子岁首。于是九州还一统矣。又吴黄武初陆绩有言曰。从今已后更六十年。天下车同轨书同文。至是果如绩言。蜀平吴灭。将六十年。二十载后。至于惠帝永宁之初。政道亏颓。群雄岳峙。赵王创基构逆篡立于朝。张轨继迹弗臣擅牧凉土。内外糜沸。仍渐乱阶。刘渊所以平阳。李雄因兹井络。怀帝蒙尘咸谷。愍帝播越长安。既道藉时兴。而两都板荡。法由人显。属二主迻遑。万姓崩离。归信靡托。百官失守。释种无依。时有沙门竺法护及强梁娄至等。忘身利物誓志弘宣。匪惮苦辛。阐法为务。护于晋世出经最多。弘<a>护法</a>网由其而起。其法钦罗叉聂远父子竺法兰等相继度述。所以五十年间华戒道俗十有三人。并前失译诸经戒等合四百五十一部。七百一十七卷。集为西晋二京四主五十二年世录云尔&nbsp;沙门竺法护(二百一十部三百九十四卷经戒)&nbsp;沙门强梁娄至(一部一卷经)&nbsp;沙门安法钦(五部一十二卷经)&nbsp;沙门无罗叉(一部二十卷经)&nbsp;清信士聂承远(三部四卷经)&nbsp;沙门竺叔兰(二部五卷经)&nbsp;清信士聂道真(五十四部六十六卷经目录)&nbsp;沙门白法祖(二十三部二十五卷经)&nbsp;沙门释法立(四部一十三卷经)&nbsp;优婆塞卫士度(一部二卷经)&nbsp;沙门支敏度(二部一十三卷经)&nbsp;沙门释法炬(一百三十二部一百四十二卷经)&nbsp;沙门支法度(四部五卷经)&nbsp;诸失译经八部一十五卷经&nbsp;杂譬喻三百五十首经二十五卷(见别录)&nbsp;光赞般若经十卷(太康七年十一月二十五日出十七品或十五卷见道安录)&nbsp;新道行经十卷(太始年第二出与汉世竺佛调译旧道行全异亦名小品出光赞般若)&nbsp;渐备一切智德经十卷(元康)&nbsp;闲居经十卷&nbsp;正<a>法华经</a>十卷(太康七年出清信士张士明张仲正及法献等笔受或七卷见聂道真录昙邃诵之日一遍遂感神请九十日毕施白马一疋白羊五头绢九十疋)&nbsp;普曜经八卷(永嘉二年于天水寺出是第三译沙门康殊白法臣等笔受与蜀普曜及智猛宝云所出六卷者小异见聂道真及古录)&nbsp;颰陀劫三昧经七卷&nbsp;修行经七卷(大康五年出是第二译与汉世安世高出六卷者少异亦云道地经见宝唱录)&nbsp;大哀经七卷(元康元年出或八卷或六卷是大集一品见竺道祖晋世杂录)&nbsp;贤劫经七卷(元康元年出赵文龙笔受或十卷十三卷旧录云永康年出见聂道真录)&nbsp;小品经七卷(太始四年三月四日译是第二出或八卷见聂道真录与旧道行经大同小异)&nbsp;萨芸分陀利经六卷(太始元年译见竺道祖晋世杂录)&nbsp;持<a>心经</a>六卷(太康七年出凡十七品一名等御诸法经一名持心梵天所问经一名庄严佛法经亦云持心梵天经见旧录聂道真录)&nbsp;度世品经六卷(元康元年四月十三日出是<a>华严经</a>世间品见聂道真录)&nbsp;密迹金刚力士经五卷(太康元年十月八日出或八卷四卷见支敏度及竺道祖晋世杂录)&nbsp;楼炭经五卷(或六卷八卷是长阿含世记句文小异见聂道真录道安云出方等部)&nbsp;生经五卷(太康六年正月十九日译或四卷见聂道真录)&nbsp;如来兴显经五卷(元康元年十二月二十五日出是花严经如来性品亦云兴显如幻经见聂道真录)&nbsp;阿差末经四卷(永嘉元年十二月一日译是第二出或五卷七卷出大集或云阿差末菩萨经见聂道真录及别录)&nbsp;无尽意经四卷(太始年第二出与差末同本别译出大集见聂道真录或五卷)&nbsp;宝女经四卷(太康八年四月二十七日出或三卷亦云宝女三昧经或云宝女问慧经出大集见聂道真录)&nbsp;普超经四卷(太康七年出第二译与汉世支谶阿阇世王经本同别译亦云普超三昧亦云文殊普超三昧经见竺道祖杂录)&nbsp;海龙王经四卷(太康六年七月出或三卷见聂道真录)&nbsp;阿惟越致经四卷(或云阿惟越致遮经或云不退转法轮经四卷或云广传严净经六卷四经同本别译见聂道真录)&nbsp;持人菩萨所问经三卷(或卷经同本别译)&nbsp;等集众德三昧经三卷(或云集一切福德三昧经或二卷见聂道真录)&nbsp;超日明三昧经三卷(太始七年正月译初出或两卷或直云超日明经见聂道真录)&nbsp;菩萨藏经三卷&nbsp;诸神咒经三卷&nbsp;宝髻菩萨所问经二卷(泰凞元年七月十四日出大集一名菩萨净行经旧录云宝结经)&nbsp;须真天子经二卷(太始二年于长安青门白马寺出安文惠白元信传语聂承远张玄伯孙休达笔受亦云问四事经见竺道祖晋世杂录)&nbsp;文殊师利佛土严净经二卷(泰凞年出或云严净佛土或云佛土严净见竺道祖晋世杂录)&nbsp;弘道广显三昧经二卷(永嘉二年三月出一云阿耨达一云阿耨达请佛一云金刚定意或无三昧字凡四名凡十品一本但有七品少中三品一本正有前五品见聂道真录)&nbsp;大般泥洹经二卷(太始五年七月三日出亦云方等泥洹经见聂道真录)&nbsp;无量寿经二卷(永嘉二年正月二十一日译是第四出与吴世支谦魏世康僧铠白延等出本同文异亦云无量清净平等觉经见竺道祖晋世杂录)&nbsp;首楞严经二卷(别有异出首楞严云阿难言)&nbsp;宝藏经二卷(太始六年出)&nbsp;要集经二卷(亦云诸佛要集经)&nbsp;般舟三昧经二卷(道安云出般舟三昧经)&nbsp;大善权经二卷(太康六年六月译初出亦云慧上菩萨问大善权经或云慧上菩萨经或善权方便或方便所度无极凡五名见聂道真录)&nbsp;顺权方便经二卷(亦云转女身菩萨经亦云顺权方便经旧录云顺权女经见聂真录)&nbsp;随权女经二卷(见别录安录无)&nbsp;如幻三昧经二卷(或三卷)&nbsp;等目菩萨经二卷(或三卷)&nbsp;勇伏定经二卷(元康元年四月九日出是第四译与支谶支谦白延等所出首楞严经本同异出见聂道真录)&nbsp;更出阿阇世王经二卷(第二出)&nbsp;贾客经二卷&nbsp;文殊师利现宝藏经二卷(亦云文殊师利佛土严净经)&nbsp;佛升忉利天为母说法经二卷(太始年出亦云佛升忉利天品经见聂道真录)&nbsp;仁王般若波罗蜜经一卷(见晋世杂录已后单经)&nbsp;<a>普门品</a>经一卷(太康八年正月出见聂道真录)&nbsp;月光童子经一卷(亦云月明童子经与申日申日兜失利越等三经同本异译)&nbsp;金刚藏菩萨行经一卷(元嘉七年于长安市西寺译出花严第二十二卷)&nbsp;大净法门经一卷(建兴元年十二月二十六日出见道真录)&nbsp;离垢施女经一卷(太康十年二月二日出见聂道真录)&nbsp;须摩提菩萨经一卷(亦云须摩提经亦云须摩经见聂道真及竺道祖等录)&nbsp;龙施女经一卷(旧录云龙施本经第二出)&nbsp;大方等顶王经一卷(初出亦云顶王经亦云维摩诘子问经亦云善思童子经见支敏度录)&nbsp;无所悕望经一卷(亦云象步经亦云象腋经见聂道真录)&nbsp;魔逆经一卷(太康十年十二月二日出见聂道真录)&nbsp;济诸方等学经一卷(或无学字见竺道祖晋世杂录)&nbsp;菩萨行五十缘身经一卷(亦云五十缘身行经亦云菩萨缘身五十事经见竺道祖晋世杂录)&nbsp;<a>弥勒</a>菩萨所问本愿经一卷(大安二年五月十七日译一名弥勒本愿经一名弥勒难经见聂道真录及竺道祖录)&nbsp;文殊师利净律经一卷(太康十年四月八日护于洛阳白马寺遇西域沙门寂志诵出经后尚有数品悉忘但宣忆者聂道真笔受见竺道祖录一云净律经)&nbsp;无思议孩童菩萨经一卷(一云不思议光所问经亦云不思议光经)&nbsp;弥勒成佛经一卷(太安二年出一名弥勒当来下生经见聂道真录)&nbsp;<a>舍利弗</a>目连游诸国经一卷(或云舍利弗摩诃目犍连游诸四衢经)&nbsp;琉璃王经一卷&nbsp;宝施女经一卷(一名须摩提法律三昧经见聂道真录)&nbsp;佛为菩萨五梦经一卷(太安二年五月译一名佛五梦一名太子五梦一名仙人五梦见旧录及聂道真录)&nbsp;摩目犍连本经一卷(一本无揵字)&nbsp;太子墓魄经一卷(第二出)&nbsp;四不可得经一卷(见聂道真及正度录)&nbsp;菩萨悔过法经一卷(或无经字下注云出龙树十住论)&nbsp;乳光经一卷(与犊子经本同译别)&nbsp;心明女梵志妇饭汁施经一卷(亦直云心明经)&nbsp;大六向拜经一卷(太安元年译或云尺迦罗越六向拜经或直云六向拜经见支敏度及宝唱录)&nbsp;鸯掘魔经一卷(一名指鬘经或鸯掘魔罗经见道真录)&nbsp;菩萨十住经一卷(与菩萨十地经大同小异)&nbsp;摩调王经一卷(第二出与吴世支谦译者大同小异出六度集)&nbsp;照明三昧经一卷&nbsp;所欲致患经一卷(太安三年正月译见聂道真及王宗录)&nbsp;法没尽经一卷(或作灭字一云空寂菩萨所问经第二译与吴世支谦出者同)&nbsp;菩萨斋法经一卷(或无经字一名正斋一名持斋一名贤首菩萨斋法经)&nbsp;独证自誓三昧经一卷(一名如来自誓三昧经)&nbsp;过去佛分卫经一卷(或云过世见旧录)&nbsp;五盖疑结失行经一卷(永宁二年四月十二日出见聂道真录)&nbsp;总持经一卷(出生经或云佛心总持经)&nbsp;五福施经一卷(一云清净毗尼方广经见唐录)&nbsp;无忧施经一卷(阿阇世王女名)&nbsp;无极宝三昧经一卷(永嘉元年三月三日译见聂道真录及别录)&nbsp;宝网童子经一卷(亦云宝网经见聂道真录)&nbsp;文殊师利悔过经一卷(初出亦云文殊师利五体悔过经)&nbsp;普法义经一卷(亦云普义经第二译与汉世世高出者大同小异见聂道真录)&nbsp;灭十方冥经一卷(光凞元年八月十四日出一本无灭字见聂道真录)&nbsp;菩萨十地经一卷(亦云十地经亦云大方广经出花严十地品)&nbsp;温室洗浴众僧经一卷(一名温室经见聂道真录)&nbsp;赖吒和罗所问光德太子经一卷(太始六年九月三十日出一名光德太子经见竺道祖晋世杂录)&nbsp;当来变经一卷(见聂道真录)&nbsp;五百弟子自说本起经一卷(太安二年五月译旧录云五百弟子说本末经见聂道真录)&nbsp;师子月佛生经一卷(太安年译见聂道真录)&nbsp;迦葉结集传经一卷(或云结集戒经见聂道真录)&nbsp;柰女耆域经一卷(太安年出一名奈女经见聂道真录)&nbsp;胞胎经一卷(太安二年八月一日译或云胞胎受身经见聂道真录)&nbsp;维摩诘所说法门经一卷(太安二年四月一日译第三出与汉世严佛调吴世支谦出者大同小异见聂道真录)&nbsp;郁伽罗越问菩萨行经一卷(或云郁伽长者经即大郁伽经或二卷是第三出与魏世康僧铠吴世支谦译本同广略文异见道安及支敏度录)&nbsp;幻士仁贤经一卷(见聂道真录)&nbsp;决总持经一卷(一云决定总持经)&nbsp;首意女经一卷(一云梵女首意经)&nbsp;舍头谏经一卷(亦云太子二十八宿经亦云虎耳意经与摩登伽经同本异出第二译与汉世安世高所出者小异见释道安录)&nbsp;十二因缘经一卷(第三出与汉世安世高出一云具多树下思惟十二缘经见唐录)&nbsp;六十二见经一卷(亦云梵网六十二见经见竺道祖录)&nbsp;四自侵经一卷&nbsp;无言童子经一卷(或二卷亦云无言菩萨经出大集见聂道真录)&nbsp;圣法印经一卷(元康四年十二月五日于酒泉郡出竺法首笔受亦直云圣印经亦云慧印经道安云出杂阿含见聂道真及宝唱录)&nbsp;移山经一卷(旧录云力士移山经)&nbsp;严净定经一卷(一名序世经)&nbsp;慧明经一卷&nbsp;大迦葉本经一卷&nbsp;光世音大势至受决经一卷(元康年出亦直云观世音授记经见聂真录)&nbsp;诸方佛名功德经一卷&nbsp;目连上净居天经一卷(一本无天字出佛本行集经)&nbsp;普首童真经一卷(见聂道真录)&nbsp;十方佛名经一卷&nbsp;三品修行经一卷(亦云三品悔过经道安云近代人所集合大修行经)&nbsp;金益长者子经一卷&nbsp;众祐经一卷&nbsp;观行不移四事经一卷&nbsp;小法没尽经一卷&nbsp;四妇喻经一卷&nbsp;庐夷亘经一卷&nbsp;廅罗王经一卷&nbsp;檀若经一卷&nbsp;龙施经一卷&nbsp;马王经一卷&nbsp;鹿母经&nbsp;无垢施菩萨分别应辩经(与离垢施女经同见唐录)&nbsp;给孤独明德经一卷(亦云结孤独氏经)&nbsp;龙王兄弟陀达试王经一卷&nbsp;劝化王经一卷&nbsp;百佛名经一卷(初出)&nbsp;殖众德本经一卷&nbsp;沙门果证经一卷&nbsp;身观经一卷&nbsp;医王经一卷&nbsp;法观经一卷&nbsp;意经一卷&nbsp;降龙经一卷&nbsp;应法经一卷&nbsp;邪见经一卷&nbsp;受岁经一卷&nbsp;贫穷经一卷&nbsp;灌腊经一卷(或云般泥洹后四辈灌腊经)&nbsp;蜜具经一卷(出生经)&nbsp;悔过经一卷(亦云舍利弗悔过经)&nbsp;犯罪经一卷&nbsp;法社经一卷(世注为疑)&nbsp;杂赞经一卷&nbsp;盂兰经一卷&nbsp;分别经一卷&nbsp;腹使经一卷(出生经)&nbsp;苦应经一卷&nbsp;闲居经一卷(出生经)&nbsp;四种人经一卷&nbsp;七宝经一卷&nbsp;四未曾有经一卷(亦云四未有经)&nbsp;八阳经一卷&nbsp;三十二相因经一卷(或云菩萨三十二相经见道安录)&nbsp;四<a>自在</a>神通经一卷&nbsp;佛悔过经一卷&nbsp;三转月明经一卷&nbsp;解无常经一卷&nbsp;胎藏经一卷&nbsp;离垢盖经一卷&nbsp;小郁伽经一卷(与郁伽长者经不同)&nbsp;阿阇贳王女经一卷(建武元年出第二译与吴世支谦译者小异亦名阿述达经亦名阿阇世王女经亦名阿述达菩萨经见聂道真及支敏度录)&nbsp;人所从来经一卷&nbsp;诫罗云经一卷&nbsp;雁王经一卷&nbsp;十等藏经一卷&nbsp;雁王五百雁俱经一卷&nbsp;诫具经一卷&nbsp;决道俗经一卷&nbsp;猛施经一卷(亦云猛施道地经见旧录)&nbsp;城喻经一卷&nbsp;诫王经一卷&nbsp;菩萨斋经一卷(或云贤首菩萨斋经已上一百六十一部三百三十五卷并见旧录及三藏记)&nbsp;多闻经一卷(已下四十八部四十八卷并是见吴录别录及晋世杂录)&nbsp;弥勒菩萨为女身经一卷(一本无菩萨字)&nbsp;离睡经一卷&nbsp;文殊师利菩萨经一卷&nbsp;寤意经一卷&nbsp;宝月明菩萨经一卷(亦云宝日光菩萨问莲华国相貌经)&nbsp;乐想经一卷&nbsp;尊上经一卷&nbsp;慈仁问八十种好经(或直云八十种好经见道安录)&nbsp;夫那罗经一卷&nbsp;惰蓝本经一卷(见别录云是异出维蓝)&nbsp;贫女为国王夫人经一卷&nbsp;宝女问慧经一卷(第二译与吴世支谦出者同出四卷宝女经)&nbsp;七女本经一卷(第二译与吴世支谦出者同)&nbsp;女人欲炽荒迷经一卷(出出曜)&nbsp;悉鞞梨天子诣佛说偈经一卷(出杂阿含)&nbsp;梵王变身经一卷&nbsp;观世音经一卷(出正法华经)&nbsp;惟明二十偈一卷(第二出与吴世支谦译者同)&nbsp;三品悔过经一卷&nbsp;耆阇崛山解经一卷(见祐录)&nbsp;<a>比丘尼</a>戒一卷(十诵本或有经字与昙摩持所出小异)&nbsp;众经目录一卷。</p>
<p style="text-align: left">
	　　右二百一十部。合三百九十四卷。月支国沙门昙摩罗察。晋言法护。本姓支。历游西域。解三十六国语及书。从天竺国。大赍梵本婆罗门经。来达玉门。因居炖煌。遂称竺氏。后到洛阳及往江左。起武帝世大始元年。至怀帝世永嘉二年。其间在所遇缘便译。清信士聂承远执笔助翻。卷轴最多。而高僧传唯云。护出一百六十五部。僧祐出三藏集记。止录一百五十四部三百九卷。其中释道安录。又阙四部。祐足。安云。遭值乱世录目星散。更相错涉。信有是焉。所以杂录及诸别记。多注竺法护出。故知今之所获审是护公翻译不疑。故聂承远子道真。与竺法首陈士伦孙佰虎虞世等。前后并是笔受之人。已见别传。不复委载。又李廓录及杂别录。并云。支菩萨译经六部一十六卷。僧祐录云。天竺菩萨译经数同群录。唯名不同。而祐下注支菩萨共竺法护译。捡上翻名。昙无罗察。晋言即是法护。然支菩萨六部经目。并入法护录中。支竺姓乖始末异耳。言菩萨者盖美其号。究捡群录。其支菩萨。即竺法护。无别两人。出三藏记。便成二举小非详审&nbsp;十二游经一卷。</p>
<p style="text-align: left">
	　　右一经一卷。武帝世外国沙门强梁娄至。晋言真喜。太始二年于广州译。见始兴及宝唱录&nbsp;大阿育王经五卷(光熙年出见竺道祖晋世杂录)&nbsp;道神足无极变化经二卷(第二译或三卷四卷即是竺法护所出佛升忉利天为母说法经同本别名文小异见竺道祖晋世杂录)&nbsp;文殊师利现宝藏经二卷(太安二年出或三卷亦云示现宝藏经见竺道祖晋世杂录)&nbsp;阿阇贳王经二卷(太康年译见竺道祖晋世杂录)&nbsp;阿难目佉经一卷(与微密持经本同名异见竺道祖晋世杂录)</p>
<p style="text-align: left">
	　　右五部合一十二卷惠帝世安息国沙门安法钦太康年于洛阳译&nbsp;放光般若经二十卷(第三出与汉世竺佛朔所译道行及小品并同本异译别名)</p>
<p style="text-align: left">
	　　右一部二十卷。此经元是颖川沙门朱士行。睹其别本。行在洛阳尝讲道行。披览窃觉文句隐质诸未尽善者。每嗟叹曰。此经实是大乘之要。而文未周。译理不尽。誓志捐身发心寻取。行以魏末甘露五年。发迹雍州。遂游西域。于于殿国得前梵本九十章。减六十万言。遣弟子弗如檀。晋云法饶。从于殿送还归洛阳。未发之顷。于殿诸僧小乘学众。遂以白王云。汉沙门欲以梵书惑乱正典。王为地主。若不禁之。将断正法。聋盲汉地王之咎也。王即不听赍经出境。士行懊恼深怀痛心。乃请乞求烧经为证。王即许焉。于是积薪聚置殿前。欲以焚之。士行至诚临火誓曰。若当大法应流汉地。经当不燃。如其不护命也如何。言已投经。火即为灭皮牒如本。更觉光鲜。大众骇服咸称神感。遂得送来。达到陈留。还遇于殿僧无罗叉竺叔兰等。当惠帝世元康元年五月十日。于陈留仓垣水南寺译之。而竺道祖僧祐王宗宝唱李廓法上灵裕等。诸录述着众经。并云。朱士行翻此。盖据其元寻之人。推功归之耳。房云。余审详挍勘。支敏度录及高僧传。出经后记诸杂别目等。乃是无罗叉竺法叔等三人详译。朱士行身留停于于殿。仍于彼化。唯遣弟子。奉赍经来到于晋地。斯岂得称士行出也&nbsp;超日明三昧经三卷(第二译或直云超日明经与竺法护前出三卷者大同小异)&nbsp;迦葉诘阿难经一卷(第二译与汉世严佛调出者小异见始兴及宝唱录)&nbsp;越难经一卷(第二出)</p>
<p style="text-align: left">
	　　右三经合四卷。惠帝世。清信优婆塞聂承远。以此经等虽并先出文义隐质理句未圆。远后遂更重整文偈删改胜前。见今所行于世者是&nbsp;异毗摩罗诘经三卷(元康元年第五出与汉佛调吴支谦及竺法护罗什等出大同小异或二卷见道祖录)&nbsp;首楞严经二卷(元康元年出是第五译与二支一白一竺出文是本同见道真录)</p>
<p style="text-align: left">
	　　右二经。合五卷。惠帝世。西域沙门竺叔兰。并于洛阳出之&nbsp;十住经十二卷&nbsp;诸佛要集经二卷&nbsp;观世音授记经一卷(第二出)&nbsp;寂音菩萨愿经一卷&nbsp;大光明菩萨百四十八愿经一卷&nbsp;文殊师利般涅槃经一卷&nbsp;师子步雷菩萨问发心经一卷(或云问文殊师利成佛发心经)&nbsp;大云密藏问大海三昧经一卷&nbsp;溥首童真经一卷&nbsp;寂音菩萨问五浊经一卷&nbsp;无言菩萨<a>流通</a>法经一卷(出大集)&nbsp;菩萨戒要义经一卷(出菩萨戒经)&nbsp;菩萨呵睡眠经一卷&nbsp;菩萨呵家过经一卷&nbsp;菩萨如意神通经一卷&nbsp;菩萨苦行经一卷&nbsp;菩萨<a>宿命</a>经一卷&nbsp;菩萨受斋经一卷&nbsp;菩萨导示行经一卷&nbsp;菩萨求佛本业经一卷&nbsp;菩萨奉施诣塔作愿经一卷&nbsp;菩萨本愿行品经一卷&nbsp;菩萨求五眼法经一卷&nbsp;菩萨出要行无碍法门经一卷&nbsp;菩萨初发心时经一卷&nbsp;大方广菩萨十地经一卷(第二出与法护译大同小异)&nbsp;菩萨戒身自在经一卷&nbsp;菩萨三法经一卷&nbsp;无言菩萨经一卷(第二出)&nbsp;菩萨道行六法经一卷&nbsp;三曼陀跋陀罗菩萨经一卷&nbsp;无垢施菩萨分别报应经一卷(即是异出离垢施经亦云应辩经)&nbsp;菩萨初地经一卷&nbsp;儒童菩萨经一卷(出六度集)&nbsp;菩萨十道地经一卷&nbsp;光味菩萨造七宝梯经一卷(出大集)&nbsp;菩萨缘身五十事经一卷(与五十缘经大同小异)&nbsp;菩萨戒自在经一卷&nbsp;菩萨十法住经一卷&nbsp;波斯匿王欲伐鸯掘魔罗经一卷&nbsp;转轮圣王七宝具足经一卷&nbsp;转轮圣王发心求<a>净土</a>经一卷&nbsp;文殊师利与离意女论义极似维摩经一卷&nbsp;文殊师利净律经一卷(第二出与法护译小异)&nbsp;初发意菩萨行易行经一卷(出十住论)&nbsp;菩萨布施忏悔法一卷(出决定毗尼)&nbsp;菩萨戒独受坛文一卷&nbsp;菩萨忏悔法一卷(异本)&nbsp;菩萨杂行法一卷&nbsp;菩萨所行四法一卷&nbsp;菩萨五法行经一卷&nbsp;菩萨六法行经一卷&nbsp;异出菩萨本起经一卷(或无起字)&nbsp;众经目录一卷。</p>
<p style="text-align: left">
	　　右五十四部。合六十六卷聂承远子道真。惠帝之世。始太康年迄永嘉末。其间询禀咨承。法护笔受之外。及护公殁后。真遂自译前件杂经。诚师护公真当其称。颇善文句辞义分炳。此并见在别录所载&nbsp;严净佛土经二卷(亦云净土经)&nbsp;泥洹经二卷&nbsp;善权经一卷&nbsp;持心梵志经一卷&nbsp;檀特陀罗尼经一卷&nbsp;大方等如来藏经一卷&nbsp;如来兴显经一卷&nbsp;海龙王经一卷&nbsp;长者修行经一卷(亦云长者威施所问菩萨修行亦云菩萨修行经)&nbsp;五百童子经一卷(亦云幼童经出生经)&nbsp;佛问四童子经一卷(出大集经)&nbsp;调伏王子道心经一卷(出大集经)&nbsp;誓童子经一卷(或作逝与菩萨逝经大同小异第二出)&nbsp;五百王子作净土愿经一卷&nbsp;三幼童经一卷&nbsp;二童子见佛说偈供养经一卷&nbsp;大爱道般泥洹经一卷&nbsp;等集三昧经一卷&nbsp;首达经一卷(旧录)&nbsp;无量破魔陀罗尼经一卷&nbsp;贤者五福经一卷&nbsp;郁伽罗越问菩萨经一卷&nbsp;惟逮菩萨经一卷(见高僧传及三藏记)</p>
<p style="text-align: left">
	　　右二十三部。合二十五卷。惠帝世。河内沙门白法祖出。高僧传。止云。祖出一经。然其所出诸经遭世扰攘。名录罕存莫纪其实。房广搜捡诸杂记录。见此二十二经。并注祖出。今依所睹备而载之&nbsp;楼炭经六卷(第二出见别录与法护出五卷者小异出长阿含安录无)&nbsp;大方等如来藏经一卷(旧录云佛藏方等经见三藏记)&nbsp;法句本末经五卷(第二出亦云法句譬喻亦云法譬或四或六)&nbsp;诸德<a>福田</a>经一卷(亦直云福田经)</p>
<p style="text-align: left">
	　　右四部。合一十三卷惠帝世。沙门释法立共法炬等于洛阳出之&nbsp;摩诃般若波罗蜜道行经二卷(第二出亦直云道行经与竺佛朔译者文质为异见竺道祖晋世杂录)</p>
<p style="text-align: left">
	　　右一经二卷。惠帝世。优婆塞卫士度略出从旧道行中删改。亦是小品及放光等要别名耳。未详士度是何许人。传录弗载缘起莫寻&nbsp;合首楞严经五本八卷(第六出合两支两竺一百五本为一部见支敏度录)&nbsp;合维摩诘经三本五卷(第四出合一支两竺三本为一经见支敏度录)</p>
<p style="text-align: left">
	　　右二经。合一十三卷。惠帝世。沙门支敏度撰集众译共合为部&nbsp;楼炭经八卷(第三出是长阿含世记一分与法护法立所出五卷六卷者大同略广异先共法立出以意未悉故广之见敏度及宝唱录)&nbsp;法句喻集四卷(一名句本末或五卷见唐录)&nbsp;遗教法律经三卷(一云遗教法律三昧经一云遗教三昧经见始兴录)&nbsp;诸经菩萨名经二卷&nbsp;佛为比丘说烧头喻经一卷(出杂阿含经)&nbsp;波斯匿王祖母命终经一卷&nbsp;魔女闻佛说法得男身经一卷(第二出与先译弊魔试目连经本同名异见始兴及僧祐录)&nbsp;衰利经一卷&nbsp;无惧经一卷&nbsp;普施经一卷(出阿含)&nbsp;无常经一卷&nbsp;慢法经一卷&nbsp;数经一卷(出杂阿含)&nbsp;名称经一卷&nbsp;受持经一卷&nbsp;忍辱经一卷&nbsp;时经一卷(一云非时经)&nbsp;灌经一卷(亦云四月八日灌经)&nbsp;福田经一卷(一名诸德福田经第二出与法立译者小异出竺道祖晋世杂录)&nbsp;福行经一卷(出阿含)&nbsp;柔软经一卷&nbsp;正意经一卷(第二出)&nbsp;伏淫经一卷&nbsp;危脆经一卷&nbsp;息恚经一卷(出中阿含)&nbsp;要意经一卷(出阿含或云恶意)&nbsp;求欲经一卷(出阿含)&nbsp;举钵经一卷&nbsp;要道经一卷(出阿含)&nbsp;法海经一卷&nbsp;晓食经一卷(出修行道地经)&nbsp;放逸经一卷&nbsp;灰河经一卷&nbsp;群牛譬经一卷(出阿含)&nbsp;铸金喻经一卷&nbsp;毒草喻经一卷(出生经)&nbsp;恒河喻经一卷&nbsp;须河喻经一卷&nbsp;木杵喻经一卷(出阿含)&nbsp;调达喻经一卷&nbsp;婴儿喻经一卷&nbsp;大蛇譬喻经一卷(亦云大蛇经见旧录)&nbsp;爪甲擎土譬喻经一卷(亦云爪甲取土经见旧录)&nbsp;灰河譬喻经一卷(与灰河经小异)&nbsp;毒喻经一卷(与毒草喻小异出生经)&nbsp;飞鸟喻经一卷(出阿含)&nbsp;譬喻六人经一卷(出骂意经)&nbsp;群羊喻经一卷(出阿含)&nbsp;田夫喻经一卷(出阿含)&nbsp;马喻经一卷&nbsp;韦提希子月夜问夫人经一卷&nbsp;顶生王故事经一卷&nbsp;波斯匿王诣佛有五威仪经一卷(出阿含)&nbsp;波斯匿王丧母经一卷&nbsp;净饭王般泥洹经一卷&nbsp;阿阇世王受决经一卷&nbsp;阿阇世王问五逆经一卷&nbsp;转轮圣王七宝现世间经一卷&nbsp;频毗娑罗王诣佛供养经一卷&nbsp;琉璃王攻释子经一卷&nbsp;波斯匿王太后崩尘土坌身经一卷&nbsp;优填王经一卷&nbsp;阿阇世王问嗔恨从何生经一卷&nbsp;波斯匿王女命过诣佛经一卷(出阿含)&nbsp;罗汉遇瓶沙王经一卷(出阿含)&nbsp;明帝释施经一卷&nbsp;和难经一卷(出生经)&nbsp;鸯掘魔妇死经一卷(或云妇化经)&nbsp;阿梵和利比丘无常经一卷&nbsp;波利比丘谤梵行经一卷&nbsp;摩诃比丘经一卷&nbsp;拘提比丘经一卷&nbsp;调达教人为恶经一卷(出六度集)&nbsp;调达问佛颜色经一卷&nbsp;尊者瞿低迦独一思惟经一卷(出阿含)&nbsp;差摩比丘喻重病经一卷(出杂阿含)&nbsp;瞻波比丘经一卷&nbsp;鸯掘髻经一卷(第二出与法护指髻经大同小异)&nbsp;比丘分卫经一卷(出生经)&nbsp;佛看病比丘不受长者请经一卷(出出曜经)&nbsp;佛为诸比丘说莫思惟世间思惟经一卷&nbsp;比丘求证人经一卷&nbsp;比丘问佛多优婆塞命终经一卷(出中阿含)&nbsp;佛为比丘说大力经一卷&nbsp;佛为年少比丘说正事经一卷&nbsp;聪明比丘经一卷&nbsp;大悲比丘本愿经一卷&nbsp;罗汉迦留陀夷经一卷&nbsp;和难释经一卷(出生经与和难经小异)&nbsp;罗旬喻经一卷&nbsp;佛降鸯掘魔人民欢喜经一卷&nbsp;优陀夷坐树下寂静调伏经一卷(出阿含)&nbsp;金师精舍尊者病经一卷&nbsp;难提释经一卷&nbsp;浮弥经一卷(出增一阿含)&nbsp;比丘各言志经一卷(出生经)&nbsp;比丘疾病经一卷(出生经)&nbsp;比丘于色厌离经一卷(出阿含)&nbsp;佛为比丘说三法经一卷&nbsp;坐禅比丘命过生天经一卷&nbsp;比丘避女恶名欲<a>自杀</a>经一卷&nbsp;比丘问佛何故舍世学道经一卷(出出曜经)&nbsp;佛为比丘说极深崄难处经一卷&nbsp;沙曷比丘功德经一卷&nbsp;深浅学比丘经一卷&nbsp;相应相可经一卷&nbsp;比方世利经一卷&nbsp;前世三转经一卷&nbsp;少多制戒经一卷&nbsp;求欲说法经一卷&nbsp;众生身秽经一卷&nbsp;信能渡河经一卷&nbsp;苦阴因事经一卷(出中阿含)&nbsp;叶喻多少经一卷&nbsp;异信异欲经一卷&nbsp;向邪违法经一卷&nbsp;说法难值经一卷&nbsp;增一阿含经一卷(出增一阿含)&nbsp;积木烧燃经一卷(与树经大同小异)&nbsp;恒水流澍经一卷&nbsp;邪业自活法经一卷(出生经)&nbsp;栴檀涂塔经一卷&nbsp;眼色相系经一卷&nbsp;处中行道经一卷(出杂阿含)&nbsp;无始本际经一卷&nbsp;往古造行经一卷&nbsp;舍诸世务经一卷&nbsp;众生未然<a>三界</a>经一卷&nbsp;有众生三世作恶经一卷&nbsp;人民疾疫受三归经一卷(出阿含)&nbsp;信人者生五种过患经一卷&nbsp;四大色身生厌离经一卷&nbsp;以金贡太山赎罪经一卷(世注入疑录)</p>
<p style="text-align: left">
	　　右一百三十二部。合一百四十二卷。惠帝世。沙门释法炬出。初炬共法立同出。立死后。炬又自出。多出大部。与立所出每相参合。广略异耳。僧祐录全不载。既见旧别诸录。依取继之。庶知有据以考正伪焉&nbsp;文殊师利现宝藏经二卷(第二出与安法钦所译三卷者大同小异见竺道祖杂录)&nbsp;十善十恶经一卷(见竺道祖晋世杂录)&nbsp;逝童子经一卷(第二出亦名长者制经亦直云制经亦云菩萨逝经亦直云逝经五本文同别译为异名)&nbsp;善生子经一卷(第三出与竺法护竺难提尸迦罗越六向拜经大同小异见敏度及竺道祖录)</p>
<p style="text-align: left">
	　　右四经合五卷惠帝永宁年中沙门支法度出总见宝唱录&nbsp;度世品经六卷&nbsp;如来秘密藏经二卷(一名大方广如来性起微密藏经亦直云如来性起经)&nbsp;阿耨达龙王经二卷&nbsp;方等陀罗尼经一卷&nbsp;宝严经一卷&nbsp;五福德经一卷(亦直云五福经)&nbsp;明相续解脱地波罗蜜经一卷&nbsp;弟子学有三辈经一卷(或云三品弟子经)</p>
<p style="text-align: left">
	　　右八经。合一十五卷。吴别二录。并直单注元康年中出。不显译人。详览群录未见指的。所以别件犹殊失译。</p>
<p style="text-align: left">
	　　西晋朝传译佛经录第四</p>
<p style="text-align: left">
	　　教流渐渍汉魏虽闻至于弘义方开于晋。且晋虽不文文才实盛。故使翻传终由人显。所以礼乐衣冠晋朝始备。信源智海相从遂兴。可不然欤。西晋录者。司马炎。字安世。河内温人。魏大将军侍中录尚书相国晋王昭之太子也。昭薨。炎嗣为王。元帝知历数有归。使太保郑冲奉玺致位。炎垂拱爱禅。是为武帝。称晋都洛及长安旧东西京也。晋武在驭十有五年。到咸宁中。命司马[仁-二+由]平吴得皓封归命侯。自后汉永安二十四年。至晋泰康肇元庚子岁首。于是九州还一统矣。又吴黄武初。陆绩有言曰。从今已后更六十年。天下车同轨书同文。至是果如绩言。蜀平吴灭。将六十年。二十载后。至乎惠帝永宁之初。正道亏颓群雄岳峙。赵王创基构逆篡立于朝张轨继迹弗臣擅牧凉土。内外縻沸仍渐乱阶。刘渊所以平阳。李雄因兹井络。怀帝蒙尘函谷。愍帝播越长安。既道藉时兴而两都版荡。法由人显。属二主栖遑。万姓崩离归信靡托。百官失守释种无依。时有沙门竺法护及畺梁娄至等。忘身利物誓志弘宣。匪惮苦辛阐法为务。护于晋世出经最多。弘护法纲由其而起。其法钦罗叉聂远父子竺叔兰等。相继度述。所以五十年间华戎道俗十有三人。并前失译诸经戒等。合四百五十一部。七百一十七卷。集为西晋二京四主五十二年世录云尔&nbsp;西晋沙门竺法护(二百一十部三百九十四卷经戒)&nbsp;沙门畺良娄至(一部一卷经)&nbsp;沙门安法钦(五部一十二卷经)&nbsp;沙门无罗叉(一部二十卷)&nbsp;清信士聂承远(三部四卷经)&nbsp;沙门竺叔兰(二部五卷经)&nbsp;清信士聂道真(五十四部六十六卷经录目)&nbsp;沙门白法祖(二十三部二十五卷经)&nbsp;沙门释法立(四部二十二卷经)&nbsp;优婆塞卫士度(一部二卷经)&nbsp;沙门支敏度(二部十三卷经)&nbsp;沙门释法炬(一百三十二部一百四十二卷经)&nbsp;沙门支法度(四部五卷经)&nbsp;诸失译经八部一十五卷经&nbsp;西晋杂譬喻三百五十首经二十五卷(见别录)&nbsp;光赞般若经(十卷见道安录)&nbsp;新道行经(十卷一名小品出光赞般若)&nbsp;渐备一切智德经(十卷见道安录或云聂道真录)&nbsp;闲居经(十卷)&nbsp;正法华经(十卷见道真录)&nbsp;普曜经(八卷见道真及古录)&nbsp;颰陀劫三昧经(七卷)&nbsp;修行经(七卷见宝唱录太康五年出第二译与世高者少异亦云道地经)&nbsp;大哀经(七卷见道祖晋世杂录)&nbsp;贤劫经(七卷见道真录或十三卷)&nbsp;小品经(七卷第二出太始四年三月四日译见旧真二录或八卷与旧道行经本同文少异)&nbsp;萨云分陀利经(六卷见道祖晋世杂录太始元年译)&nbsp;持心经(六卷见旧录及道真录有四名)&nbsp;度世品经(六卷见真录)&nbsp;楼炭经(五卷或云八卷是长阿含世说分文少异见道真录安云出方等部)&nbsp;密迹金刚力士经(五卷太康元年出见支敏度竺道祖晋世杂录)&nbsp;生经(五卷见真录)&nbsp;如来兴显经(四卷见真录)&nbsp;阿差末经(四卷见真别二录或七卷见唐录)&nbsp;无尽意经(四卷见真录)&nbsp;宝女经(四卷或三卷亦云宝女三昧经亦云宝女问慧经出大集见聂道真录)&nbsp;普超经(四卷见道祖杂录一加三昧字)&nbsp;海龙王经(四卷太康六年七月出或三卷见真录)&nbsp;阿惟越致经(四卷见真录或三卷)&nbsp;持人菩萨所问经(三卷或四卷与持世经同本别译)&nbsp;等集众德三昧经(三卷一云集一切福德三昧经或二卷见道真录)&nbsp;超日明三昧经(三卷见道真录)&nbsp;菩萨藏经(三卷)&nbsp;诸神咒经(三卷)&nbsp;宝髻菩萨所问经(二卷见旧真二录一名净行经)&nbsp;阿耨达龙王经(二卷见唐录)&nbsp;文殊师利佛土严净经(二卷见道祖晋录)&nbsp;须真天子经(二卷见道祖晋录或四卷)&nbsp;弘道广显三昧经(二卷见真录)&nbsp;大般泥洹经(二卷见真录一云佛般泥洹经)&nbsp;无量寿经(二卷见道祖杂录)&nbsp;首楞严经(二卷别有异出首楞严云阿难言)&nbsp;宝藏经(二卷太始六年出)&nbsp;要集经(二卷一名诸佛要集)&nbsp;般舟三昧经(二卷道安云出般舟三昧经)&nbsp;大善权经(二卷凡五名见道真录一加惠上菩萨字)&nbsp;顺权方便经(二卷旧录云顺权安经见道真录)&nbsp;随权女经(二卷见别录安录无)&nbsp;如幻三昧经(二卷或三卷)&nbsp;等目菩萨经(二卷或三卷或加等目所问经)&nbsp;勇伏定经(二卷元康元年四月九日出第四译与支谶支谦白延等出首楞严同本小异见道真录)&nbsp;更出阿阇世王经(二卷第二出)&nbsp;贾客经(二卷)&nbsp;文殊师利现宝藏经(二卷一云文殊师利佛土严净经)&nbsp;佛升忉利天为母说法经(二卷太始年出一云佛升忉利天品经见聂道真录)&nbsp;仁王般若经(一卷见晋世杂录已后单经)&nbsp;普门品经(太康七年正月出见聂道真录)&nbsp;月光童子经(与申日三经同本小异)&nbsp;金刚藏菩萨行经(元康七年于长安市西寺译出华严第二十二卷)&nbsp;大净法门经(建兴元年十二月二十六日出见真录)&nbsp;离垢施女经(太康十年二月二日出见道真录)&nbsp;须摩提菩萨经(一云须摩经见道真录道祖等录)&nbsp;龙施女经(旧录云龙施本经第二出)&nbsp;大方等顶王经(初出一云顶王经一云维摩诘子问经一云善思童子经四名见支敏度录)&nbsp;无所希望经(一云象步一云象腋见真录)&nbsp;魔逆经(太康十年十二月一日出见道真录)&nbsp;济诸方等学经(或无学字见竺道祖录)&nbsp;菩萨行五十缘身经(凡二名见竺道祖录)&nbsp;弥勒菩萨所问本愿经(太康二年五月十七日译凡三名见道真祖录)&nbsp;文殊师利净律经(太康十年出见道真道祖录)&nbsp;无极宝三昧经(永嘉元年三月三日出见道真录及别录)&nbsp;宝网童子经(一云宝网经见道真录)&nbsp;文殊师利悔过经(初出三云文殊五体悔过经)&nbsp;普法义经(一云普义经第二译与汉世高出者小异见道真录)&nbsp;灭十方冥经(光熙元年八月十四日出一本无灭字见聂道真录)&nbsp;菩萨十地经(一云十地经一云大方广经出华严十地品)&nbsp;温室洗浴众僧经(见聂道真录)&nbsp;赖吒和罗所问光德太子经(太始六年九月三十日出见竺道祖录)&nbsp;当来变经(见道真录)&nbsp;五百弟子自说本起经(太安二年五月译见旧真二录)&nbsp;师子月佛生经(太安年译见道真录)&nbsp;迦葉结集传经(或云结集戒经见道真录)&nbsp;柰女耆域经(太安年出一名奈女经见道真录)&nbsp;胞胎经(太安二年八月一日译一云胞胎受身经见道真录)&nbsp;维摩诘所说法门经(太安二年四月一日译第三译与汉佛调吴支谦出者大同小别见真录)&nbsp;郁伽罗越问菩萨行经(或云郁伽长者经即大郁伽经或二卷第二出与僧铠支谦出小异见道安及支敏度录)&nbsp;幻士仁贤经(见道真录)&nbsp;决总持经(一云决定总持经)&nbsp;首意女经(一云梵女首意经)&nbsp;舍头谏经(一云太子二十八宿经一云虎耳意经与摩登伽经同第二译与世高出者少异见道安录)&nbsp;十二因缘经(第三出与世高出少异一云贝多树下思惟十二缘经见唐录)&nbsp;六十二见经(一加梵网字见道祖录)&nbsp;四自侵经&nbsp;无言童子经(或二卷一云无言菩萨经出大集见道真录)&nbsp;圣法印经(元康四年十一月五日出于酒泉郡译竺法首笔受一云圣印经一云慧印经道安云出杂阿含见真唱等录)&nbsp;移山经(旧录云力士移山经)&nbsp;无思议孩童菩萨经(一云不思议光所问经一云不思议光经)&nbsp;弥勒成佛经(太安二年出一名弥勒当来下生经见道真录)&nbsp;舍利弗目连游诸国经(一云舍利弗摩诃目犍连游四衢经)&nbsp;流离王经&nbsp;宝施女经(一云须摩提法律三昧经见道真录)&nbsp;佛为菩萨五梦经(太安二年五月译一名佛五梦一名太子五梦一名仙人五梦见旧录及道真录)&nbsp;摩诃目犍连本经(一本无犍字)&nbsp;太子墓魄经(第一出)&nbsp;四不可得经(见道真及正度等录)&nbsp;菩萨悔过法经(或无经字下注云龙树十住论)&nbsp;乳光经(与犊子经同本别译)&nbsp;心明女梵志妇饭汁施经(一云心明经)&nbsp;大六向拜经(太安元年译或云尸迦六向拜或云六向拜经见支敏度及宝唱录)&nbsp;鸯掘魔经(一名指鬘经或央掘摩罗经见道真录)&nbsp;菩萨十住经(与菩萨十地经大同小异)&nbsp;摩调王经(第二出与支谦出者小异出六度集)&nbsp;照明三昧经&nbsp;所欲致患经(太安三年正月译见道真及王宗录)&nbsp;法没尽经(或作灭字或云空寂菩萨所问经第二译与支谦出者同)&nbsp;菩萨斋法经(或无经字一名正斋一名持斋一名贤首菩萨斋法经)&nbsp;独证自誓三昧经(一名如来自誓三昧经)&nbsp;过去佛分卫经(或云过世见旧录)&nbsp;五盖疑结失行经(永宁二年四月十二日出见道真录)&nbsp;总持经(出生经或云佛心总持经)&nbsp;无忧施经(阿阇世王女名)&nbsp;五福施经(一云清净毗尼方等经见唐录)&nbsp;严净定经&nbsp;慧明经&nbsp;大迦葉本经&nbsp;光世音大势至受决经(元康年出或观音受记经见真录)&nbsp;诸方佛名功德经&nbsp;目连上净居天经(一本无天字出佛本行集)&nbsp;普首童真经(见道真录)&nbsp;十方佛名经&nbsp;三品修行经(或三品悔过经道安云近代人所集合大修行经)&nbsp;金益长者子经&nbsp;众祐经&nbsp;观行不移四事经&nbsp;小法没尽经&nbsp;四妇喻经&nbsp;卢夷亘经&nbsp;廅罗王经&nbsp;檀若经&nbsp;龙施经&nbsp;马王经&nbsp;鹿母经&nbsp;无垢施菩萨分别应辩经(与离垢施女经同见唐录)&nbsp;给孤独明德经(或给孤独氏经)&nbsp;龙王兄弟陀达诫王经&nbsp;劝化王经&nbsp;百佛名经(初出)&nbsp;殖众德本经&nbsp;沙门果证经&nbsp;佛悔过经&nbsp;三转月明经&nbsp;解无常经&nbsp;胎藏经&nbsp;离垢盖经&nbsp;小郁伽经(与郁伽长者经不同)&nbsp;阿阇世王女经(建武元年第二译与支谦译小异或云阿述达或云阿阇世王女或云阿述达菩萨经见真度等录)&nbsp;人所从来经(亦云所从来)&nbsp;戒罗云经&nbsp;雁王经&nbsp;十等藏经&nbsp;雁王五百雁俱经&nbsp;诫具经&nbsp;决道俗经&nbsp;猛施经(或云猛施道地经见旧录)&nbsp;城喻经&nbsp;戒王经&nbsp;菩萨斋经(或贤首菩萨斋经已上一百六十一部三百四十五卷并见旧录及三藏记)&nbsp;多闻经(已下四十八部四十八卷并见吴录别录及晋世杂录)&nbsp;弥勒菩萨为女身经(一本无菩萨字)&nbsp;离睡眠经&nbsp;文殊师利菩萨经&nbsp;寤意经&nbsp;宝月光明菩萨经(或宝月光明菩萨问莲华国相貌经)&nbsp;乐想经&nbsp;尊上经&nbsp;身观经&nbsp;医王经&nbsp;法观经&nbsp;意经&nbsp;降龙经&nbsp;应法经&nbsp;邪法经&nbsp;何苦经&nbsp;受岁经&nbsp;贫穷经&nbsp;灌腊经(或般涅槃后四辈灌腊经)&nbsp;蜜具经(出生经)&nbsp;悔过经(或舍利弗悔过经)&nbsp;犯罪经&nbsp;法社经(世注为疑)&nbsp;杂赞经&nbsp;盂兰经&nbsp;分别经&nbsp;腹使经(出生经)&nbsp;苦应经&nbsp;闲居经(出生经)&nbsp;四种人经&nbsp;七宝经&nbsp;四未曾有经(或四未有经)&nbsp;八阳经&nbsp;四自在神通经&nbsp;三十二相因缘经(或菩萨三十二相经见道安录)&nbsp;慈仁问八十种好经(或八十种好经见道安录)&nbsp;夫那罗经&nbsp;随蓝本经(见别录云是异出维蓝经)&nbsp;贫女为国王夫人经&nbsp;宝女问慧经(第二译与支谦出者同出四卷宝女经)&nbsp;七女本经(第二译与吴支谦译同)&nbsp;女人欲炽荒迷经(出出曜)&nbsp;悉鞞梨天子诣佛说偈经(出杂阿含)&nbsp;梵王变身经&nbsp;光世音经(出正法华)&nbsp;惟明二十偈(第二出与支谦译者同)&nbsp;三品悔过经&nbsp;耆阇崛山解经(见祐录)&nbsp;比丘尼戒(十诵本或有经字与昙摩持所出少异)&nbsp;众经目录(一卷)</p>
<p style="text-align: left">
	　　右二百一十部。合三百九十四卷。月支国沙门昙摩罗察。晋言法护。本姓支。历游西域解三十六国语及书。从天竺国大赍梵本婆罗门经来。达王门。因居炖煌。遂称竺氏。后到洛阳。及往江左起武帝世太始元年。至怀帝世永嘉二年。其间在所遇缘便译。清信士聂承远执笔助翻。卷轴最多。而高僧传惟云护出一百六十五部。僧祐出三藏集记。止录一百五十四部三百九卷。其中释道安录又阙四部祐足。安云。遭值乱世录目星散更相错涉。信有是焉。所以杂录及诸别记。多注竺法护出。故知今之所获审是护公翻译不疑。故聂承远子道真与竺法首陈士伦孙伯虎虞世等。前后并是笔受之人。已见别传。不复委载。又李廓及杂别众录。悉云。支菩萨译经六部一十六卷。僧祐录云。天竺菩萨译经数同群录。惟名不同。而祐下注。支菩萨共竺法护译。检上翻名昙无罗察。晋言即是法护。然支菩萨六部经目。并入法护录中。支竺姓乖始末异耳。言菩萨者。盖美其号。究检群录。其支菩萨即竺法护。无别两人。出三藏记便成二举小非审译&nbsp;十二游经(一卷)</p>
<p style="text-align: left">
	　　右上一经武帝世。外国沙门强梁娄至。晋言真喜。太始二年。于广州译。见始兴及宝唱录&nbsp;大阿育王经(五卷光熙年出见道祖录)&nbsp;道神足无极变化经(二卷第二译或三卷即法护出佛升忉利天为母说法同本别译文小不同见竺祖录)&nbsp;文殊师利现宝藏经(二卷太安二年出或三卷一云示现宝藏经见道祖录)&nbsp;阿阇世王经(二卷太康年译见道祖录)&nbsp;阿难目佉经(一卷与微密持经本同译见道祖录有本作目法字)</p>
<p style="text-align: left">
	　　右五部。合一十二卷。惠帝世。安息国沙门安法钦太。康年于洛阳译&nbsp;放光般若经(二十卷第三出与汉世竺佛朔所译道行及小品并同本异译别名耳)</p>
<p style="text-align: left">
	　　右一部二十卷。此经元是颖川朱士行睹其别本。行在洛阳。尝讲道行披览。窃觉文句隐质诸未尽善者。每嗟叹曰。此经实是大乘之要。而文未周译理不尽。誓志捐身发心寻取。行以魏末甘露五年。发迹雍州遂游西域。于于阗国得前梵本。九十章减六十万言。遣弟子弗如檀。晋言法饶。从于阗送还洛阳。未发之顷。于阗诸小乘学众遂以白王云。汉沙门欲以梵书惑乱正典。王为地主。若不禁之。城断正法聋盲汉地。王之咎也。王即不听赍经出境。士行懊恼深怀痛心。乃请乞求烧经为证。王即许焉。于是积薪聚置殿前。欲以焚之。士行至诚临火誓曰。若当大法应流汉地。经当不然。如其不获命也。如何。言已投经。火即为灭。皮牒如本。更觉光鲜。大众骇服咸称神异。遂得送来达到陈留。还遇于阗僧无罗叉竺叔兰等。当惠帝世元康元年五月十日。于陈留仓垣水南寺译之。而竺道祖僧祐王宗宝唱李廓法上灵裕等诸录。述着众经。并云。朱士行翻此盖据其元寻之人推功归之耳。长房云。余审详校勘支敏度录及高僧传出经后记诸杂别目等。乃是无罗叉竺叔兰等三人。详译。朱士行身留停于于阗。仍于彼化。唯遣弟子奉赍经来到于晋地。斯岂得称士行出耶。</p>
		

	
	

		</div></div><hr><script charset='utf-8' src='../../js/footer.js'></script></body></html>