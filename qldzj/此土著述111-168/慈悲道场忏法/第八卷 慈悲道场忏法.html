<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 慈悲道场忏法' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 慈悲道场忏法</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第八卷 慈悲道场忏法</strong>　　奉为阿修罗道一切善神<a>礼佛</a>第十七</p>
<p style="text-align: left">
	　　今日道场同业大众。重复至诚五体投地。奉为十方尽<a>虚空</a>界一切阿修罗王。一切阿修罗。各及眷属。又奉为十方尽虚空界一切聪明。正直天地虚空主善罚恶守护持咒。八部神王八部神将。乃至若内若外若近若远。东西南北四维上下。遍空法界有大神足力。有大威德力。如是十方八部神王八部神将各及眷属。归命敬礼一切<a>世间</a>大慈悲父。</p>
<p style="text-align: left">
	　　南无<a>弥勒</a>佛南无<a>释迦牟尼佛</a>南无宝名佛南无众清净佛南无无边名佛南无不虚光佛南无圣天佛南无智王佛南无金刚众佛南无善障佛南无建慈佛南无华国佛南无法意佛南无风行佛南无善思名佛南无多明佛南无密众佛南无功德守佛南无利意佛南无无惧佛南无坚观佛南无住法佛南无珠足佛南无<a>解脱</a>德佛南无妙身佛南无善高佛南无普德佛南无无边身<a>菩萨</a>南无<a>观世音菩萨</a>。</p>
<p style="text-align: left">
	　　又复归命如是十方尽虚空界一切三宝。</p>
<p style="text-align: left">
	　　愿以慈悲力同加覆护。愿阿修罗王一切阿修罗。各及眷属又愿聪明正直。天地虚空。主善罚恶守护持咒。八部神王八部神将。各及眷属。解脱客尘清净缘障。发起大乘修无碍道。四无量心。<a>六波罗蜜</a>常得现前。四辩六通如意<a>自在</a>。恒以慈悲救护众生。行菩萨道入佛智慧。度金刚心成等正觉。</p>
<p style="text-align: left">
	　　奉为龙王礼佛第十八</p>
<p style="text-align: left">
	　　今日道场同业大众。重复至诚五体投地。奉为十方尽虚空界一切不可思议龙王。妙化龙王头化提龙王。五方龙王。天龙王地龙王。山龙王海龙王。日宫龙王月宫龙王。星宫龙王岁时龙王。青海龙王。护形命龙王。护众生龙王。乃至十方若内若外。若近若远。东西南北四维上下遍空法界有大神足力有大威德力。如是一切龙王一切龙神。各及眷属。归命敬礼一切世间大慈悲父。</p>
<p style="text-align: left">
	　　南无弥勒佛南无释迦牟尼佛南无妙智佛南无梵财佛南无实音佛南无正智佛南无力得佛南无师子意佛南无华相佛南无积智佛南无华齿佛南无功德藏佛南无名实佛南无希有名佛南无上戒佛南无<a>无畏</a>佛南无日明佛南无梵寿佛南无一切天佛南无乐智佛南无宝天佛南无珠藏佛南无德流布佛南无智王佛南无无缚佛南无坚法佛南无天德佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归命如是十方尽虚空界一切三宝。</p>
<p style="text-align: left">
	　　愿以慈悲力同加摄受。愿诸龙王各及眷属增辉光明神力自在。以无相解断除缘障。永离恶趣常生<a>净土</a>。四无量心六波罗蜜。常得现前。四无碍辩六<a>神通</a>力。随心自在。以慈悲心拯接一切。妙行庄严过法云地。入金刚心成等正觉。</p>
<p style="text-align: left">
	　　奉为魔王礼佛第十九</p>
<p style="text-align: left">
	　　今日道场同业大众。重复至诚。奉为大魔王五帝大魔乃至东西南北四维上下尽虚空界一切魔王各及眷属。归命敬礼一切世间大慈悲父。</p>
<p style="text-align: left">
	　　南无弥勒佛南无释迦牟尼佛南无梵牟尼佛南无安详行佛南无勤精进佛南无炎肩佛南无大威德佛南无薝卜华佛南无<a>欢喜</a>佛南无善众佛南无帝幢佛南无大爱佛南无须蔓色佛南无众妙佛南无可乐佛南无善定义佛南无牛王佛南无妙臂佛南无大车佛南无满愿佛南无德光佛南无宝音佛南无金刚军佛南无富贵佛南无势力行佛南无师子力佛南无净目佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归命如是十方尽虚空界一切三宝。</p>
<p style="text-align: left">
	　　愿以慈悲力同加覆护。愿大魔王五帝大魔一切魔王各及眷属。无始已来至于今日。一切缘障皆得清净。一切罪业皆得销灭。一切众苦皆得解脱。四无量心六波罗蜜常得现前。四无碍智六神通力如意自在。行菩萨道不休不息。先度众生然后作佛。</p>
<p style="text-align: left">
	　　为国王人道礼佛第二十</p>
<p style="text-align: left">
	　　今日道场同业大众。相与已得。奉为诸天诸仙。龙神八部。礼佛竟。次应奉为人道一切人王礼佛报恩。又为父母师长一切人民。何以故尔。若无国王一切众生无所依附。由大王故一切得住。行国王地饮国王水。诸余利益不可具说。大众宜各起报恩心。经言。若能一日一夜六时忍苦为欲利益奉报恩者。应当发起如是等心习行慈悲。以是愿力。报国王恩。报施主恩。又当念行道报父母慈育之恩。又当行道报师长慈训之恩。次复运心念如来恩。若能至心常念不绝者。如是等人得入道疾。</p>
<p style="text-align: left">
	　　今日道场同业大众。诸佛大圣慈恩开诱殷勤如此令知恩报恩。我等今日既仰赖国王。于末世中兴显<a>佛法</a>。种种供养不惜财宝。率土臣民望风归附。又令<a>出家</a>之人安身行道。行住坐卧初无留难。凡百不预唯奖以善。皆愿我等速出<a>生死</a>。阐无量法门开人天正路。而国王有如此恩德。岂得不人人<a>礼拜</a>奉报其恩相与至心等一痛切。奉为国王。归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无迦葉佛南无净意佛南无知次第佛南无猛威德佛南无大光明佛南无日光曜佛南无净藏佛南无分别威佛南无无损佛南无密日佛南无月光佛南无持明佛南无善寂行佛南无不动佛南无大请佛南无德法佛南无庄严王佛南无高出佛南无炎炽佛南无华德佛南无宝严佛南无上善佛南无宝上佛南无利慧佛南无严土佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归命如是十方尽虚空界一切三宝。愿以慈悲力同加摄受。愿。</p>
<p style="text-align: left">
	　　当今皇帝(旧云大梁皇帝)圣体康御。天威振远帝基永固。慧命无穷慈沾无际。有识归心菩萨盛化。<a>天人</a>赞仰四等<a>六度</a>。日夜增明四无碍辩。乐说无尽。得八自在具六神通。三昧总持。应念现前慈悲即世恩遍<a>六道</a>。万行早圆速登正觉。</p>
<p style="text-align: left">
	　　奉为诸王王子礼佛第二十一</p>
<p style="text-align: left">
	　　今日道场同业大众。重复至诚五体投地奉为。</p>
<p style="text-align: left">
	　　皇太子殿下。分土诸王(旧云临川诸王)各及眷属。归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无海德佛南无梵相佛南无月盖佛南无多炎佛南无违蓝王佛南无智称佛南无觉想佛南无功德光佛南无声流布佛南无满月佛南无华光佛南无善戒佛南无灯王佛南无电光佛南无光王佛南无光明佛南无具足赞佛南无<a>华藏</a>佛南无弗沙佛南无日端严佛南无净善佛南无威猛军佛南无福威德佛南无力行佛南无罗睺天佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归依如是十方尽虚空界一切三宝。愿以慈悲力同加覆护。愿。</p>
<p style="text-align: left">
	　　皇太子殿下。分土诸王各及眷属。身心安乐妙算无穷。行大乘道入佛智慧。被四弘誓不舍一切。四等六度常得现前。六通三达善识根性。具二庄严神力自在。行如来慈摄化四生。</p>
<p style="text-align: left">
	　　奉为父母礼佛第二十二</p>
<p style="text-align: left">
	　　今日道场同业大众。次复应须五体投地奉为父母育养之恩。怀抱乳哺爱重情深。宁自危身安立其子。至年长大训以仁礼。洗掌求师愿通经义。时刻不忘企及人流。所当供给不吝家宝。念思虑结有亦成病卧不安席。常忆其子。天下恩重世实无二。所以佛言。天下之恩莫过父母。夫舍家人未能得道。唯勤学业为善莫废。积德不止。必能报恩相与至心等一痛切五体投地。各自奉为有识神已来至于今日。经生父母历劫亲缘一切眷属。归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无智聚佛南无调御佛南无如王佛南无华相佛南无罗睺罗佛南无大药佛南无宿王佛南无华王佛南无德手佛南无得叉迦佛南无流布王佛南无日光佛南无法藏佛南无妙音佛南无德主佛南无金刚众佛南无慧顶佛南无善住佛南无意行佛南无<a>梵音</a>佛南无师子佛南无雷音佛南无通相佛南无安隐佛南无慧阴佛南无无边身菩萨南无观世音菩萨。</p>
<p style="text-align: left">
	　　又复归依如是十方尽虚空界一切三宝。</p>
<p style="text-align: left">
	　　愿以慈悲力同加摄受。愿父母亲缘各及眷属。从今日去至于菩提。一切罪障皆得除灭。一切众苦毕竟解脱。结习烦恼永得清净。长辞四趣自在往生。亲侍诸佛现前受记。四无量心六波罗蜜。常不离行四无碍智。六神通力如意自在。得佛十力相好严身。同坐道场成等正觉。</p>
<p style="text-align: left">
	　　各为过去父母礼佛第二十三</p>
<p style="text-align: left">
	　　今日道场同业大众。其中若有父母少便孤背难复再遇。万劫悠然既未得天眼。死生智明不知父母舍报神识更生何道。唯当竞设福力功德追而报恩。为善不止功成必致。经言。为亡人作福如饷远人。若生人天增益功德。若处三途。或在八难速令解脱。生若值佛受<a>正法</a>教永离众苦忧畏悉除七世久远历劫亲缘十方众生同得解脱。是为智者至慈至孝最上报恩。相与今日若有过去者应当悲泣追怀懊恼呜呼哽恸奉为过去父母历劫亲缘五体投地。归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无梵王佛南无大牛王佛南无梨陀目佛南无龙德佛南无宝相佛南无庄严佛南无不没音佛南无华持佛南无音得佛南无师子佛南无庄严辞佛南无勇智佛南无华积佛南无华开佛南无力行佛南无德积佛南无上形色佛南无明曜佛南无月灯佛南无威德王佛南无菩提王佛南无无尽佛南无菩提眼佛南无身充满佛南无慧国佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归依如是十方。尽虚空界一切三宝。</p>
<p style="text-align: left">
	　　愿以慈悲力救护拯接。愿大众各有过去父母历劫眷属。从今日去至于道场。一切罪缘皆得消殄。一切苦果永得除灭。烦恼结业毕竟清净。断三障缘无五怖畏。行菩萨道广化一切。八解洗心四弘被物。面奉慈颜咨承妙旨。不起本处尽诸有漏。<a>随念</a>逍遥遍诸佛土。行愿早登速成正觉。</p>
<p style="text-align: left">
	　　奉为师长礼佛第二十四</p>
<p style="text-align: left">
	　　今日道场同业大众。相与已为父母亲缘礼佛竟。次复应念师长恩德。虔诚礼佛何以故尔。父母虽复生育我等。不能令我速离恶趣。师长于我恩德无量。大慈奖谕恒使修善。愿出生死到于<a>彼岸</a>。每事利益令得见佛。除烦恼结永处无为。如此至德谁能上报。若能终身行道正可自利非报师恩。故佛言。善知识者莫过师长。既能自度亦复度人。相与今日禀得出家。受具足戒。此之重恩从师长得。岂不人人追念此恩。相与至心等一痛切五体投地。奉为和上阿阇梨同坛尊证上中下座各及眷属。归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无最上佛南无清凉照佛南无慧德佛南无妙音佛南无导师佛南无无碍藏佛南无上施佛南无大尊佛南无智力势佛南无大焰佛南无帝王佛南无制力佛南无威德佛南无善明佛南无名闻佛南无端严佛南无无尘垢佛南无威仪佛南无师子军佛南无天王佛南无名声佛南无<a>殊胜</a>佛南无大藏佛南无福德光佛南无梵闻佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归依如是十方尽虚空界一切三宝。</p>
<p style="text-align: left">
	　　愿以慈悲力同加摄受。愿和上阿阇梨同坛尊证上中下座各及眷属。从今日去至坐道场。一切罪障皆得清净。一切众苦悉得解脱。一切烦恼皆得断除。随念往生诸佛净土。菩提行愿皆悉具足。财施无尽法施无尽。福德无尽安乐无尽。<a>寿命</a>无尽智慧无尽。四无量心六波罗蜜。常得现前。四无碍智六神通力。如意自在。住首楞严三昧得金刚身。不舍本誓还救众生。</p>
<p style="text-align: left">
	　　为十方<a>比丘</a><a>比丘尼</a>礼佛第二十五</p>
<p style="text-align: left">
	　　今日道场同业大众。以此礼拜之次。重复增到五体投地。普为十方尽虚空界。现在未来一切。比丘比丘尼。式叉摩那。<a>沙弥</a>沙弥尼各及眷属。又为十方尽虚空界一切优婆塞优婆夷各及眷属。又为从来信施檀越。<a>善恶</a>知识有缘<a>无缘</a>各及眷属。如是人道一切人类各及眷属。(某甲)等。今日以慈悲心。普为归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无灯王佛南无智顶佛南无上天佛南无地王佛南无至解脱佛南无金髻佛南无罗睺日佛南无莫能胜佛南无牟尼净佛南无善光佛南无金齐佛南无众德天王佛南无法益佛南无德臂佛南无鸯伽陀佛南无美妙惠佛南无微意佛南无诸威德佛南无师子发佛南无解脱相佛南无威相佛南无断流佛南无慧藏佛南无智聚佛南无无碍赞佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归依如是十方尽虚空界一切三宝。</p>
<p style="text-align: left">
	　　愿以慈悲力同加覆护。愿十方尽虚空界一切比丘比丘尼式叉摩那沙弥沙弥尼各及眷属。又愿十方一切优婆塞优婆夷。各及眷属。又愿从来信施坛越善恶知识有缘无缘各及眷属。乃至一切人道一切人类。无始已来至于今日。一切烦恼皆得断除。一切缘障皆得清净。一切罪业皆得消灭。一切众苦皆得解脱。离三障业无五怖畏。四无量心六波罗蜜。常得现前。四无碍智六神通力如意自在。行菩萨行入一乘道。度脱无边一切众生。</p>
<p style="text-align: left">
	　　为十方过去比丘比丘尼礼佛第二十六</p>
<p style="text-align: left">
	　　今日道场同业大众。重复至诚五体投地。代为十方尽虚空界一切过去比丘比丘尼。式叉摩那沙弥沙弥尼。过去优婆塞优婆夷。广及十方一切人道一切人类有命过者各及眷属。(某甲)等今日以慈悲心。等诸佛心同诸佛愿。普为归依世间大慈悲父。</p>
<p style="text-align: left">
	　　南无弥勒佛南无释迦牟尼佛南无宝聚佛南无善高佛南无山王相佛南无法顶佛南无解脱德佛南无善端严佛南无吉身佛南无爱语佛南无师子利佛南无和楼那佛南无师子法佛南无法力佛南无爱乐佛南无赞不动佛南无众明王佛南无<a>觉悟</a>众生佛南无妙眼佛南无意住义佛南无光照佛南无香德佛南无令喜佛南无不虚行佛南无灭恚佛南无上色佛南无善步佛。</p>
<p style="text-align: left">
	　　南无无边身菩萨南无观世音菩萨。</p>
<p style="text-align: left">
	　　又复归依如是十方尽虚空界一切三宝。</p>
<p style="text-align: left">
	　　愿以慈悲力救护拯接。愿过去一切比丘比丘尼。式叉摩那沙弥沙弥尼。各及眷属。又愿过去一切优婆塞优婆夷。各及眷属。若有<a>地狱</a>道苦今日即得解脱。若有<a>畜生道</a>苦今日即得解脱。若有鬼神道苦今日即得解脱。离八难地受八福生。永舍恶道长生净土。财施无尽法施无尽。福德无尽安乐无尽。寿命无尽智慧无尽。四无量心六波罗蜜。常得现前。四无碍智六神通力。如意自在。常得见佛闻法。行菩萨道勇猛精进。不休不息。乃至进修成阿耨多罗三藐三菩提。广能度脱一切众生。</p>
		

	
	

		</div></div><hr><script charset='utf-8' src='../../js/footer.js'></script></body></html>