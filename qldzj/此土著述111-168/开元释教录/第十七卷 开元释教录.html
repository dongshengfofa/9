<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十七卷 开元释教录' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十七卷 开元释教录</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第十七卷 开元释教录</strong>(别录之七)</p>
<p style="text-align: left">
	　　别录中删略繁重录第四(一百四十七部四百八卷)</p>
<p style="text-align: left">
	　　删繁录者。谓同本异名。或广中略出。以为繁剩今并删除。但以年岁久淹共传讹替。徒盈卷帙有费功劳。今者详挍异同甄明得失。具为条目有可观焉。</p>
<p style="text-align: left">
	　　新括出别生经</p>
<p style="text-align: left">
	　　六十七部一百八十五卷&nbsp;<a>虚空</a>藏所问经八卷(亦云方等王虚空藏经或直云虚空藏经或五卷)</p>
<p style="text-align: left">
	　　右一经。是大集经中<a>虚空藏菩萨</a>品别抄流行。大周录云。乞伏秦代<a>沙门</a>圣坚译者谬也。彼圣坚译者阙本&nbsp;虚空藏<a>菩萨</a>问持经得几福经一卷。</p>
<p style="text-align: left">
	　　右一经。亦是大集虚空藏品中别文抄出。诸录皆云。姚秦<a>三藏</a>鸠摩罗什译者谬也&nbsp;一切施王所行檀波罗蜜经一卷。</p>
<p style="text-align: left">
	　　右一经。出<a>六度</a>集经施度无极中。诸录皆云。姚秦三藏鸠摩罗什译者谬也&nbsp;大方广如来性起微密藏经二卷。</p>
<p style="text-align: left">
	　　右一经。即是旧<a>华严经</a>宝王如来性起品别出流行。初加证信序。及取第二会初缘起置之于首。长房等录并云。西晋失译者谬也&nbsp;随愿往生经一卷(亦名灌顶随愿往生十方<a>净土</a>经亦云普广菩萨经)</p>
<p style="text-align: left">
	　　右一经。是大灌顶经第十一卷普广品。或有经本在第十二。长房等录皆云。吴代优婆塞支谦译。或云西晋三藏竺法护译者。二俱谬也&nbsp;药师琉璃光经一卷(亦名灌顶拔除过罪<a>生死</a>得度经)</p>
<p style="text-align: left">
	　　右一经。是大灌顶经第十二卷。或有经本在第十一。长房等录皆云。宋代鹿野寺沙门慧蕳译者谬也&nbsp;大般若第二会经七十八卷(时俗题云新译大品放光般若)&nbsp;大般若第四会经一十八卷(时俗题云新译道行小品般若)</p>
<p style="text-align: left">
	　　右二经。时俗共传云。是三藏义净所译。别改题目抄写流行。捡寻净公经目不曾别译此经。及勘其文乃与大般若无异。恐不知委故此述之&nbsp;最胜天王般若经八卷(亦云新译胜天王般若)</p>
<p style="text-align: left">
	　　右一经。即大般若第六会与旧胜天王般若。同本异译&nbsp;曼殊般若经二卷(亦云新译文殊般若)</p>
<p style="text-align: left">
	　　右一经。即大般若第七会曼殊室利分与旧文殊般若。同本异译&nbsp;理趣般若经一卷。</p>
<p style="text-align: left">
	　　右一经即大般若第十会般若理趣分&nbsp;密迹金刚力士经二卷。</p>
<p style="text-align: left">
	　　右一经。内典录云失译者非也。今寻其本乃出五卷密迹力士经中。从第四卷初第四纸五言偈。后第五行第五字下生起。至第五卷末文句全同&nbsp;增壹阿含经一卷(三纸)</p>
<p style="text-align: left">
	　　右一经。出增壹阿含经第二十一卷。抄出二经。初明四梵福。次明四食。后明四辩。长房录云。西晋沙门法炬译者谬也&nbsp;行七行现报经一卷(一纸)</p>
<p style="text-align: left">
	　　右一经出增壹阿含经第三十四卷&nbsp;<a>十二因缘</a>经一卷(三纸)</p>
<p style="text-align: left">
	　　右一经出增壹阿含经第四十六卷。周录编在大乘藏中。云与贝多树下思惟十二因缘经同本异译者谬也&nbsp;戒相应法经一卷。</p>
<p style="text-align: left">
	　　右一经。出杂阿含经第三十卷。长房录云。东晋西域沙门竺昙无兰译者谬也&nbsp;<a>比丘</a>问佛多优婆塞命终经一卷。</p>
<p style="text-align: left">
	　　右一经。亦出杂阿舍经第三十卷。长房录云。西晋沙门法炬译者谬也&nbsp;独富长者经一卷。</p>
<p style="text-align: left">
	　　右一经。出杂阿含经第四十六卷。长房录云。后汉三藏安世高译者谬也&nbsp;有众生三世作恶经一卷。</p>
<p style="text-align: left">
	　　右一经。出出曜经第八卷。长房录云。西晋沙门法炬译者谬也&nbsp;<a>出家</a>功德经一卷。</p>
<p style="text-align: left">
	　　右一经。出贤愚经出家功德品初。长房录云。吴代优婆塞支谦译者谬也&nbsp;佛为年少<a>婆罗门</a>说知善不善经一卷(出杂阿含经第四卷长房录云后汉三藏安世高译者谬)&nbsp;佛为那拘罗长者说根熟经一卷(出杂阿含经第五卷长房录云后汉三藏安世高译者谬也)&nbsp;佛为外道须深说离欲经一卷(出杂阿含经第十四卷长房录云吴代优婆塞支谦译者谬也)&nbsp;阿育王施半阿摩勒果经一卷(出杂阿含经第二十五卷)&nbsp;禅思满足经一卷(出杂阿含经第二十九卷据长房录前后两译者并谬也)</p>
<p style="text-align: left">
	　　右上五经。周录之中编在阙本经内。今捡得其本并出杂阿含中。既是别生除之不录&nbsp;摩竭鱼因缘经一卷(出第九卷)&nbsp;尊者邬陀夷引导诸人<a>礼佛</a>僧经一卷(出第十一卷)&nbsp;还本国度父王经一卷(出第十七卷末第十八卷初)&nbsp;水生太子经一卷(出第十九卷)&nbsp;施物法非法经一卷(出第二十四卷)&nbsp;教诫罗怙罗经一卷(出第二十五卷)&nbsp;五趣生死轮转经一卷(出第三十四卷)&nbsp;善来苾刍因缘经一卷(出第四十二卷)&nbsp;七有事无事福业经一卷(出第四十六卷)</p>
<p style="text-align: left">
	　　摩竭鱼因缘下九经并出根本说一切有部毗柰耶中&nbsp;火生长者受报经一卷(出第二第三卷)&nbsp;尊者善和好声经一卷(出第四卷)&nbsp;五种水罗经一卷(出第五卷)&nbsp;胜鬘夫人本缘经一卷(出第七卷)&nbsp;胜光王信<a>佛经</a>一卷(出第八卷)&nbsp;诛释种受报经二卷(出第八第九卷)&nbsp;大世主苾刍尼入<a>涅槃</a>经一卷(出第十卷)&nbsp;佛为难拖说出家入胎经二卷(编入宝积第十四会出第十一十二卷)&nbsp;敬法舍身经一卷(出第十四卷初)&nbsp;度二邪见童子得果经一卷(出第十四卷)&nbsp;清净威仪经一卷(或云洗净威仪出第十六卷)&nbsp;大目连受报经一卷(出第十八卷)&nbsp;初诞生现大瑞应经一卷(出第二十卷)&nbsp;度迦多演那经一卷(出第二十卷)&nbsp;[醫-酉+口]罗钵龙王业报因缘经一卷(出第二十一卷)</p>
<p style="text-align: left">
	　　(此[醫-酉+口]罗钵龙王经与度迦多演那经明同异者但前经初文别剩四纸缘起下文并同无别何繁重钞分为二经)&nbsp;安乐夫人因缘经一卷(出第二十一卷)&nbsp;增养因缘经三卷(出第二十二二十三二十四卷)&nbsp;妙光因缘经一卷(出第二十五卷)&nbsp;降伏外道现大<a>神通</a>经一卷(出第二十六卷)&nbsp;大药善巧方便经二卷(出第二十七二十八卷)&nbsp;佛从天下赡部洲经一卷(出第二十九卷)&nbsp;度瘦瞿答弥经一卷(出第三十卷)&nbsp;诃利底母因缘经一卷(出第三十一卷)&nbsp;法与尼在家得果经一卷(出第三十卷)&nbsp;树生婆罗门憍慢经一卷(出第三十四卷末第三十五卷初)&nbsp;<a>弟子</a>事师经一卷(出第三十五卷)&nbsp;七种不退转经一卷(出第三十五卷)&nbsp;佛为长者说放逸经一卷(出第三十六卷)&nbsp;地动因缘经一卷(出第三十六卷)&nbsp;四种黑白法印经一卷(出第三十七卷)&nbsp;佛将入涅槃度善贤经二卷(出第三十七卷半后三十八卷半前)&nbsp;佛般涅槃行雨大臣告王经一卷(出第三十八卷)&nbsp;八大国王分<a>舍利</a>经一卷(出第三十八卷末第三十九卷初)</p>
<p style="text-align: left">
	　　(此上二经文相错涉其大臣告王经比于后经前文剩两纸余其分舍利经比于前经后文可剩三纸余并无异钞为二经繁而未当)</p>
<p style="text-align: left">
	　　火生长者下三十三经。并出根本说一切有部毗奈耶杂事中。从摩竭鱼因缘经下。四十二经四十九卷。并是说一切有部律中缘起。三藏义净钞出流行。既类别生故并删削。于中施物法非法经。弟子事师经。比于广文虽少增减义既不异于本。岂繁别为部卷。类诸别生亦并删也。</p>
<p style="text-align: left">
	　　新括出名异文同经</p>
<p style="text-align: left">
	　　二十部五十二卷&nbsp;菩萨境界奋迅法门经十卷元魏三藏菩提留支译(出宝唱录)</p>
<p style="text-align: left">
	　　右一经。即萨遮尼干子经之异名。周录别载。复云阙本者误也&nbsp;新道行经七卷(或十卷)西晋三藏竺法护译(出长房等录)</p>
<p style="text-align: left">
	　　右一经。捡诸藏本并与小品般若文句全同者其本错也。护公所译新道行经时无其本(承闻东都有护译本寻之未获)&nbsp;大方等大集经八卷。</p>
<p style="text-align: left">
	　　右一经。唐内典录及大周录二录俱载。今捡其文即是合部大集经第六帙也。初之二卷名十方菩萨品。即是明度五十挍计经。后之六卷乃是无尽意经。其明度五十挍计经不知何故编入大集。以有差殊今存别部之者。此既重载今故删除&nbsp;阿耨达龙王经二卷。</p>
<p style="text-align: left">
	　　右一经。与弘道广显三昧经文句全同。但名别异。今存一本&nbsp;合道神足经三卷。</p>
<p style="text-align: left">
	　　右一经。与道神足无极变化经文同名异&nbsp;哀泣经三卷(或二卷六品)</p>
<p style="text-align: left">
	　　右一经。与方等般泥洹经文同名异。其方等泥洹初品名为哀泣。乃取此品名目以作经题。比于方等泥洹。后阙三品文不足矣&nbsp;宝田慧印三昧经一卷。</p>
<p style="text-align: left">
	　　右一经。与慧印三昧经文句全同名广略异。长房录云。慧印三昧经亦名宝田慧印三昧经。周入藏录二本俱载。一单一重误之甚也&nbsp;鹿子经一卷。</p>
<p style="text-align: left">
	　　右一经。与鹿母经文同名异。据其文义合从母立名。长房录云。鹿子经吴代优婆塞支谦译者谬也&nbsp;小<a>无量寿经</a>一卷。</p>
<p style="text-align: left">
	　　右一经。与阿弥陀经文同名异。其宋代三藏求那跋陀罗所译小无量寿经。时无其本&nbsp;胎藏经一卷(出长房录)</p>
<p style="text-align: left">
	　　右一经与无垢贤女经文同名异&nbsp;闻城十二因缘经一卷。</p>
<p style="text-align: left">
	　　右一经。与贝多树下思惟十二因缘经文同名异。此闻城经合有异本。寻之未获&nbsp;大安般经一卷(或二卷内典录云二卷长房录云一卷)</p>
<p style="text-align: left">
	　　右一经与大安般守意经文句全同名广略异。群录之中存其二本者误之甚也&nbsp;申日经一卷。</p>
<p style="text-align: left">
	　　右一经。与大乘藏中月光童子经文同名异。父名申日。子号月光。约此不同立经名别。长房录云。申日经吴代优婆塞支谦译者谬也&nbsp;轮转五道罪福<a>报应</a>经一卷。</p>
<p style="text-align: left">
	　　右一经与罪福报应经文句全同名广略异&nbsp;栴陀越经一卷。</p>
<p style="text-align: left">
	　　右一经。与栴陀越国王经文句全同名广略异。周入藏中栴陀越经编在单本。栴陀越国王经在于重译。二处载者误之甚也&nbsp;真伪沙门经一卷(长房录云一名摩诃比丘经亦名迦葉禁戒经)</p>
<p style="text-align: left">
	　　右一经。即迦葉禁戒经之异名文句全同。或云宋代鹿野寺沙门慧蕳译者谬也&nbsp;转法轮经一卷。</p>
<p style="text-align: left">
	　　右一经。捡无其本。诸经藏内皆以转法轮论替之者误也(近于东都寻得正本编入藏讫)&nbsp;宾头卢为王<a>说法</a>经一卷。</p>
<p style="text-align: left">
	　　右一卷与宾头卢突罗阇为优陀延王说法经文句全同名广略异&nbsp;阿兰若习禅法经二卷。</p>
<p style="text-align: left">
	　　右一经与坐禅三昧经文同名异&nbsp;禅秘要经五卷。</p>
<p style="text-align: left">
	　　右一经。云是宋代三藏昙摩蜜多译。云与姚秦三藏鸠摩罗什所译禅秘要法同本异出。今捡寻上下文极交错非是本经。初之一卷乃是治禅病秘要法文。仍不尽至半而止。第二卷已去即是罗什所译禅秘要法。从第一卷过半生起至第三卷末。文亦不尽欠十余纸。均为四卷通前成五。其昙摩蜜多译者。时阙其本。</p>
<p style="text-align: left">
	　　新括出重上录经</p>
<p style="text-align: left">
	　　八部三十卷&nbsp;菩萨地持经十卷(或八卷亦名菩萨戒经又名菩萨地经)</p>
<p style="text-align: left">
	　　右一经。亦名菩萨地持论。今此录中编之为律。存其经名除其论录。周录中云。菩萨地持经阙本者误也。又周录中此一本经既有多名。前后差互凡六处重上错之甚也(大乘经中一处上大乘律中二处上大乘论中一处上阙本录中二处上)</p>
<p style="text-align: left">
	　　余经重载其数非一。恐繁纸墨故略述之&nbsp;<a>无畏</a>德女经一卷(今编入宝积)&nbsp;第一义法胜经一卷&nbsp;<a>弥勒</a>菩萨所问本愿经一卷。</p>
<p style="text-align: left">
	　　右三经。大周入藏录中单本重译二处俱载者误也。今除单本编重译中&nbsp;发菩提<a>心经</a>二卷(亦名发菩提心论)</p>
<p style="text-align: left">
	　　右一经。周入藏录大乘经中及大乘论二处俱载者误也。今以菩萨所造除其经名存于论录&nbsp;谏王经一卷(亦名大小谏王经)</p>
<p style="text-align: left">
	　　右一经周入藏阙本二录俱载者误也&nbsp;法句经二卷(亦云法句集)</p>
<p style="text-align: left">
	　　右一经。周入藏录大乘重译及集传内二处俱载者误也。寻文并同不可分二。虽曾再译一本阙无。今经中除编于集内&nbsp;摄大乘释论十二卷。</p>
<p style="text-align: left">
	　　右一论。隋开皇仁寿中众经录及唐内典大周录等皆存二本。云与十五卷摄论同本异出俱是陈朝三藏<a>真谛</a>所译者误也。今勘文句首末全同。卷虽多少有殊不可分为二部。但存十五卷本。十二成者除之。</p>
<p style="text-align: left">
	　　新括出合入大部经</p>
<p style="text-align: left">
	　　五十二部一百四十一卷&nbsp;金光明经四卷(一十八品)北凉三藏昙无谶译&nbsp;金光明经七卷(二十二品或六卷)</p>
<p style="text-align: left">
	　　陈三藏真谛全译(四品合成七卷)&nbsp;金光明经更广寿量(大辩陀罗尼经五卷续四卷本)</p>
<p style="text-align: left">
	　　周宇文氏三藏耶舍崛多续寿量大辩二品。</p>
<p style="text-align: left">
	　　右隋兴善寺沙门宝贵。取前三本及阇那崛多所译银主嘱累二品。总二十四品合成八卷。前之三本并合入中一无增减。其八卷成者留之入藏。上之三本既重故略&nbsp;密迹金刚力士经七卷。</p>
<p style="text-align: left">
	　　西晋三藏竺法护译在第三会(或四卷或五卷或八卷)&nbsp;菩萨梦经二卷。</p>
<p style="text-align: left">
	　　西晋三藏竺法护译。</p>
<p style="text-align: left">
	　　在第四会(新改名净居天子会)&nbsp;法界体性无分别经二卷。</p>
<p style="text-align: left">
	　　梁三藏曼陀罗仙译。</p>
<p style="text-align: left">
	　　在第八会&nbsp;十法经一卷。</p>
<p style="text-align: left">
	　　元魏三藏<a>佛陀</a>扇多译。</p>
<p style="text-align: left">
	　　在第九会(加名大乘十法会)&nbsp;大菩萨藏经二十卷。</p>
<p style="text-align: left">
	　　大唐三藏玄奘译。</p>
<p style="text-align: left">
	　　在第十二会&nbsp;佛为难陀说出家入胎经二卷(出说一切有部律)</p>
<p style="text-align: left">
	　　大唐三藏义净译。</p>
<p style="text-align: left">
	　　在第十四会(改名入胎藏会)&nbsp;文殊师利授记经三卷。</p>
<p style="text-align: left">
	　　大唐三藏实叉难陀译。</p>
<p style="text-align: left">
	　　在第十五会&nbsp;菩萨见实三昧经十六卷。</p>
<p style="text-align: left">
	　　高齐三藏那连提耶舍译。</p>
<p style="text-align: left">
	　　在第十六会(或十四卷或十卷)&nbsp;菩萨藏经三卷(一名富楼那问经)</p>
<p style="text-align: left">
	　　姚秦鸠摩罗什译。</p>
<p style="text-align: left">
	　　在第十七会(亦名大悲心经改名富楼那会或二卷)&nbsp;护国菩萨经二卷。</p>
<p style="text-align: left">
	　　隋三藏阇那崛多译。</p>
<p style="text-align: left">
	　　在第十八会&nbsp;郁伽长者所问经一卷。</p>
<p style="text-align: left">
	　　曹魏三藏康僧铠译。</p>
<p style="text-align: left">
	　　在第十九会(或二卷)&nbsp;迦葉经二卷。</p>
<p style="text-align: left">
	　　元魏外国王子月婆首那译。</p>
<p style="text-align: left">
	　　在第二十三会&nbsp;善臂菩萨所问经二卷。</p>
<p style="text-align: left">
	　　姚秦三藏鸠摩罗什译。</p>
<p style="text-align: left">
	　　在第二十六会(或一卷)&nbsp;无畏德女经一卷。</p>
<p style="text-align: left">
	　　元魏三藏佛陀扇多译。</p>
<p style="text-align: left">
	　　在第三十二会&nbsp;无垢施菩萨分别应辩经一卷。</p>
<p style="text-align: left">
	　　西晋清信士聂道真译。</p>
<p style="text-align: left">
	　　在第三十三会(或二卷)&nbsp;大方等善住意天子问经四卷。</p>
<p style="text-align: left">
	　　隋三藏达摩笈多译。</p>
<p style="text-align: left">
	　　在第三十六会&nbsp;大乘方便经三卷。</p>
<p style="text-align: left">
	　　东晋外国<a>居士</a>竺难提译。</p>
<p style="text-align: left">
	　　在第三十八会&nbsp;移识经二卷。</p>
<p style="text-align: left">
	　　隋三藏阇那崛多译。</p>
<p style="text-align: left">
	　　在第三十九会(改名贤护长者会)&nbsp;弥勒菩萨所问经一卷。</p>
<p style="text-align: left">
	　　元魏三藏菩提留支译。</p>
<p style="text-align: left">
	　　在第四十一会(改名弥勒问八法会)&nbsp;大宝积经一卷。</p>
<p style="text-align: left">
	　　失译。</p>
<p style="text-align: left">
	　　在第四十三会(改名普明菩萨会)&nbsp;宝梁经二卷。</p>
<p style="text-align: left">
	　　北凉沙门道龚译。</p>
<p style="text-align: left">
	　　在第四十四会&nbsp;文殊般若波罗蜜经一卷。</p>
<p style="text-align: left">
	　　梁三藏曼陀罗仙译或二卷。</p>
<p style="text-align: left">
	　　在第四十六会(般若部中重出一本此在次不可偏除故存其目)&nbsp;宝髻菩萨所问经二卷(亦名菩萨净行经)</p>
<p style="text-align: left">
	　　西晋竺法护译。</p>
<p style="text-align: left">
	　　在第四十七会。</p>
<p style="text-align: left">
	　　右密迹力士经下合二十三部共八十一卷。并是大宝积经诸会旧译。三藏菩提流志勘梵本同。更不重翻直编会次。既合入大部别者删之&nbsp;三律仪经三卷(与旧大方广三戒经同本)</p>
<p style="text-align: left">
	　　在第一会&nbsp;无边庄严经四卷。</p>
<p style="text-align: left">
	　　在第二会&nbsp;无量寿如来经二卷(与旧大阿弥陀经等同本)</p>
<p style="text-align: left">
	　　在第五会&nbsp;不动如来经二卷(与旧阿閦佛国经同本)</p>
<p style="text-align: left">
	　　在第六会&nbsp;被甲庄严经五卷。</p>
<p style="text-align: left">
	　　在第七会&nbsp;文殊师利普门经一卷(与旧<a>普门品</a>经同本)</p>
<p style="text-align: left">
	　　在第十会&nbsp;出现光明经五卷。</p>
<p style="text-align: left">
	　　在第十一会&nbsp;佛为阿难说处胎经一卷(与旧胞胎经同本)</p>
<p style="text-align: left">
	　　在第十三会&nbsp;无尽伏藏经二卷。</p>
<p style="text-align: left">
	　　在第二十会&nbsp;授幻师跋陀罗记经一卷(与旧幻士仁贤经同本)</p>
<p style="text-align: left">
	　　在第二十一会&nbsp;大神变经二卷。</p>
<p style="text-align: left">
	　　在第二十二会&nbsp;优波离问经一卷(与旧决定毗尼经同本)</p>
<p style="text-align: left">
	　　在第二十四会&nbsp;发胜志乐经二卷(与旧发觉净心经同本)</p>
<p style="text-align: left">
	　　在第二十五会&nbsp;善顺菩萨经一卷。</p>
<p style="text-align: left">
	　　在第二十七会&nbsp;勤授长者经一卷。</p>
<p style="text-align: left">
	　　在第二十八会&nbsp;优陀延王经一卷(与旧优填王经同本)</p>
<p style="text-align: left">
	　　在第二十九会&nbsp;妙慧童女经一卷(与旧须摩提经同本)</p>
<p style="text-align: left">
	　　在第三十会&nbsp;恒河上优婆夷经一卷。</p>
<p style="text-align: left">
	　　在第三十一会&nbsp;功德宝花敷菩萨经一卷。</p>
<p style="text-align: left">
	　　在第三十四会&nbsp;善德天子经一卷(与旧文殊不思议境界经同本)</p>
<p style="text-align: left">
	　　在第三十五会&nbsp;阿阇世王太子经一卷(与旧太子刷护经等同本)</p>
<p style="text-align: left">
	　　在第三十七会&nbsp;净信童女经一卷。</p>
<p style="text-align: left">
	　　在第四十会&nbsp;弥勒菩萨所问经一卷(与旧弥勒所问本愿经同本)</p>
<p style="text-align: left">
	　　在第四十二会&nbsp;无尽慧菩萨经一卷。</p>
<p style="text-align: left">
	　　在第四十五会&nbsp;胜鬘夫人经一卷(与旧胜鬘经同本)</p>
<p style="text-align: left">
	　　在第四十八会&nbsp;广博仙人问经一卷(与旧毗耶娑问经同本)</p>
<p style="text-align: left">
	　　在第四十九会。</p>
<p style="text-align: left">
	　　右三律仪经下。合二十六部共四十四卷。大唐先天二年南印度三藏沙门菩提流志(唐云觉爱)于西崇福寺译。并是宝积诸会编在大部之中。亦有钞写别部流行。恐不知根源。故具条示(若新旧相合共成一百二十卷若各别分之则成一百二十五卷矣)</p>
<p style="text-align: left">
	　　别录中补阙拾遗录第五(三百六部一千一百一十一卷)</p>
<p style="text-align: left">
	　　补拾录者。谓旧录阙题新翻未载之类。今并详而具之也。所冀法轮无玷慧日增晖。永烛幽途恒沾沃润者矣&nbsp;文殊师利问菩萨署经一卷。</p>
<p style="text-align: left">
	　　后汉三藏支娄迦谶译&nbsp;自誓三昧经一卷。</p>
<p style="text-align: left">
	　　后汉三藏安世高译&nbsp;温室洗浴众僧经一卷。</p>
<p style="text-align: left">
	　　后汉三藏安世高译&nbsp;佛印三昧经一卷。</p>
<p style="text-align: left">
	　　后汉三藏安世高译&nbsp;菩萨内习<a>六波罗蜜</a>经一卷。</p>
<p style="text-align: left">
	　　后汉沙门严佛调译&nbsp;老女人经一卷。</p>
<p style="text-align: left">
	　　吴优婆塞支谦译&nbsp;持句神咒经一卷。</p>
<p style="text-align: left">
	　　吴优婆塞支谦译&nbsp;孛经一卷。</p>
<p style="text-align: left">
	　　吴优婆塞支谦译&nbsp;菩萨十住行道品一卷。</p>
<p style="text-align: left">
	　　西晋三藏竺法护译&nbsp;太子沐魄经一卷西晋三藏竺法护译&nbsp;优填王经一卷西晋沙门释法炬译&nbsp;灌洗佛形像经一卷西晋沙门释法炬译&nbsp;文殊师利般涅槃经一卷西晋居士聂道真译&nbsp;异出菩萨本起经一卷西晋居士聂道真译&nbsp;采莲违王上佛授决号妙华经一卷东晋沙门竺昙无兰译&nbsp;陀邻尼钵经一卷东晋沙门竺昙无兰译&nbsp;摩尼罗亶经一卷东晋沙门竺昙无兰译&nbsp;玄师颰陀所说神咒经一卷东晋沙门竺昙无兰译&nbsp;摩诃般若波罗蜜大明咒经一卷姚秦三藏鸠摩罗什译&nbsp;须摩提菩萨经一卷姚秦三藏鸠摩罗什译&nbsp;申日儿本经一卷宋三藏求那跋陀罗译&nbsp;阿难陀目佉尼呵离陀经一卷宋三藏求那跋陀罗译&nbsp;弥勒菩萨所问经一卷(今编入宝积)元魏三藏菩提留支译&nbsp;文殊师利所说般若波罗蜜经一卷梁三藏<a>僧伽</a>婆罗译&nbsp;大乘十法经一卷梁三藏僧伽婆罗译&nbsp;种种杂咒经一卷周三藏阇那崛多译&nbsp;大集譬喻王经二卷隋三藏阇那崛多译&nbsp;入法界体性经一卷隋三藏阇那崛多译&nbsp;离垢慧菩萨所问礼<a>佛法</a>经一卷大唐三藏那提译&nbsp;大乘遍照光明藏无字法门经一卷大唐三藏地婆诃罗译&nbsp;大乘百福庄严相经一卷大唐三藏地婆诃罗译&nbsp;菩萨<a>修行</a>四法经一卷大唐三藏地婆诃罗译&nbsp;佛顶最胜陀罗尼经一卷大唐三藏地婆诃罗译&nbsp;最胜佛顶陀罗尼净除业障经一卷大唐三藏地婆诃罗译&nbsp;造塔功德经一卷大唐三藏地婆诃罗译&nbsp;<a>千手千眼</a><a>观世音菩萨</a>广大<a>圆满</a>无碍大悲心&nbsp;陀罗尼经一卷<a>天竺</a>沙门伽梵达摩译&nbsp;千手千臂观世音菩萨陀罗尼神咒经二卷(或一卷)大唐沙门释智通译&nbsp;千啭陀罗尼观世音菩萨咒经一卷大唐沙门释智通译&nbsp;观<a>自在</a>菩萨随心咒经一卷大唐沙门释智通译&nbsp;大方广圆觉修多罗了义经一卷大唐罽宾沙门佛陀多罗译&nbsp;不空罥索陀罗尼自在王咒经三卷大唐三藏宝思惟长寿二年译&nbsp;萨昙分陀利经一卷失译&nbsp;不思议功德诸佛所护念经二卷失译&nbsp;菩萨本行经三卷失译&nbsp;大金色孔雀王咒经一卷失译&nbsp;佛说大金色孔雀王咒经一卷失译&nbsp;天王太子辟罗经一卷失译&nbsp;金刚三昧经二卷失译&nbsp;摩利支天经一卷失译&nbsp;六字神咒王经一卷失译&nbsp;虚空藏菩萨问佛经一卷(或云问七佛陀罗尼经)失译&nbsp;三劫三千佛名经三卷失译&nbsp;牟梨曼陀罗咒经一卷失译&nbsp;阿弥陀鼓音声王陀罗尼经一卷失译&nbsp;阿吒婆拘鬼神大将上佛陀罗尼经一卷失译&nbsp;大普贤陀罗尼经一卷失译&nbsp;大七宝陀罗尼经一卷失译&nbsp;六字大陀罗尼经一卷失译&nbsp;长者女庵提遮师子吼了义经一卷失译。</p>
<p style="text-align: left">
	　　已上大乘经五十九部拾遗编入&nbsp;菩萨戒本一卷北凉三藏昙无谶译&nbsp;受十善戒经一卷失译。</p>
<p style="text-align: left">
	　　已上大乘律二部拾遗编入&nbsp;<a>法华经</a>论二卷(或一卷)元魏三藏菩提留支译&nbsp;遗教经论一卷陈三藏真谛译&nbsp;唯识三十论一卷大唐三藏玄奘译。</p>
<p style="text-align: left">
	　　已上大乘论三部拾遗编入&nbsp;婆罗门子命终爱念不离经一卷后汉三藏安世高译&nbsp;婆罗门避死经一卷后汉三藏安世高译&nbsp;骂意经一卷后汉三藏安世高译&nbsp;分别<a>善恶</a>所起经一卷后汉三藏安世高译&nbsp;父母恩难报经一卷后汉三藏安世高译&nbsp;弊魔试目连经一卷吴优婆塞支谦译&nbsp;斋经一卷吴优婆塞支谦译&nbsp;须摩提女经一卷吴优婆塞支谦译&nbsp;黑氏梵志经一卷吴优婆塞支谦译&nbsp;猘狗经一卷吴优婆塞支谦译&nbsp;离睡经一卷西晋三藏竺法护译&nbsp;受岁经一卷西晋三藏竺法护译&nbsp;乐想经一卷西晋三藏竺法护译&nbsp;尊上经一卷西晋三藏竺法护译&nbsp;意经一卷西晋三藏法竺护译&nbsp;应法经一卷西晋三藏竺法护译&nbsp;鸯崛摩经一卷西晋三藏竺法护译&nbsp;分别经一卷西晋三藏竺法护译&nbsp;身观经一卷西晋三藏竺法护译&nbsp;苦阴因事经一卷西晋沙门释法炬译&nbsp;瞻波比丘经一卷西晋沙门释法炬译&nbsp;伏淫经一卷西晋沙门释法炬译&nbsp;数经一卷西晋沙门释法炬译&nbsp;相应相可经一卷西晋沙门释法炬译&nbsp;慢法经一卷西晋沙门释法炬译&nbsp;法海经一卷西晋沙门释法炬译&nbsp;阿阇世王问五逆经一卷西晋沙门释法炬译&nbsp;善生子经一卷西晋沙门支法度译&nbsp;铁城泥犁经一卷东晋沙门竺昙无兰译&nbsp;阿耨风经一卷东晋沙门竺昙无兰译&nbsp;梵志頞罗延问种尊经一卷东晋沙门竺昙无兰译&nbsp;四泥犁经一卷东晋沙门竺昙无兰译&nbsp;水沫所漂经一卷东晋沙门竺昙无兰译&nbsp;中心经一卷东晋沙门竺昙无兰译&nbsp;海八德经一卷姚秦三藏鸠摩罗什译&nbsp;文陀竭王经一卷北凉三藏昙无谶译&nbsp;鞞摩肃经一卷宋三藏求那跋陀罗译&nbsp;四人出现<a>世间</a>经一卷宋三藏求那跋陀罗译&nbsp;十一想思念如来经一卷宋三藏求那跋陀罗译&nbsp;进学经一卷宋居士沮渠京声译&nbsp;八关斋经一卷宋居士沮渠京声译&nbsp;弟子死复生经一卷宋居士沮渠京声译&nbsp;佛母般泥洹经一卷宋沙门释慧蕳译&nbsp;起世因本经十卷隋三藏达摩笈多译&nbsp;苦阴经一卷失译&nbsp;阿鸠留经一卷失译&nbsp;兜调经一卷失译&nbsp;舍卫国王梦见十事经一卷失译&nbsp;玉耶女经一卷失译&nbsp;孝子经一卷失译&nbsp;鬼子母经一卷失译&nbsp;梵摩难国王经一卷失译&nbsp;梵志计水净经一卷失译&nbsp;三归<a>五戒</a>慈心厌离功德经一卷失译&nbsp;箭喻经一卷失译&nbsp;满愿子经一卷失译&nbsp;出家功德经一卷失译&nbsp;佛为黄竹园老婆罗门说学经一卷失译&nbsp;邪见经一卷失译。</p>
<p style="text-align: left">
	　　已上小乘经五十九部拾遗编入&nbsp;五分<a>比丘尼</a>戒本一卷梁沙门释明徽集出&nbsp;四分杂羯磨一卷(以结戒场为首)东魏三藏康僧铠译&nbsp;犯戒报应轻重经一卷后汉三藏安世高译&nbsp;<a>沙弥</a>尼戒经一卷失译&nbsp;五百问事经一卷失译。</p>
<p style="text-align: left">
	　　已上小乘律五部拾遗编入小乘论无遗&nbsp;道地经一卷后汉三藏安世高译&nbsp;迦葉结经一卷后汉三藏安世高译&nbsp;阿毗昙五法行经一卷后汉三藏安世高译&nbsp;小道地经一卷后汉三藏支曜译&nbsp;杂譬喻经一卷后汉三藏支楼迦谶译&nbsp;旧杂譬喻经二卷吴三藏康僧会译&nbsp;佛医经一卷吴沙门竺律炎译&nbsp;撰集百缘经十卷吴优婆塞支谦译&nbsp;惟日杂难经一卷吴优婆塞支谦译&nbsp;法观经一卷西晋三藏竺法护译&nbsp;十二游经一卷东晋沙门迦留伽陀译&nbsp;文殊师利发愿经一卷东晋三藏佛陀跋陀罗译&nbsp;五门禅经要用法一卷宋三藏昙摩蜜多译&nbsp;劝发诸王要偈一卷宋三藏僧伽跋摩译&nbsp;分别业报略一卷(或加集字)宋三藏僧伽跋摩译&nbsp;阿育王经十卷梁三藏僧伽婆罗译&nbsp;阿育王息坏目因缘经一卷符秦三藏昙摩难提译&nbsp;四阿含暮抄解二卷符秦三藏鸠摩罗佛提译&nbsp;思惟略要法一卷姚秦三藏鸠摩罗什译&nbsp;杂譬喻经一卷姚秦三藏鸠摩罗什译&nbsp;<a>马鸣菩萨</a>传一卷姚秦三藏鸠摩罗什译&nbsp;<a>龙树菩萨</a>传一卷姚秦三藏鸠摩罗什译&nbsp;提婆菩萨传一卷姚秦三藏鸠摩罗什译&nbsp;婆薮槃豆法师传一卷梁三藏真谛译&nbsp;赞观世音菩萨颂一卷大唐沙门释慧智译&nbsp;禅要呵欲经一卷失译&nbsp;内身观章句经一卷失译&nbsp;杂譬喻经二卷失译&nbsp;六菩萨名一卷失译&nbsp;佛治身经一卷失译&nbsp;治意经一卷失译&nbsp;阿育王譬喻经一卷失译&nbsp;撰集三藏及杂藏传一卷失译&nbsp;无明罗刹集一卷失译&nbsp;三慧经一卷失译&nbsp;迦丁比丘说当来变经一卷失译。</p>
<p style="text-align: left">
	　　已上贤圣集传三十六部拾遗编入。</p>
<p style="text-align: left">
	　　右文殊问署经下一百六十四部合二百五卷。并是旧译经律论经大周广录有目入藏之内并无。阙本录中有载不载。或有周录遗漏诸录有者今并拾遗编入藏录&nbsp;大方广佛花严经八十卷大唐三藏实叉难陀译&nbsp;文殊师利授记经三卷(今编入宝积)大唐三藏实叉难陀译&nbsp;大方广入如来智德不思议经一卷大唐三藏实叉难陀译&nbsp;大方广如来不思议境界经一卷大唐三藏实叉难陀译&nbsp;大方广<a>普贤菩萨</a>所说经一卷大唐三藏实叉难陀译&nbsp;大乘入<a>楞伽经</a>一卷大唐三藏实叉难陀译&nbsp;观世音菩萨秘密藏神咒经一卷大唐三藏实叉难陀译&nbsp;妙臂印幢陀罗尼经一卷大唐三藏实叉难陀译&nbsp;百千印陀罗尼经一卷大唐三藏实叉难陀译&nbsp;救面燃饿鬼陀罗尼神咒经一卷大唐三藏实叉难陀译&nbsp;右绕佛塔功德经一卷大唐三藏实叉难陀译&nbsp;大乘四法经一卷大唐三藏实叉难陀译&nbsp;不空罥索陀罗尼经一卷大唐婆罗门李无谄译&nbsp;无垢净光大陀罗尼经一卷大唐三藏弥陀山等译&nbsp;文殊师利根本一字陀罗尼经一卷大唐三藏宝思惟译&nbsp;六字神咒经一卷大唐三藏菩提流志译&nbsp;金光明最胜王经十卷大唐三藏义净译&nbsp;能断<a>金刚般若波罗蜜经</a>一卷大唐三藏义净译&nbsp;入定不定印经一卷大唐三藏义净译&nbsp;弥勒下生成佛经一卷大唐三藏义净译&nbsp;曼殊室利一字咒王经一卷大唐三藏义净译&nbsp;庄严王陀罗尼经一卷大唐三藏义净译&nbsp;善夜经一卷大唐三藏义净译&nbsp;大乘<a>流转</a>诸有经一卷大唐三藏义净译&nbsp;妙色王因缘经一卷大唐三藏义净译(已上并于天后代译)&nbsp;浴像功德经一卷大唐三藏宝思惟译&nbsp;挍量数珠功德经一卷大唐三藏宝思惟译&nbsp;观世音菩萨如意摩尼陀罗尼经一卷大唐三藏宝思惟译&nbsp;大陀罗尼末法中一字心咒经一卷大唐三藏宝思惟译&nbsp;药师琉璃光七佛本愿功德经二卷大唐三藏义净译&nbsp;佛为胜光天子说王法经一卷大唐三藏义净译&nbsp;浴像功德经一卷大唐三藏义净译&nbsp;数珠功德经一卷大唐三藏义净译&nbsp;观自在菩萨如意心陀罗尼咒经一卷大唐三藏义净译&nbsp;称赞如来功德神咒经一卷大唐三藏义净译&nbsp;大孔雀咒王经三卷大唐三藏义净译&nbsp;佛顶尊胜陀罗尼经一卷大唐三藏义净译&nbsp;香王菩萨陀罗尼咒经一卷大唐三藏义净译&nbsp;一切功德庄严王经一卷大唐三藏义净译&nbsp;拔除罪障咒王经一卷大唐三藏义净译&nbsp;佛为海龙王说法印经一卷大唐三藏义净译&nbsp;大宝积经一百二十卷大唐三藏菩提流志集译&nbsp;不空罥索神变<a>真言</a>经三十卷大唐三藏菩提流志译&nbsp;千手千眼观世音菩萨姥陀罗尼身经一卷大唐三藏菩提流志译&nbsp;如意轮陀罗尼经一卷大唐三藏菩提流志译&nbsp;广大宝楼阁善住秘密陀罗尼经三卷大唐三藏菩提流志译&nbsp;一字佛顶轮王经五卷大唐三藏菩提流志译&nbsp;文殊师利宝藏陀罗尼经一卷大唐三藏菩提流志译&nbsp;金刚光焰陀罗尼经一卷大唐三藏菩提流志译&nbsp;大毗卢遮那成佛神变加持经七卷大唐三藏输波迦罗译&nbsp;苏婆呼童子经三卷大唐三藏输波迦罗译&nbsp;苏悉地羯罗经三卷大唐三藏输波迦罗译&nbsp;虚空藏菩萨能满诸愿最胜心陀罗尼求闻持法一卷大唐三藏输波迦罗译&nbsp;七俱胝佛母准泥大明陀罗尼经一卷大唐三藏金刚智译&nbsp;金刚顶瑜伽中略出念诵法四卷大唐三藏金刚智译&nbsp;金刚顶经曼殊室利菩萨五字心陀罗尼品一卷大唐三藏金刚智译&nbsp;观自在如意轮菩萨瑜伽法要一卷大唐三藏金刚智译&nbsp;大佛顶如来密因修证了义诸菩萨万行首<a>楞严经</a>十卷大唐沙门怀迪于广州译&nbsp;说妙法决定业障经一卷大唐沙门释智严译&nbsp;出生无边门陀罗尼经一卷大唐沙门释智严译&nbsp;师子素驮娑王断肉经一卷大唐沙门释智严译。</p>
<p style="text-align: left">
	　　已上大乘经六十一部新译补阙编入&nbsp;<a>十善业道经</a>一卷大唐三藏实叉难陀译。</p>
<p style="text-align: left">
	　　已上大乘律一部新译补阙编入&nbsp;大乘起信论二卷大唐三藏实叉难陀译&nbsp;掌中论一卷大唐三藏义净译&nbsp;取因假设论一卷大唐三藏义净译&nbsp;六门教授习定论一卷大唐三藏义净译(十善经下天后代译)&nbsp;能断金刚般若波罗蜜多经论颂一卷大唐三藏义净译&nbsp;能断金刚般若波罗蜜多经论释三卷大唐三藏义净译&nbsp;因明正理门论一卷大唐三藏义净译&nbsp;成唯识宝生论五卷大唐三藏义净译&nbsp;观所缘论释一卷大唐三藏义净译&nbsp;观总相论颂一卷大唐三藏义净译&nbsp;止观门论颂一卷大唐三藏义净译&nbsp;手杖论一卷大唐三藏义净译。</p>
<p style="text-align: left">
	　　已上大乘论十二部新译补阙编入&nbsp;无常经一卷大唐三藏义净译&nbsp;八无暇有暇经一卷大唐三藏义净译&nbsp;长爪梵志请问经一卷大唐三藏义净译(无常等三经天后代译)&nbsp;<a>五蕴</a>皆空经一卷大唐三藏义净译&nbsp;三转法轮经一卷大唐三藏义净译&nbsp;譬喻经一卷大唐三藏义净译&nbsp;疗痔病经一卷(亦云痔瘘)大唐三藏义净译&nbsp;略教诫经一卷大唐三藏义净译。</p>
<p style="text-align: left">
	　　已上小乘经八部新译补阙编入&nbsp;根本说一切有部毗柰耶五十卷大唐三藏义净译(天后代译)&nbsp;根本说一切有部苾刍尼毗柰耶二十卷大唐三藏义净译&nbsp;根本说一切有部毗柰耶杂事四十卷大唐三藏义净译&nbsp;根本说一切有部尼陀那目得迦十卷(或八卷)大唐三藏义净译(天后代译)&nbsp;根本说一切有部戒经一卷大唐三藏义净译&nbsp;根本说一切有部苾刍尼戒经一卷大唐三藏义净译&nbsp;根本说一切有部百一羯磨十卷大唐三藏义净译(天后代译)&nbsp;根本萨婆多部律摄二十卷(或十四卷)大唐三藏义净译(天后代译)&nbsp;根本说一切有部毗柰耶颂五卷大唐三藏义净译&nbsp;根本说一切有部毗柰耶杂事摄颂一卷大唐三藏义净译&nbsp;根本说一切有部毗柰耶尼陀那目得迦摄颂一卷大唐三藏义净译。</p>
<p style="text-align: left">
	　　已上小乘律十一部新译补阙编入&nbsp;一百五十赞佛颂一卷大唐三藏义净译&nbsp;龙树菩萨劝诫王颂一卷大唐三藏义净译&nbsp;大乘修行菩萨行门诸经要集三卷大唐沙门释智严译。</p>
<p style="text-align: left">
	　　已上贤圣集传三部新译补阙编入。</p>
<p style="text-align: left">
	　　右花严经下。九十六部合五百二十八卷。并是大周刊定录后新译。所以前录未载。今并补阙编入藏录(小乘论录后无新译)&nbsp;四分<a>比丘戒</a>本一卷大唐沙门怀素依律集&nbsp;四分比丘尼戒本一卷大唐沙门怀素依律集&nbsp;四分僧羯磨三卷大唐沙门怀素依律撰&nbsp;四分尼羯磨三卷大唐沙门怀素依律撰&nbsp;四分律删补随机羯磨一卷大唐沙门释道宣撰&nbsp;五分羯磨一卷(亦云弥沙塞羯磨)大唐沙门释爱同撰。</p>
<p style="text-align: left">
	　　右四分戒本下。并小乘律合六部十卷。然并撰述有据时代盛行。故补先阙编之见录&nbsp;释迦谱十卷箫齐沙门释僧祐撰&nbsp;释迦氏略谱一卷(或无略字)大唐沙门释道宣撰&nbsp;释迦方志二卷大唐沙门释道宣撰&nbsp;经律异相五十卷梁敕沙门宝唱等撰&nbsp;陀罗尼杂集十卷未详撰者旧录亦载&nbsp;诸经要集二十卷大唐沙门释玄恽撰&nbsp;出三藏记集十五卷梁沙门释僧祐撰&nbsp;众经目录七卷隋敕沙门法经等撰&nbsp;开皇三宝录十五卷(内题云历代三宝纪)隋翻经学士费长房撰&nbsp;众经目录五卷隋敕翻经沙门学士等撰&nbsp;大唐内典录十卷大唐沙门释道宣撰&nbsp;续大唐内典录一卷大唐沙门释智升撰&nbsp;古今译经图纪四卷大唐沙门释靖迈撰&nbsp;续古今译经图纪一卷大唐沙门释智升撰&nbsp;大周刊定众经目录十五卷大唐天后敕沙门俭等撰&nbsp;开元释教录二十卷大唐沙门释智升撰&nbsp;一切经音义二十五卷大唐沙门释玄应撰&nbsp;新译花严音义二卷大唐沙门释慧苑撰&nbsp;<a>大唐西域记</a>十二卷大唐三藏玄奘撰&nbsp;集古今佛道论衡四卷(或三卷)大唐沙门释道宣撰&nbsp;续集古今佛道论衡一卷大唐沙门释智升撰&nbsp;东夏三宝感通录三卷大唐沙门释道宣撰&nbsp;集沙门不拜俗议六卷大唐沙门释彦悰撰&nbsp;大唐慈恩寺三藏法师传十卷大唐沙门慧立等撰&nbsp;大唐西域求法高僧传二卷大唐三藏义净撰&nbsp;法显传一卷(亦云历游天竺记传)东晋沙门法显自述&nbsp;高僧传十四卷(一卷是目录)梁沙门释慧皎撰&nbsp;续高僧传三十卷大唐沙门释道宣撰&nbsp;辩正论八卷大唐龙田寺释氏撰&nbsp;破邪论二卷(或一卷)大唐龙田寺释氏撰&nbsp;甄正论三卷大唐沙门释玄嶷撰&nbsp;十门辩惑论二卷(或三卷)大唐沙门释复礼撰&nbsp;弘明集十四卷梁沙门释僧祐撰&nbsp;广弘明集三十卷大唐沙门释道宣撰&nbsp;集诸经礼忏仪二卷大唐沙门释智升撰&nbsp;大唐南海寄归内法传四卷大唐三藏义净撰&nbsp;比丘尼传四卷梁沙门释宝唱撰&nbsp;别说罪要行法一卷大唐三藏义净译&nbsp;受用三水要法一卷大唐三藏义净译&nbsp;护命<a>放生</a>轨仪一卷大唐三藏义净撰。</p>
<p style="text-align: left">
	　　右释迦谱下合四十部三百六十八卷并是此方所撰传记然于大法裨助光扬故补先阙编之见录。</p>
		

	
	

		</div></div><hr><script charset='utf-8' src='../../js/footer.js'></script></body></html>