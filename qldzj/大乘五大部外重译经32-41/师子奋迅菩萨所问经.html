<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，师子奋迅菩萨所问经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>师子奋迅菩萨所问经</center></div><div class='fo'><center>经文出处:来自无量光明网</center><br/><br>
			<p>　　如是我闻。一时佛在阿耨大池边龙王宫中。与大<a>比丘</a>僧五百人俱。大<a>菩萨</a>众满足千人。皆得陀罗尼。住于十地应绍尊位。一生当得阿耨多罗三藐三菩提。于诸法界通达无碍。以大庄严而自庄严。于佛智德心无疑滞。尔时有一菩萨。名师子奋迅。来在会坐。即从座起整衣服。偏袒右肩右膝着地。合掌向佛白佛言。<a>世尊</a>若有众生。以敬<a>信心</a>供养佛者得几许福。佛告师子奋迅菩萨言。善男子莫作是言。所以者何。若供养佛论其福聚无量无边。何以故。如来成就无量戒身定身慧身<a>解脱</a>身解脱知见身故。师子奋迅若有众生见一切智。清净信心供养恭敬尊重赞叹。施诸所安衣服饮食卧具医药安身所须。以如是等现在供养。若复有人于佛灭后供养<a>舍利</a>如芥子许。是二人福正等无异。复次师子奋迅。若有在家菩萨。以如须弥山等七宝聚。供养声闻缘觉乘人。复有<a>出家</a><a>修道</a>之人。因菩提心持一小钱以用布施。此福胜前百分千分。百千万亿分阿僧祇分不可称计。算数譬喻所不能及。复次师子奋迅。若有众生百千岁中。以一切乐具现在供养于佛世尊。若复有一人于佛灭后。若以一华供养如来。若扫洒佛塔若涂治塔地。<a>烧香</a>然灯幡盖伎乐以供养佛。作如是言。南无<a>佛陀</a>。于无量阿僧祇劫备修苦行。集诸功德成等正觉。利益成就无量众生。若能如是起真实心供养佛者。是人于后若一劫若百劫若千万劫。不堕恶道。复次师子奋迅。有陀罗尼名曰花聚。我今为欲利益安乐<a>饶益</a>多众生故。怜愍<a>世间</a>利安<a>天人</a>故。今当说之。师子奋迅若有受持此花聚陀罗尼者。是人常得<a>宿命</a>智通。后终不堕三恶道中。生无难处不离三宝。终不生于下贱之家不离<a>念佛</a>。所往受生诸根不缺。生生不失菩提之心。生得种种甚深辩才。常见十方阿僧祇佛。尔时世尊即说此陀罗尼。</p>
<p>　　多哒咃　屠逻泞　陀罗尼　牟泞　波逻娑散泞　悉题战题攡　那牟支　涅呵攡卢伽波[口*提]　佛[口*提]波提　[口*提]攡　迦罗[口*知]郁迦吒罗殊波竭汦　汦殊波[口*提]　肥舍　逻佛提　旦摩婆嘶　阿叉蛇兮　波伽汦　阿灭律多兮　波休多题汦殊伐　[口*提]呢[口*提]蛇　三摩頞汦　汦殊伽逻伐[口*提]　[口*提]拏佛提　因提利蛇佛提　莎诃。</p>
<p>　　师子奋迅。若有闻是花聚陀罗尼名。以净信心忆念诵持。欲<a>修行</a>者。应用二月三月八月行之。从月八日修念佛心乃至十五日。昼三时夜三时一心念佛。以香花灯明供养三宝。至十五日见一切佛。乘莲华座而为<a>说法</a>。得陀罗尼忆念坚固意志明了。从是以后乃至菩提。一切所闻忆持不忘。一切经书工巧伎术一切三昧。心得清净除见<a>四谛</a>。何以故。此法无漏所摄故。说是法时。师子奋迅菩萨。及诸菩萨比丘。天龙夜叉乾闼婆阿修罗世人非人。闻佛所说<a>欢喜</a>奉行。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>