<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三卷 妙法莲华经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三卷 妙法莲华经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三卷 <a>妙法莲华经</a></strong></p>
<p style="text-align: left">
	　　药草喻品第五</p>
<p style="text-align: left">
	　　尔时，<a>世尊</a>告摩诃迦葉及诸大<a>弟子</a>：&ldquo;善哉！善哉！迦葉，善说如来真实功德。诚如所言，如来复有无量无边阿僧祇功德，汝等若于无量亿劫说不能尽。迦葉当知，如来是诸法之王，若有所说，皆不虚也！于一切法以智方便而演说之，其所<a>说法</a>皆悉到于一切智地。如来观知一切诸法之所归趣，亦知一切众生深心所行，通达无碍。又于诸法究尽明了，示诸众生一切智慧。</p>
<p style="text-align: left">
	　　&ldquo;迦葉，譬如三千<a>大千世界</a>，山川溪谷土地，所生卉木<a>丛林</a>，及诸药草，种类若干，名色各异。密云弥布遍覆三千大千世界，一时等澍，其泽普洽。卉木丛林及诸药草，小根小茎小枝小叶，中根中茎中枝中叶，大根大茎大枝大叶，诸树大小，随上中下各有所受。一云所雨，称其种性而得生长华果敷实。虽一地所生，一雨所润，而诸草木各有差别。迦葉当知，如来亦复如是，出现于世如大云起；以大音声普遍世界天、人、阿修罗，如彼大云遍覆三千大千国土，于大众中而唱是言：&lsquo;我是如来、应供、正遍知、明行足、善逝、<a>世间</a>解、无上士、调御丈夫、<a>天人</a>师、佛世尊，未度者令度，未解者令解，未安者令安，未<a>涅槃</a>者令得涅槃。今世后世如实知之，我是一切知者、一切见者、知道者、开道者、说道者。汝等天、人、阿修罗众，皆应到此，为听法故。&rsquo;尔时，无数千万亿种众生，来至佛所而听法。如来于时，观是众生诸根利钝、精进<a>懈怠</a>，随其所堪而为说法种种无量，皆令<a>欢喜</a>快得善利。是诸众生闻是法已，现世安隐，后生善处，以道受乐，亦得闻法；既闻法已，离诸障碍，于诸法中任力所能渐得入道。如彼大云，雨于一切卉木丛林及诸药草，如其种性具足蒙润各得生长。如来说法，一相一味，所谓<a>解脱</a>相、离相、灭相，究竟至于一切种智。其有众生闻如来法，若持读诵，如说<a>修行</a>，所得功德不<a>自觉</a>知。所以者何？唯有如来知此众生种相体性，念何事，思何事，修何事，云何念，云何思，云何修，以何法念，以何法思，以何法修，以何法得何法。众生住于种种之地，唯有如来如实见之，明了无碍。如彼卉木丛林诸药草等，而不自知上中下性。如来知是一相一味之法，所谓解脱相、离相、灭相、究竟涅槃常寂灭相，终归于空。佛知是已，观众生心欲而将护之，是故不即为说一切种智。</p>
<p style="text-align: left">
	　　&ldquo;汝等迦葉，甚为希有，能知如来随宜说法，能信能受。所以者何？诸佛世尊随宜说法难解难知。&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;破有法王， 出现世间，</p>
<p style="text-align: left">
	　　随众生欲， 种种说法。</p>
<p style="text-align: left">
	　　如来尊重， 智慧深远，</p>
<p style="text-align: left">
	　　久默斯要， 不务速说。</p>
<p style="text-align: left">
	　　有智若闻， 则能信解，</p>
<p style="text-align: left">
	　　无智疑悔， 则为永失。</p>
<p style="text-align: left">
	　　是故迦葉， 随力为说，</p>
<p style="text-align: left">
	　　以种种缘， 令得<a>正见</a>。</p>
<p style="text-align: left">
	　　&ldquo;迦葉当知， 譬如大云，</p>
<p style="text-align: left">
	　　起于世间， 遍覆一切，</p>
<p style="text-align: left">
	　　慧云含润， 电光晃曜，</p>
<p style="text-align: left">
	　　雷声远震， 令众悦豫，</p>
<p style="text-align: left">
	　　日光掩蔽， 地上清凉，</p>
<p style="text-align: left">
	　　叆叇垂布， 如可承揽。</p>
<p style="text-align: left">
	　　其雨普等， 四方俱下，</p>
<p style="text-align: left">
	　　流澍无量， 率土充洽，</p>
<p style="text-align: left">
	　　山川险谷， 幽邃所生，</p>
<p style="text-align: left">
	　　卉木药草， 大小诸树，</p>
<p style="text-align: left">
	　　百谷苗稼， <a>甘蔗</a>蒲萄，</p>
<p style="text-align: left">
	　　雨之所润， 无不丰足，</p>
<p style="text-align: left">
	　　干地普洽， 药木并茂。</p>
<p style="text-align: left">
	　　其云所出， 一味之水，</p>
<p style="text-align: left">
	　　草木丛林， 随分受润，</p>
<p style="text-align: left">
	　　一切诸树， 上中下等，</p>
<p style="text-align: left">
	　　称其大小， 各得生长，</p>
<p style="text-align: left">
	　　根茎枝叶， 华果光色。</p>
<p style="text-align: left">
	　　一雨所及， 皆得鲜泽，</p>
<p style="text-align: left">
	　　如其体相， 性分大小，</p>
<p style="text-align: left">
	　　所润是一， 而各滋茂。</p>
<p style="text-align: left">
	　　佛亦如是， 出现于世，</p>
<p style="text-align: left">
	　　譬如大云， 普覆一切。</p>
<p style="text-align: left">
	　　既出于世， 为诸众生，</p>
<p style="text-align: left">
	　　分别演说， 诸法之实。</p>
<p style="text-align: left">
	　　&ldquo;大圣世尊， 于诸天人，</p>
<p style="text-align: left">
	　　一切众中， 而宣是言：</p>
<p style="text-align: left">
	　　我为如来， 两足之尊，</p>
<p style="text-align: left">
	　　出于世间， 犹如大云，</p>
<p style="text-align: left">
	　　充润一切， 枯槁众生，</p>
<p style="text-align: left">
	　　皆令离苦， 得安隐乐，</p>
<p style="text-align: left">
	　　世间之乐， 及涅槃乐。</p>
<p style="text-align: left">
	　　诸天人众， 一心善听，</p>
<p style="text-align: left">
	　　皆应到此， 觐无上尊。</p>
<p style="text-align: left">
	　　我为世尊， 无能及者，</p>
<p style="text-align: left">
	　　安隐众生， 故现于世，</p>
<p style="text-align: left">
	　　为大众说， <a>甘露</a>净法。</p>
<p style="text-align: left">
	　　其法一味， 解脱涅槃，</p>
<p style="text-align: left">
	　　以一妙音， 演畅斯义，</p>
<p style="text-align: left">
	　　常为大乘， 而作因缘。</p>
<p style="text-align: left">
	　　我观一切， 普皆平等，</p>
<p style="text-align: left">
	　　无有彼此， 爱憎之心。</p>
<p style="text-align: left">
	　　我无贪著， 亦无限碍，</p>
<p style="text-align: left">
	　　恒为一切， 平等说法，</p>
<p style="text-align: left">
	　　如为一人， 众多亦然。</p>
<p style="text-align: left">
	　　常演说法， 曾无他事，</p>
<p style="text-align: left">
	　　去来坐立， 终不疲厌，</p>
<p style="text-align: left">
	　　充足世间， 如雨普润。</p>
<p style="text-align: left">
	　　贵贱上下， 持戒毁戒，</p>
<p style="text-align: left">
	　　威仪具足， 及不具足，</p>
<p style="text-align: left">
	　　正见邪见， 利根钝根，</p>
<p style="text-align: left">
	　　等雨法雨， 而无懈倦。</p>
<p style="text-align: left">
	　　&ldquo;一切众生， 闻我法者，</p>
<p style="text-align: left">
	　　随力所受， 住于诸地。</p>
<p style="text-align: left">
	　　或处人天， 转轮圣王，</p>
<p style="text-align: left">
	　　释梵诸王， 是小药草。</p>
<p style="text-align: left">
	　　知无漏法， 能得涅槃，</p>
<p style="text-align: left">
	　　起六<a>神通</a>， 及得三明，</p>
<p style="text-align: left">
	　　独处山林， 常行<a>禅定</a>，</p>
<p style="text-align: left">
	　　得缘觉证， 是中药草。</p>
<p style="text-align: left">
	　　求世尊处， 我当作佛，</p>
<p style="text-align: left">
	　　行精进定， 是上药草。</p>
<p style="text-align: left">
	　　又诸佛子， 专心佛道，</p>
<p style="text-align: left">
	　　常行慈悲， 自知作佛，</p>
<p style="text-align: left">
	　　决定无疑， 是名小树。</p>
<p style="text-align: left">
	　　安住神通， 转不退轮，</p>
<p style="text-align: left">
	　　度无量亿， 百千众生。</p>
<p style="text-align: left">
	　　如是<a>菩萨</a>， 名为大树。</p>
<p style="text-align: left">
	　　佛平等说， 如一味雨，</p>
<p style="text-align: left">
	　　随众生性， 所受不同，</p>
<p style="text-align: left">
	　　如彼草木， 所禀各异。</p>
<p style="text-align: left">
	　　佛以此喻， 方便开示，</p>
<p style="text-align: left">
	　　种种言辞， 演说一法，</p>
<p style="text-align: left">
	　　于佛智慧， 如海一渧。</p>
<p style="text-align: left">
	　　我雨法雨， 充满世间，</p>
<p style="text-align: left">
	　　一味之法， 随力修行，</p>
<p style="text-align: left">
	　　如彼丛林， 药草诸树，</p>
<p style="text-align: left">
	　　随其大小， 渐增茂好。</p>
<p style="text-align: left">
	　　诸佛之法， 常以一味，</p>
<p style="text-align: left">
	　　令诸世间， 普得具足，</p>
<p style="text-align: left">
	　　渐次修行， 皆得<a>道果</a>。</p>
<p style="text-align: left">
	　　声闻缘觉， 处于山林，</p>
<p style="text-align: left">
	　　住最后身， 闻法得果，</p>
<p style="text-align: left">
	　　是名药草， 各得增长。</p>
<p style="text-align: left">
	　　若诸菩萨， 智慧坚固，</p>
<p style="text-align: left">
	　　了达<a>三界</a>， 求最上乘，</p>
<p style="text-align: left">
	　　是名小树， 而得增长。</p>
<p style="text-align: left">
	　　复有住禅， 得神通力，</p>
<p style="text-align: left">
	　　闻诸法空， 心大欢喜，</p>
<p style="text-align: left">
	　　放无数光， 度诸众生，</p>
<p style="text-align: left">
	　　是名大树， 而得增长。</p>
<p style="text-align: left">
	　　&ldquo;如是迦葉， 佛所说法，</p>
<p style="text-align: left">
	　　譬如大云， 以一味雨，</p>
<p style="text-align: left">
	　　润于人华， 各得成实。</p>
<p style="text-align: left">
	　　迦葉当知， 以诸因缘，</p>
<p style="text-align: left">
	　　种种譬喻， 开示佛道，</p>
<p style="text-align: left">
	　　是我方便， 诸佛亦然。</p>
<p style="text-align: left">
	　　今为汝等， 说最实事，</p>
<p style="text-align: left">
	　　诸声闻众， 皆非灭度。</p>
<p style="text-align: left">
	　　汝等所行， 是菩萨道，</p>
<p style="text-align: left">
	　　渐渐修学， 悉当成佛。&rdquo;</p>
<p style="text-align: left">
	　　授记品第六</p>
<p style="text-align: left">
	　　尔时，世尊说是偈已，告诸大众唱如是言：&ldquo;我此弟子摩诃迦葉，于未来世当得奉觐三百万亿诸佛世尊，供养恭敬，尊重赞叹，广宣诸佛无量大法，于最后身得成为佛，名曰光明如来、应供、正遍知、明行足、善逝、世间解、无上士、调御丈夫、天人师、佛世尊。国名光德，劫名大庄严。佛寿十二小劫，<a>正法</a>住世二十小劫，像法亦住二十小劫。国界严饰，无诸秽恶、瓦砾、荆棘、便利不净。其土平正，无有高下、坑坎、堆阜，琉璃为地，宝树行列，黄金为绳以界道侧，散诸宝华周遍清净。其国菩萨无量千亿，诸声闻众亦复无数，无有魔事。虽有魔及魔民，皆护<a>佛法</a>。&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;告诸<a>比丘</a>， 我以佛眼，</p>
<p style="text-align: left">
	　　见是迦葉， 于未来世，</p>
<p style="text-align: left">
	　　过无数劫， 当得作佛。</p>
<p style="text-align: left">
	　　而于来世， 供养奉觐，</p>
<p style="text-align: left">
	　　三百万亿， 诸佛世尊，</p>
<p style="text-align: left">
	　　为佛智慧， 净修梵行。</p>
<p style="text-align: left">
	　　供养最上， 二足尊已，</p>
<p style="text-align: left">
	　　修习一切， 无上之慧，</p>
<p style="text-align: left">
	　　于最后身， 得成为佛。</p>
<p style="text-align: left">
	　　其土清净， 琉璃为地，</p>
<p style="text-align: left">
	　　多诸宝树， 行列道侧，</p>
<p style="text-align: left">
	　　金绳界道， 见者欢喜。</p>
<p style="text-align: left">
	　　常出好香， 散众名华，</p>
<p style="text-align: left">
	　　种种奇妙， 以为庄严，</p>
<p style="text-align: left">
	　　其地平正， 无有丘坑。</p>
<p style="text-align: left">
	　　诸菩萨众， 不可称计，</p>
<p style="text-align: left">
	　　其心调柔， 逮大神通，</p>
<p style="text-align: left">
	　　奉持诸佛， 大乘经典。</p>
<p style="text-align: left">
	　　诸声闻众， 无漏后身，</p>
<p style="text-align: left">
	　　法王之子， 亦不可计，</p>
<p style="text-align: left">
	　　乃以天眼， 不能数知。</p>
<p style="text-align: left">
	　　其佛当寿， 十二小劫，</p>
<p style="text-align: left">
	　　正法住世， 二十小劫，</p>
<p style="text-align: left">
	　　像法亦住， 二十小劫，</p>
<p style="text-align: left">
	　　光明世尊， 其事如是。</p>
<p style="text-align: left">
	　　尔时，大目揵连、<a>须菩提</a>、摩诃迦栴延等，皆悉悚栗，一心合掌，瞻仰尊颜，目不暂舍，即共同声而说偈言：</p>
<p style="text-align: left">
	　　&ldquo;大雄猛世尊， 诸释之法王，</p>
<p style="text-align: left">
	　　哀愍我等故， 而赐佛音声。</p>
<p style="text-align: left">
	　　若知我深心， 见为授记者，</p>
<p style="text-align: left">
	　　如以甘露洒， 除热得清凉。</p>
<p style="text-align: left">
	　　如从饥国来， 忽遇大王膳，</p>
<p style="text-align: left">
	　　心犹怀疑惧， 未敢即便食，</p>
<p style="text-align: left">
	　　若复得王教， 然后乃敢食。</p>
<p style="text-align: left">
	　　我等亦如是， 每惟小乘过，</p>
<p style="text-align: left">
	　　不知当云何， 得佛无上慧？</p>
<p style="text-align: left">
	　　虽闻佛音声， 言我等作佛，</p>
<p style="text-align: left">
	　　心尚怀忧惧， 如未敢便食，</p>
<p style="text-align: left">
	　　若蒙佛授记， 尔乃快安乐。</p>
<p style="text-align: left">
	　　大雄猛世尊， 常欲安世间，</p>
<p style="text-align: left">
	　　愿赐我等记， 如饥须教食。&rdquo;</p>
<p style="text-align: left">
	　　尔时，世尊知诸大弟子心之所念，告诸比丘：&ldquo;是须菩提，于当来世奉觐三百万亿那由他佛，供养恭敬，尊重赞叹，常修梵行，具菩萨道，于最后身得成为佛，号曰名相如来、应供、正遍知、明行足、善逝、世间解、无上士、调御丈夫、天人师、佛世尊。劫名有宝，国名宝生。其土平正，玻瓈为地，宝树庄严，无诸丘坑、沙砾、荆棘、便利之秽，宝华覆地周遍清净。其土人民皆处宝台、珍妙楼阁。声闻弟子无量无边，算数譬喻所不能知。诸菩萨众无数千万亿那由他。佛寿十二小劫，正法住世二十小劫，像法亦住二十小劫。其佛常处<a>虚空</a>为众说法，度脱无量菩萨及声闻众。&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;诸比丘众， 今告汝等，</p>
<p style="text-align: left">
	　　皆当一心， 听我所说。</p>
<p style="text-align: left">
	　　我大弟子， 须菩提者，</p>
<p style="text-align: left">
	　　当得作佛， 号曰名相。</p>
<p style="text-align: left">
	　　当供无数， 万亿诸佛，</p>
<p style="text-align: left">
	　　随佛所行， 渐具大道。</p>
<p style="text-align: left">
	　　最后身得， 三十二相，</p>
<p style="text-align: left">
	　　端正姝妙， 犹如宝山。</p>
<p style="text-align: left">
	　　其佛国土， 严净第一，</p>
<p style="text-align: left">
	　　众生见者， 无不爱乐。</p>
<p style="text-align: left">
	　　佛于其中， 度无量众。</p>
<p style="text-align: left">
	　　其佛法中， 多诸菩萨，</p>
<p style="text-align: left">
	　　皆悉利根， 转不退轮，</p>
<p style="text-align: left">
	　　彼国常以， 菩萨庄严。</p>
<p style="text-align: left">
	　　诸声闻众， 不可称数，</p>
<p style="text-align: left">
	　　皆得三明， 具六神通，</p>
<p style="text-align: left">
	　　住八解脱， 有大威德。</p>
<p style="text-align: left">
	　　其佛说法， 现于无量，</p>
<p style="text-align: left">
	　　神通变化， 不可思议。</p>
<p style="text-align: left">
	　　诸天人民， 数如恒沙，</p>
<p style="text-align: left">
	　　皆共合掌， 听受佛语。</p>
<p style="text-align: left">
	　　其佛当寿， 十二小劫，</p>
<p style="text-align: left">
	　　正法住世， 二十小劫，</p>
<p style="text-align: left">
	　　像法亦住， 二十小劫。&rdquo;</p>
<p style="text-align: left">
	　　尔时，世尊复告诸比丘众：&ldquo;我今语汝，是大迦旃延，于当来世，以诸供具供养奉事八千亿佛，恭敬尊重。诸佛灭后，各起塔庙高千由旬，纵广正等五百由旬，皆以金、银、琉璃、砗磲、玛瑙、真珠、<a>玫瑰</a>七宝合成，众华、璎珞、涂香、末香、<a>烧香</a>、缯盖、幢幡，供养塔庙。过是已后，当复供养二万亿佛，亦复如是。供养是诸佛已，具菩萨道，当得作佛，号曰阎浮那提金光如来、应供、正遍知、明行足、善逝、世间解、无上士、调御丈夫、天人师、佛世尊。其土平正，玻瓈为地，宝树庄严，黄金为绳以界道侧，妙华覆地周遍清净，见者欢喜。无四恶道，<a>地狱</a>、饿鬼、畜生、阿修罗道，多有天、人、诸声闻众，及诸菩萨无量万亿，庄严其国。佛寿十二小劫，正法住世二十小劫，像法亦住二十小劫。&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;诸比丘众， 皆一心听，</p>
<p style="text-align: left">
	　　如我所说， 真实无异。</p>
<p style="text-align: left">
	　　是迦栴延， 当以种种，</p>
<p style="text-align: left">
	　　妙好供具， 供养诸佛。</p>
<p style="text-align: left">
	　　诸佛灭后， 起七宝塔，</p>
<p style="text-align: left">
	　　亦以华香， 供养<a>舍利</a>。</p>
<p style="text-align: left">
	　　其最后身， 得佛智慧，</p>
<p style="text-align: left">
	　　成等正觉， 国土清净。</p>
<p style="text-align: left">
	　　度脱无量， 万亿众生，</p>
<p style="text-align: left">
	　　皆为十方， 之所供养。</p>
<p style="text-align: left">
	　　佛之光明， 无能胜者，</p>
<p style="text-align: left">
	　　其佛号曰， 阎浮金光。</p>
<p style="text-align: left">
	　　菩萨声闻， 断一切有，</p>
<p style="text-align: left">
	　　无量无数， 庄严其国。&rdquo;</p>
<p style="text-align: left">
	　　尔时，世尊复告大众：&ldquo;我今语汝，是大目揵连，当以种种供具供养八千诸佛，恭敬尊重。诸佛灭后，各起塔庙高千由旬，纵广正等五百由旬，皆以金、银、琉璃、砗磲、玛瑙、真珠、玫瑰七宝合成，众华、璎珞、涂香、末香、烧香、缯盖、幢幡，以用供养。过是已后，当复供养二百万亿诸佛，亦复如是。当得成佛，号曰多摩罗跋栴<a>檀香</a>如来、应供、正遍知、明行足、善逝、世间解、无上士、调御丈夫、天人师、佛世尊。劫名喜满，国名意乐。其土平正，玻瓈为地，宝树庄严，散真珠华周遍清净，见者欢喜。多诸天、人、菩萨、声闻，其数无量。佛寿二十四小劫，正法住世四十小劫，像法亦住四十小劫。&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;我此弟子， 大目揵连，</p>
<p style="text-align: left">
	　　舍是身已， 得见八千，</p>
<p style="text-align: left">
	　　二百万亿， 诸佛世尊。</p>
<p style="text-align: left">
	　　为佛道故， 供养恭敬，</p>
<p style="text-align: left">
	　　于诸佛所， 常修梵行，</p>
<p style="text-align: left">
	　　于无量劫， 奉持佛法。</p>
<p style="text-align: left">
	　　诸佛灭后， 起七宝塔，</p>
<p style="text-align: left">
	　　长表金刹， 华香伎乐，</p>
<p style="text-align: left">
	　　而以供养， 诸佛塔庙。</p>
<p style="text-align: left">
	　　渐渐具足， 菩萨道已，</p>
<p style="text-align: left">
	　　于意乐国， 而得作佛，</p>
<p style="text-align: left">
	　　号多摩罗， 栴檀之香。</p>
<p style="text-align: left">
	　　其佛<a>寿命</a>， 二十四劫，</p>
<p style="text-align: left">
	　　常为天人， 演说佛道。</p>
<p style="text-align: left">
	　　声闻无量， 如恒河沙，</p>
<p style="text-align: left">
	　　三明六通， 有大威德。</p>
<p style="text-align: left">
	　　菩萨无数， 志固精进，</p>
<p style="text-align: left">
	　　于佛智慧， 皆不退转。</p>
<p style="text-align: left">
	　　佛灭度后， 正法当住，</p>
<p style="text-align: left">
	　　四十小劫， 像法亦尔。</p>
<p style="text-align: left">
	　　&ldquo;我诸弟子， 威德具足，</p>
<p style="text-align: left">
	　　其数五百， 皆当授记，</p>
<p style="text-align: left">
	　　于未来世， 咸得成佛。</p>
<p style="text-align: left">
	　　我及汝等， 宿世因缘，</p>
<p style="text-align: left">
	　　吾今当说， 汝等善听。&rdquo;</p>
<p style="text-align: left">
	　　化城喻品第七</p>
<p style="text-align: left">
	　　佛告诸比丘：&ldquo;乃往过去无量无边不可思议阿僧祇劫，尔时有佛，名大通智胜如来、应供、正遍知、明行足、善逝、世间解、无上士、调御丈夫、天人师、佛世尊。其国名好成，劫名大相。诸比丘，彼佛灭度已来甚大久远。譬如三千大千世界所有地种，假使有人磨以为墨，过于东方千国土乃下一点，大如微尘，又过千国土复下一点，如是展转尽地种墨。于汝等意云何？是诸国土，若算师、若算师弟子，能得边际知其数不？&rdquo;</p>
<p style="text-align: left">
	　　&ldquo;不也，世尊。&rdquo;</p>
<p style="text-align: left">
	　　&ldquo;诸比丘，是人所经国土，若点不点，尽末为尘，一尘一劫，彼佛灭度已来复过是数，无量无边百千万亿阿僧祇劫。我以如来知见力故，观彼久远犹若今日。&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;我念过去世， 无量无边劫，</p>
<p style="text-align: left">
	　　有佛两足尊， 名大通智胜。</p>
<p style="text-align: left">
	　　如人以力磨， 三千大千土，</p>
<p style="text-align: left">
	　　尽此诸地种， 皆悉以为墨。</p>
<p style="text-align: left">
	　　过于千国土， 乃下一尘点，</p>
<p style="text-align: left">
	　　如是展转点， 尽此诸尘墨。</p>
<p style="text-align: left">
	　　如是诸国土， 点与不点等，</p>
<p style="text-align: left">
	　　复尽抹为尘， 一尘为一劫。</p>
<p style="text-align: left">
	　　此诸微尘数， 其劫复过是，</p>
<p style="text-align: left">
	　　彼佛灭度来， 如是无量劫。</p>
<p style="text-align: left">
	　　如来无碍智， 知彼佛灭度，</p>
<p style="text-align: left">
	　　及声闻菩萨， 如见今灭度。</p>
<p style="text-align: left">
	　　诸比丘当知， 佛智净微妙，</p>
<p style="text-align: left">
	　　无漏无所碍， 通达无量劫。&rdquo;</p>
<p style="text-align: left">
	　　佛告诸比丘：&ldquo;大通智胜佛寿五百四十万亿那由他劫。其佛本坐道场破魔军已，垂得阿耨多罗三藐三菩提，而诸佛法不现在前。如是一小劫乃至十小劫，结跏趺坐，身心不动，而诸佛法犹不在前。尔时，忉利诸天先为彼佛，于菩提树下敷师子座，高一由旬。佛于此座，当得阿耨多罗三藐三菩提。适坐此座时，诸梵天王雨众天华，面百由旬。香风时来，吹去萎华，更雨新者。如是不绝，满十小劫供养于佛；乃至灭度，常雨此华。四王诸天为供养佛，常击天鼓，其余诸天作天伎乐满十小劫，至于灭度亦复如是。诸比丘，大通智胜佛过十小劫，诸佛之法乃现在前，成阿耨多罗三藐三菩提。其佛未<a>出家</a>时，有十六子，其第一者名曰智积。诸子各有种种珍异玩好之具，闻父得成阿耨多罗三藐三菩提，皆舍所珍，往诣佛所。诸母涕泣而随送之。其祖转轮圣王，与一百大臣及余百千万亿人民，皆共围绕随至道场，咸欲亲近大通智胜如来，供养恭敬，尊重赞叹。到已，头面礼足，绕佛毕已，一心合掌，瞻仰世尊，以偈颂曰：</p>
<p style="text-align: left">
	　　&ldquo;大威德世尊， 为度众生故，</p>
<p style="text-align: left">
	　　于无量亿劫， 尔乃得成佛。</p>
<p style="text-align: left">
	　　诸愿已具足， 善哉吉无上，</p>
<p style="text-align: left">
	　　世尊甚希有， 一坐十小劫，</p>
<p style="text-align: left">
	　　身体及手足， 静然安不动。</p>
<p style="text-align: left">
	　　其心常憺怕， 未曾有散乱，</p>
<p style="text-align: left">
	　　究竟永寂灭， 安住无漏法。</p>
<p style="text-align: left">
	　　今者见世尊， 安隐成佛道，</p>
<p style="text-align: left">
	　　我等得善利， 称庆大欢喜。</p>
<p style="text-align: left">
	　　众生常苦恼， 盲瞑无导师，</p>
<p style="text-align: left">
	　　不识苦尽道， 不知求解脱，</p>
<p style="text-align: left">
	　　长夜增恶趣， 减损诸天众，</p>
<p style="text-align: left">
	　　从冥入于冥， 永不闻佛名。</p>
<p style="text-align: left">
	　　今佛得最上， 安隐无漏道，</p>
<p style="text-align: left">
	　　我等及天人， 为得最大利，</p>
<p style="text-align: left">
	　　是故咸稽首， 归命无上尊。</p>
<p style="text-align: left">
	　　&ldquo;尔时，十六王子偈赞佛已，劝请世尊转于法轮，咸作是言：&lsquo;世尊说法，多所安隐，怜愍<a>饶益</a>诸天人民。&rsquo;重说偈言：</p>
<p style="text-align: left">
	　　&ldquo;世雄无等伦， 百福自庄严，</p>
<p style="text-align: left">
	　　得无上智慧， 愿为世间说，</p>
<p style="text-align: left">
	　　度脱于我等， 及诸众生类，</p>
<p style="text-align: left">
	　　为分别显示， 令得是智慧。</p>
<p style="text-align: left">
	　　若我等得佛， 众生亦复然。</p>
<p style="text-align: left">
	　　世尊知众生， 深心之所念，</p>
<p style="text-align: left">
	　　亦知所行道， 又知智慧力，</p>
<p style="text-align: left">
	　　欲乐及修福， <a>宿命</a>所行业，</p>
<p style="text-align: left">
	　　世尊悉知已， 当转无上轮。&rdquo;</p>
<p style="text-align: left">
	　　佛告诸比丘：&ldquo;大通智胜佛得阿耨多罗三藐三菩提时，十方各五百万亿诸佛世界六种震动。其国中间幽冥之处，日月威光所不能照，而皆大明。其中众生各得相见，咸作是言：&lsquo;此中云何忽生众生？&rsquo;又其国界诸天宫殿，乃至梵宫，六种震动。大光普照遍满世界，胜诸天光。尔时，东方五百万亿诸国土中，梵天宫殿光明照曜倍于常明。诸梵天王各作是念：&lsquo;今者宫殿光明昔所未有，以何因缘而现此相？&rsquo;是时诸梵天王，即各相诣共议此事。时彼众中，有一大梵天王，名救一切，为诸梵众而说偈言：</p>
<p style="text-align: left">
	　　&ldquo;我等诸宫殿， 光明昔未有，</p>
<p style="text-align: left">
	　　此是何因缘， 宜各共求之。</p>
<p style="text-align: left">
	　　为大德天生？ 为佛出世间？</p>
<p style="text-align: left">
	　　而此大光明， 遍照于十方。</p>
<p style="text-align: left">
	　　&ldquo;尔时，五百万亿国土诸梵天王，与宫殿俱，各以衣咽⒅钐旎??惨栉鞣酵蒲笆窍唷＜?笸ㄖ鞘と缋矗?τ诘莱∑刑崾飨拢??ψ幼??钐臁⒘?酢⑶?似拧⒔裟锹蕖⒛ΣT罗伽、人非人等恭敬围绕，及见十六王子请佛转法轮。即时诸梵天王头面<a>礼佛</a>，绕百千匝，即以天华而散佛上，其所散华如须弥山；并以供养佛菩提树，其菩提树高十由旬。华供养已，各以宫殿奉上彼佛，而作是言：&lsquo;唯见哀愍饶益我等，所献宫殿，愿垂纳受。&rsquo;时诸梵天王，即于佛前，一心同声，以偈颂曰：</p>
<p style="text-align: left">
	　　&ldquo;世尊甚希有， 难可得值遇，</p>
<p style="text-align: left">
	　　具无量功德， 能救护一切。</p>
<p style="text-align: left">
	　　天人之大师， 哀愍于世间，</p>
<p style="text-align: left">
	　　十方诸众生， 普皆蒙饶益。</p>
<p style="text-align: left">
	　　我等所从来， 五百万亿国，</p>
<p style="text-align: left">
	　　舍深禅定乐， 为供养佛故。</p>
<p style="text-align: left">
	　　我等先世福， 宫殿甚严饰，</p>
<p style="text-align: left">
	　　今以奉世尊， 唯愿哀纳受。</p>
<p style="text-align: left">
	　　&ldquo;尔时，诸梵天王偈赞佛已，各作是言：&lsquo;唯愿世尊，转于法轮，度脱众生，开涅槃道。&rsquo;时诸梵天王，一心同声，而说偈言：</p>
<p style="text-align: left">
	　　&ldquo;世雄两足尊， 唯愿演说法，</p>
<p style="text-align: left">
	　　以大慈悲力， 度苦恼众生。</p>
<p style="text-align: left">
	　　&ldquo;尔时，大通智胜如来默然许之。</p>
<p style="text-align: left">
	　　&ldquo;又诸比丘，东南方五百万亿国土诸大梵王，各自见宫殿光明照曜昔所未有，欢喜踊跃生希有心，即各相诣共议此事。时彼众中，有一大梵天王，名曰大悲，为诸梵众而说偈言：</p>
<p style="text-align: left">
	　　&ldquo;是事何因缘， 而现如此相？</p>
<p style="text-align: left">
	　　我等诸宫殿， 光明昔未有。</p>
<p style="text-align: left">
	　　为大德天生？ 为佛出世间？</p>
<p style="text-align: left">
	　　未曾见此相， 当共一心求。</p>
<p style="text-align: left">
	　　过千万亿土， 寻光共推之，</p>
<p style="text-align: left">
	　　多是佛出世， 度脱苦众生。</p>
<p style="text-align: left">
	　　&ldquo;尔时，五百万亿诸梵天王，与宫殿俱，各以衣咽⒅钐旎??惨栉鞅狈酵蒲笆窍唷＜?笸ㄖ鞘と缋矗?τ诘莱∑刑崾飨拢??ψ幼??钐臁⒘?酢⑶?似拧⒔裟锹蕖⒛ΣT罗伽、人非人等恭敬围绕，及见十六王子请佛转法轮。时诸梵天王头面礼佛，绕百千匝，即以天华而散佛上，所散之华如须弥山，并以供养佛菩提树。华供养已，各以宫殿奉上彼佛，而作是言：&lsquo;唯见哀愍饶益我等，所献宫殿，愿垂纳受。&rsquo;尔时，诸梵天王即于佛前，一心同声，以偈颂曰：</p>
<p style="text-align: left">
	　　&ldquo;圣主天中王， 迦陵频伽声，</p>
<p style="text-align: left">
	　　哀愍众生者， 我等今敬礼。</p>
<p style="text-align: left">
	　　世尊甚希有， 久远乃一现，</p>
<p style="text-align: left">
	　　一百八十劫， 空过无有佛。</p>
<p style="text-align: left">
	　　三恶道充满， 诸天众减少，</p>
<p style="text-align: left">
	　　今佛出于世， 为众生作眼。</p>
<p style="text-align: left">
	　　世间所归趣， 救护于一切，</p>
<p style="text-align: left">
	　　为众生之父， 哀愍饶益者。</p>
<p style="text-align: left">
	　　我等宿福庆， 今得值世尊。</p>
<p style="text-align: left">
	　　&ldquo;尔时，诸梵天王偈赞佛已，各作是言：&lsquo;唯愿世尊，哀愍一切，转于法轮，度脱众生。&rsquo;时诸梵天王，一心同声，而说偈言：</p>
<p style="text-align: left">
	　　&ldquo;大圣转法轮， 显示诸<a>法相</a>，</p>
<p style="text-align: left">
	　　度苦恼众生， 令得大欢喜。</p>
<p style="text-align: left">
	　　众生闻此法， 得道若生天，</p>
<p style="text-align: left">
	　　诸恶道减少， 忍善者增益。</p>
<p style="text-align: left">
	　　&ldquo;尔时，大通智胜如来默然许之。</p>
<p style="text-align: left">
	　　&ldquo;又诸比丘，南方五百万亿国土诸大梵王，各自见宫殿光明照曜昔所未有，欢喜踊跃生希有心，即各相诣共议此事：&lsquo;以何因缘我等宫殿有此光曜？&rsquo;时彼众中，有一大梵天王，名曰妙法，为诸梵众而说偈言：</p>
<p style="text-align: left">
	　　&ldquo;我等诸宫殿， 光明甚威曜，</p>
<p style="text-align: left">
	　　此非无因缘， 是相宜求之。</p>
<p style="text-align: left">
	　　过于百千劫， 未曾见是相，</p>
<p style="text-align: left">
	　　为大德天生？ 为佛出世间？</p>
<p style="text-align: left">
	　　&ldquo;尔时，五百万亿诸梵天王，与宫殿俱，各以衣咽⒅钐旎??惨璞狈酵蒲笆窍唷＜?笸ㄖ鞘と缋矗?τ诘莱∑刑崾飨拢??ψ幼??钐臁⒘?酢⑶?似拧⒔裟锹蕖⒛ΣT罗伽、人非人等恭敬围绕，及见十六王子请佛转法轮。时诸梵天王头面礼佛，绕百千匝，即以天华而散佛上，所散之华如须弥山，并以供养佛菩提树。华供养已，各以宫殿奉上彼佛，而作是言：&lsquo;唯见哀愍饶益我等，所献宫殿，愿垂纳受。&rsquo;尔时，诸梵天王即于佛前，一心同声，以偈颂曰：</p>
<p style="text-align: left">
	　　&ldquo;世尊甚难见， 破诸烦恼者，</p>
<p style="text-align: left">
	　　过百三十劫， 今乃得一见。</p>
<p style="text-align: left">
	　　诸饥渴众生， 以法雨充满，</p>
<p style="text-align: left">
	　　昔所未曾见， 无量智慧者，</p>
<p style="text-align: left">
	　　如优昙钵华， 今日乃值遇。</p>
<p style="text-align: left">
	　　我等诸宫殿， 蒙光故严饰，</p>
<p style="text-align: left">
	　　世尊大慈悲， 唯愿垂纳受。</p>
<p style="text-align: left">
	　　&ldquo;尔时，诸梵天王偈赞佛已，各作是言：&lsquo;唯愿世尊，转于法轮，令一切世间诸天、魔、梵、<a>沙门</a>、<a>婆罗门</a>，皆获安隐而得度脱。&rsquo;时诸梵天王，一心同声，以偈颂曰：</p>
<p style="text-align: left">
	　　&ldquo;唯愿天人尊， 转无上法轮，</p>
<p style="text-align: left">
	　　击于大法鼓， 而吹大法螺。</p>
<p style="text-align: left">
	　　普雨大法雨， 度无量众生，</p>
<p style="text-align: left">
	　　我等咸归请， 当演深远音。</p>
<p style="text-align: left">
	　　&ldquo;尔时，大通智胜如来默然许之。西南方乃至下方亦复如是。</p>
<p style="text-align: left">
	　　&ldquo;尔时，上方五百万亿国土诸大梵王，皆悉自睹所止宫殿，光明威曜昔所未有，欢喜踊跃生希有心，即各相诣共议此事：&lsquo;以何因缘我等宫殿有斯光明？&rsquo;时彼众中有一大梵天王，名曰尸弃，为诸梵众而说偈言：</p>
<p style="text-align: left">
	　　&ldquo;今以何因缘， 我等诸宫殿，</p>
<p style="text-align: left">
	　　威德光明曜， 严饰未曾有？</p>
<p style="text-align: left">
	　　如是之妙相， 昔所未闻见，</p>
<p style="text-align: left">
	　　为大德天生？ 为佛出世间？</p>
<p style="text-align: left">
	　　&ldquo;尔时，五百万亿诸梵天王，与宫殿俱，各以衣咽⒅钐旎??惨柘路酵蒲笆窍唷＜?笸ㄖ鞘と缋矗?τ诘莱∑刑崾飨拢??ψ幼??钐臁⒘?酢⑶?似拧⒔裟锹蕖⒛ΣT罗伽、人非人等恭敬围绕，及见十六王子请佛转法轮。时诸梵天王头面礼佛，绕百千匝，即以天华而散佛上，所散之华如须弥山，并以供养佛菩提树。华供养已，各以宫殿奉上彼佛，而作是言：&lsquo;唯见哀愍饶益我等，所献宫殿，愿垂纳受。&rsquo;时诸梵天王，即于佛前，一心同声，以偈颂曰：</p>
<p style="text-align: left">
	　　&ldquo;善哉见诸佛， 救世之圣尊，</p>
<p style="text-align: left">
	　　能于三界狱， 勉出诸众生。</p>
<p style="text-align: left">
	　　普智天人尊， 哀愍群萌类，</p>
<p style="text-align: left">
	　　能开甘露门， 广度于一切。</p>
<p style="text-align: left">
	　　于昔无量劫， 空过无有佛，</p>
<p style="text-align: left">
	　　世尊未出时， 十方常暗冥，</p>
<p style="text-align: left">
	　　三恶道增长， 阿修罗亦盛，</p>
<p style="text-align: left">
	　　诸天众转减， 死多堕恶道。</p>
<p style="text-align: left">
	　　不从佛闻法， 常行不善事，</p>
<p style="text-align: left">
	　　色力及智慧， 斯等皆减少。</p>
<p style="text-align: left">
	　　罪业因缘故， 失乐及乐想，</p>
<p style="text-align: left">
	　　住于邪见法， 不识善仪则，</p>
<p style="text-align: left">
	　　不蒙佛所化， 常堕于恶道。</p>
<p style="text-align: left">
	　　佛为世间眼， 久远时乃出，</p>
<p style="text-align: left">
	　　哀愍诸众生， 故现于世间。</p>
<p style="text-align: left">
	　　超出成正觉， 我等甚欣庆，</p>
<p style="text-align: left">
	　　及余一切众， 喜叹未曾有。</p>
<p style="text-align: left">
	　　我等诸宫殿， 蒙光故严饰，</p>
<p style="text-align: left">
	　　今以奉世尊， 唯垂哀纳受。</p>
<p style="text-align: left">
	　　愿以此功德， 普及于一切，</p>
<p style="text-align: left">
	　　我等与众生， 皆共成佛道。</p>
<p style="text-align: left">
	　　&ldquo;尔时，五百万亿诸梵天王偈赞佛已，各白佛言：&lsquo;唯愿世尊，转于法轮，多所安隐，多所度脱。&rsquo;时诸梵天王而说偈言：</p>
<p style="text-align: left">
	　　&ldquo;世尊转法轮， 击甘露法鼓，</p>
<p style="text-align: left">
	　　度苦恼众生， 开示涅槃道。</p>
<p style="text-align: left">
	　　唯愿受我请， 以大微妙音，</p>
<p style="text-align: left">
	　　哀愍而敷演， 无量劫习法。</p>
<p style="text-align: left">
	　　&ldquo;尔时，大通智胜如来，受十方诸梵天王及十六王子请，即时三转十二行法轮。若沙门、婆罗门，若天、魔、梵及余世间，所不能转。谓是苦，是苦集，是苦灭，是苦灭道，及广说<a>十二因缘</a>法&mdash;&mdash;无明缘行，行缘识，识缘名色，名色缘六入，六入缘触，触缘受，受缘爱，爱缘取，取缘有，有缘生，生缘老死忧悲苦恼；无明灭则行灭，行灭则识灭，识灭则名色灭，名色灭则六入灭，六入灭则触灭，触灭则受灭，受灭则爱灭，爱灭则取灭，取灭则有灭，有灭则生灭，生灭则老死忧悲苦恼灭。佛于天人大众之中说是法时，六百万亿那由他人，以不受一切法故，而于诸漏心得解脱，皆得深妙禅定、三明、六通，具八解脱。第二、第三、第四说法时，千万亿恒河沙那由他等众生，亦以不受一切法故，而于诸漏心得解脱。从是已后，诸声闻众无量无边不可称数。</p>
<p style="text-align: left">
	　　&ldquo;尔时，十六王子皆以童子出家而为<a>沙弥</a>，诸根通利，智慧明了，已曾供养百千万亿诸佛，净修梵行，求阿耨多罗三藐三菩提，俱白佛言：&lsquo;世尊，是诸无量千万亿大德声闻，皆已成就。世尊，亦当为我等说阿耨多罗三藐三菩提法，我等闻已皆共修学。世尊，我等志愿如来知见，深心所<a>念佛</a>自证知。&rsquo;尔时，转轮圣王所将众中八万亿人，见十六王子出家，亦求出家，王即听许。尔时，彼佛受沙弥请，过二万劫已，乃于四众之中，说是大乘经，名《妙法莲华》，教菩萨法佛所护念。说是经已，十六沙弥为阿耨多罗三藐三菩提故，皆共受持讽诵通利。说是经时，十六菩萨沙弥皆悉信受，声闻众中亦有信解，其余众生千万亿种皆生疑惑。佛说是经，于八千劫未曾休废。说此经已，即入静室，住于禅定八万四千劫。是时，十六菩萨沙弥，知佛入室寂然禅定，各升法座，亦于八万四千劫，为四部众广说分别《妙<a>法华经</a>》，一一皆度六百万亿那由他恒河沙等众生，示教利喜，令发阿耨多罗三藐三菩提心。大通智胜佛过八万四千劫已，从三昧起，往诣法座安详而坐，普告大众：&lsquo;是十六菩萨沙弥，甚为希有！诸根通利，智慧明了，已曾供养无量千万亿数诸佛，于诸佛所常修梵行，受持佛智，开示众生令入其中。汝等皆当数数亲近而供养之。所以者何？若声闻、辟支佛及诸菩萨，能信是十六菩萨所说经法，受持不毁者，是人皆当得阿耨多罗三藐三菩提如来之慧。&rsquo;</p>
<p style="text-align: left">
	　　佛告诸比丘：&ldquo;是十六菩萨常乐说是《妙法莲华经》，一一菩萨所化六百万亿那由他恒河沙等众生，世世所生与菩萨俱，从其闻法悉皆信解。以此因缘，得值四百万亿诸佛世尊于今不尽。诸比丘，我今语汝，彼<a>佛弟子</a>十六沙弥，今皆得阿耨多罗三藐三菩提，于十方国土现在说法，有无量百千万亿菩萨、声闻以为眷属。其二沙弥东方作佛，一名阿閦在欢喜国，二名须弥顶。东南方二佛，一名师子音，二名师子相。南方二佛，一名虚空住，二名常灭。西南方二佛，一名帝相，二名梵相。西方二佛，一名阿弥陀，二名度一切世间苦恼。西北方二佛，一名多摩罗跋栴檀香神通，二名须弥相。北方二佛，一名云<a>自在</a>，二名云自在王。东北方佛名坏一切世间怖畏。第十六我<a>释迦牟尼佛</a>，于娑婆国土成阿耨多罗三藐三菩提。</p>
<p style="text-align: left">
	　　&ldquo;诸比丘，我等为沙弥时，各各<a>教化</a>无量百千万亿恒河沙等众生，从我闻法为阿耨多罗三藐三菩提。此诸众生，于今有住声闻地者，我常教化阿耨多罗三藐三菩提。是诸人等，应以是法渐入佛道。所以者何？如来智慧难信难解。尔时所化无量恒河沙等众生者，汝等诸比丘及我灭度后未来世中声闻弟子是也。我灭度后，复有弟子不闻是经，不知不觉菩萨所行，自于所得功德生灭度想，当入涅槃。我于余国作佛，更有异名，是人虽生灭度之想入于涅槃，而于彼土求佛智慧得闻是经&mdash;&mdash;唯以佛乘而得灭度，更无余乘，除诸如来方便说法。诸比丘，若如来自知涅槃时到，众又清净，信解坚固，了达空法，深入禅定，便集诸菩萨及声闻众为说是经&mdash;&mdash;世间无有二乘而得灭度，唯一佛乘得灭度耳！</p>
<p style="text-align: left">
	　　&ldquo;比丘当知，如来方便深入众生之性。如其志乐小法，深著五欲，为是等故说于涅槃，是人若闻则便信受。譬如五百由旬险难恶道，旷绝无人怖畏之处，若有多众，欲过此道至珍宝处。有一导师聪慧明达，善知险道通塞之相，将导众人欲过此难。所将人众中路懈退，白导师言：&lsquo;我等疲极而复怖畏，不能复进。前路犹远，今欲退还。&rsquo;导师多诸方便，而作是念：&lsquo;此等可愍，云何舍大珍宝而欲退还？&rsquo;作是念已，以方便力于险道中，过三百由旬化作一城，告众人言：&lsquo;汝等勿怖，莫得退还。今此大城，可于中止随意所作。若入是城，快得安隐！若能前至，宝所亦可得去。&rsquo;是时疲极之众，心大欢喜叹未曾有：&lsquo;我等今者免斯恶道，快得安隐！&rsquo;于是众人前入化城，生已度想，生安隐想。尔时，导师知此人众既得止息，无复疲惓，即灭化城，语众人言：&lsquo;汝等去来，宝处在近。向者大城，我所化作，为止息耳！&rsquo;</p>
<p style="text-align: left">
	　　&ldquo;诸比丘，如来亦复如是，今为汝等作大导师，知诸<a>生死</a>烦恼恶道险难长远，应去应度。若众生但闻一佛乘者，则不欲见佛，不欲亲近，便作是念：&lsquo;佛道长远，久受勤苦，乃可得成佛。&rsquo;知是心怯弱下劣，以方便力而于中道为止息故说二涅槃。若众生住于二地，如来尔时即便为说：&lsquo;汝等所作未办，汝所住地近于佛慧。当观察筹量，所得涅槃非真实也。&rsquo;但是如来方便之力，于一佛乘分别说三；如彼导师为止息故化作大城，既知息已而告之言：&lsquo;宝处在近，此城非实，我化作耳！&rsquo;&rdquo;</p>
<p style="text-align: left">
	　　尔时，世尊欲重宣此义，而说偈言：</p>
<p style="text-align: left">
	　　&ldquo;大通智胜佛， 十劫坐道场，</p>
<p style="text-align: left">
	　　佛法不现前， 不得成佛道。</p>
<p style="text-align: left">
	　　诸天神龙王， 阿修罗众等，</p>
<p style="text-align: left">
	　　常雨于天华， 以供养彼佛。</p>
<p style="text-align: left">
	　　诸天击天鼓， 并作众伎乐，</p>
<p style="text-align: left">
	　　香风吹萎华， 更雨新好者，</p>
<p style="text-align: left">
	　　过十小劫已， 乃得成佛道。</p>
<p style="text-align: left">
	　　诸天及世人， 心皆怀踊跃，</p>
<p style="text-align: left">
	　　彼佛十六子， 皆与其眷属，</p>
<p style="text-align: left">
	　　千万亿围绕， 俱行至佛所，</p>
<p style="text-align: left">
	　　头面礼佛足， 而请转法轮，</p>
<p style="text-align: left">
	　　圣师子法雨， 充我及一切。</p>
<p style="text-align: left">
	　　世尊甚难值， 久远时一现，</p>
<p style="text-align: left">
	　　为<a>觉悟</a>群生， 震动于一切。</p>
<p style="text-align: left">
	　　东方诸世界， 五百万亿国，</p>
<p style="text-align: left">
	　　梵宫殿光曜， 昔所未曾有。</p>
<p style="text-align: left">
	　　诸梵见此相， 寻来至佛所，</p>
<p style="text-align: left">
	　　散华以供养， 并奉上宫殿，</p>
<p style="text-align: left">
	　　请佛转法轮， 以偈而赞叹。</p>
<p style="text-align: left">
	　　佛知时未至， 受请默然坐，</p>
<p style="text-align: left">
	　　三方及四维， 上下亦复尔，</p>
<p style="text-align: left">
	　　散华奉宫殿， 请佛转法轮。</p>
<p style="text-align: left">
	　　世尊甚难值， 愿以大慈悲，</p>
<p style="text-align: left">
	　　广开甘露门， 转无上法轮。</p>
<p style="text-align: left">
	　　&ldquo;无量慧世尊， 受彼众人请，</p>
<p style="text-align: left">
	　　为宣种种法， <a>四谛</a>十二缘，</p>
<p style="text-align: left">
	　　无明至老死， 皆从生缘有，</p>
<p style="text-align: left">
	　　如是众过患， 汝等应当知。</p>
<p style="text-align: left">
	　　宣畅是法时， 六百万亿垓，</p>
<p style="text-align: left">
	　　得尽诸苦际， 皆成阿<a>罗汉</a>。</p>
<p style="text-align: left">
	　　第二说法时， 千万恒沙众，</p>
<p style="text-align: left">
	　　于诸法不受， 亦得阿罗汉。</p>
<p style="text-align: left">
	　　从是后得道， 其数无有量，</p>
<p style="text-align: left">
	　　万亿劫算数， 不能得其边。</p>
<p style="text-align: left">
	　　时十六王子， 出家作沙弥，</p>
<p style="text-align: left">
	　　皆共请彼佛， 演说大乘法：</p>
<p style="text-align: left">
	　　我等及营从， 皆当成佛道，</p>
<p style="text-align: left">
	　　愿得如世尊， 慧眼第一净。</p>
<p style="text-align: left">
	　　佛知童子心， 宿世之所行，</p>
<p style="text-align: left">
	　　以无量因缘， 种种诸譬喻，</p>
<p style="text-align: left">
	　　说<a>六波罗蜜</a>， 及诸神通事，</p>
<p style="text-align: left">
	　　分别真实法， 菩萨所行道，</p>
<p style="text-align: left">
	　　说是法华经， 如恒河沙偈。</p>
<p style="text-align: left">
	　　彼佛说经已， 静室入禅定，</p>
<p style="text-align: left">
	　　一心一处坐， 八万四千劫。</p>
<p style="text-align: left">
	　　是诸沙弥等， 知佛禅未出，</p>
<p style="text-align: left">
	　　为无量亿众， 说佛无上慧，</p>
<p style="text-align: left">
	　　各各坐法座， 说是大乘经，</p>
<p style="text-align: left">
	　　于佛宴寂后， 宣扬助法化。</p>
<p style="text-align: left">
	　　一一沙弥等， 所度诸众生，</p>
<p style="text-align: left">
	　　有六百万亿， 恒河沙等众。</p>
<p style="text-align: left">
	　　彼佛灭度后， 是诸闻法者，</p>
<p style="text-align: left">
	　　在在诸佛土， 常与师俱生。</p>
<p style="text-align: left">
	　　是十六沙弥， 具足行佛道，</p>
<p style="text-align: left">
	　　今现在十方， 各得成正觉。</p>
<p style="text-align: left">
	　　尔时闻法者， 各在诸佛所，</p>
<p style="text-align: left">
	　　其有住声闻， 渐教以佛道。</p>
<p style="text-align: left">
	　　我在十六数， 曾亦为汝说，</p>
<p style="text-align: left">
	　　是故以方便， 引汝趣佛慧。</p>
<p style="text-align: left">
	　　以是本因缘， 今说法华经，</p>
<p style="text-align: left">
	　　令汝入佛道， 慎勿怀惊惧。</p>
<p style="text-align: left">
	　　&ldquo;譬如险恶道， 迥绝多毒兽，</p>
<p style="text-align: left">
	　　又复无水草， 人所怖畏处，</p>
<p style="text-align: left">
	　　无数千万众， 欲过此险道，</p>
<p style="text-align: left">
	　　其路甚旷远， 经三百由旬。</p>
<p style="text-align: left">
	　　时有一导师， 强识有智慧，</p>
<p style="text-align: left">
	　　明了心决定， 在险济众难，</p>
<p style="text-align: left">
	　　众人皆疲惓， 而白导师言：</p>
<p style="text-align: left">
	　　我等今顿乏， 于此欲退还。</p>
<p style="text-align: left">
	　　导师作是念： 此辈甚可愍，</p>
<p style="text-align: left">
	　　如何欲退还， 而失大珍宝？</p>
<p style="text-align: left">
	　　寻时思方便， 当设神通力，</p>
<p style="text-align: left">
	　　化作大城郭， 庄严诸舍宅，</p>
<p style="text-align: left">
	　　周匝有园林， 渠流及浴池，</p>
<p style="text-align: left">
	　　重门高楼阁， 男女皆充满。</p>
<p style="text-align: left">
	　　即作是化已， 慰众言勿惧：</p>
<p style="text-align: left">
	　　汝等入此城， 各可随所乐。</p>
<p style="text-align: left">
	　　诸人既入城， 心皆大欢喜，</p>
<p style="text-align: left">
	　　皆生安隐想， 自谓已得度。</p>
<p style="text-align: left">
	　　导师知息已， 集众而告言：</p>
<p style="text-align: left">
	　　汝等当前进， 此是化城耳！</p>
<p style="text-align: left">
	　　我见汝疲极， 中路欲退还，</p>
<p style="text-align: left">
	　　故以方便力， 权化作此城。</p>
<p style="text-align: left">
	　　汝等勤精进， 当共至宝所，</p>
<p style="text-align: left">
	　　我亦复如是， 为一切导师，</p>
<p style="text-align: left">
	　　见诸求道者， 中路而懈废，</p>
<p style="text-align: left">
	　　不能度生死， 烦恼诸险道，</p>
<p style="text-align: left">
	　　故以方便力， 为息说涅槃，</p>
<p style="text-align: left">
	　　言汝等苦灭， 所作皆已办。</p>
<p style="text-align: left">
	　　既知到涅槃， 皆得阿罗汉，</p>
<p style="text-align: left">
	　　尔乃集大众， 为说真实法。</p>
<p style="text-align: left">
	　　诸佛方便力， 分别说三乘，</p>
<p style="text-align: left">
	　　唯有一佛乘， 息处故说二。</p>
<p style="text-align: left">
	　　今为汝说实， 汝所得非灭，</p>
<p style="text-align: left">
	　　为佛一切智， 当发大精进。</p>
<p style="text-align: left">
	　　汝证一切智， 十力等佛法，</p>
<p style="text-align: left">
	　　具三十二相， 乃是真实灭。</p>
<p style="text-align: left">
	　　诸佛之导师， 为息说涅槃，</p>
<p style="text-align: left">
	　　既知是息已， 引入于佛慧。&rdquo;</p>
		

	
	

		</div></div><hr><script charset='utf-8' src='../../js/footer.js'></script></body></html>