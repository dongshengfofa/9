<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 佛说大灌顶神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 佛说大灌顶神咒经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第八卷 佛说大灌顶神咒经</strong></p>
<p style="text-align: left">
	　　灌顶摩尼罗亶大神咒经卷第八</p>
<p style="text-align: left">
	　　闻如是。一时佛在舍卫国祇树给孤独园。与千二百五十<a>比丘</a>俱。佛愍念<a>世间</a>天下人民。为诸邪魅鬼神所恼。佛便结是摩尼罗亶大神咒经。于是<a>世尊</a>便举过去七佛名字以为经证。第一维卫佛。第二式佛。第三随叶佛。第四拘楼秦佛。第五拘那含牟尼佛。第六迦葉佛。今我第七释迦文佛。</p>
<p style="text-align: left">
	　　佛告阿难我今又举是八大<a>菩萨</a>。颰陀和菩萨。罗邻竭菩萨。憍日兜菩萨。那罗达菩萨。须深弥菩萨摩诃萨。和和菩萨。因互达菩萨和轮调菩萨。是为八菩萨。及五百开士。佛告贤者阿难。此诸菩萨有大誓愿。于我灭后五浊世中。救诸厄人。若为邪神恶鬼所持。皆当一心呼其名字。即不违本愿为人作护。令诸小魔自然消灭。</p>
<p style="text-align: left">
	　　佛又告贤者阿难。我十大<a>弟子</a>各有威德。智慧齐等悉皆第一。我今结之各现其威神护诸四辈。佛言阿难。<a>舍利弗</a>大目揵连。大迦葉<a>须菩提</a>。富楼那阿那律。迦旃延优波离。罗睺罗阿难。若四辈弟子为邪恶所中者。皆当呼其名号为人除忧。去诸厄难万事吉祥。佛告阿难有诸天子常乐<a>佛法</a>。于闲静时来到我所。我为<a>说法</a>各得道迹。亦作誓愿于我灭后护诸四辈。不令邪恶得其便也。四天大王。提头赖吒天。毗楼勒天。惟睒门天。毗<a>沙门</a>天。忉利天盐摩罗天。兜率陀天不憍乐天。化应声天化<a>自在</a>天。梵众妙天梵辅禄天摩诃梵天。水行梵天水微梵天。水无量梵天水应梵天。约净天遍净天。净明天守妙天。微妙天广妙天。极妙天福爱天。爱胜天近际天。普观天快见天。无结爱天色究竟天。净光天普等天。是为三十三天。各现威神为四辈弟子。作大拥护辟除凶恶。</p>
<p style="text-align: left">
	　　佛告阿难我今说是三十五龙王名字。其所居处各在异国。齐心等意以其所玩龙宫珍宝摩尼杂珠。以奉献我。我为诸龙说其因缘业报之事。各于我所得<a>法眼</a>净建大誓愿。于未来世佛法灭时。在所国土城邑聚落。护诸四辈令离危厄。不为邪横之所侵害。使万事吉祥。</p>
<p style="text-align: left">
	　　波览摩龙王阿梨伽龙王</p>
<p style="text-align: left">
	　　因陀罗龙王娑伽娄龙王</p>
<p style="text-align: left">
	　　思普陀龙王修陀利龙王</p>
<p style="text-align: left">
	　　婆修只龙王波利沙龙王</p>
<p style="text-align: left">
	　　得叉迦龙王伽娄卢龙王</p>
<p style="text-align: left">
	　　阿梨伽龙王沙梁瞿龙王</p>
<p style="text-align: left">
	　　阿婆卢龙王波利伽龙王</p>
<p style="text-align: left">
	　　修婆睺龙王那栗陀龙王</p>
<p style="text-align: left">
	　　须弥弗龙王苾阇陀龙王</p>
<p style="text-align: left">
	　　质多斯龙王那某旨龙王</p>
<p style="text-align: left">
	　　质多勒龙王思利那龙王</p>
<p style="text-align: left">
	　　只利弥龙王难娄陀龙王</p>
<p style="text-align: left">
	　　阿那俱龙王慢陀俱龙王</p>
<p style="text-align: left">
	　　冰伽娄龙王伽多俱龙王</p>
<p style="text-align: left">
	　　达婆娄龙王阿勒叉龙王</p>
<p style="text-align: left">
	　　思罗婆龙王茫伽娄龙王</p>
<p style="text-align: left">
	　　毗大都龙王跋陀罗龙王</p>
<p style="text-align: left">
	　　摩根陀龙王</p>
<p style="text-align: left">
	　　佛告阿难是诸龙王不可称数。我今为汝及诸四辈。略说三十五龙王名字上首者也。若有厄难恐怖之日。令诸弟子演其名字。至心呼者立在左右。辟除邪恶万事吉祥。</p>
<p style="text-align: left">
	　　佛语阿难我昔游化诸国土中。有诸神王强梁难化不受教者。我悉降伏令其受道。既受道已皆作誓愿。我灭之后后五浊世时。护<a>佛弟子</a>不令诸邪杂魅小鬼求人长短。若有厄难恐怖之日。皆当一心呼其名号。我今说之灌顶神名一切善听。</p>
<p style="text-align: left">
	　　大神将军摩醯首罗。</p>
<p style="text-align: left">
	　　大神将军堕沙俗罗。</p>
<p style="text-align: left">
	　　大神将军金毗罗。</p>
<p style="text-align: left">
	　　大神将军半耆罗。</p>
<p style="text-align: left">
	　　大神将军和耆罗。</p>
<p style="text-align: left">
	　　大神将军摩尼跋陀罗。</p>
<p style="text-align: left">
	　　大神将军波提罗。</p>
<p style="text-align: left">
	　　大神将军摩和罗。</p>
<p style="text-align: left">
	　　大神将军罗刹陀罗。</p>
<p style="text-align: left">
	　　大神将军鸠摩和罗。</p>
<p style="text-align: left">
	　　大神将军修摩干罗。</p>
<p style="text-align: left">
	　　大神将军波迦罗。</p>
<p style="text-align: left">
	　　大神将军因轮无罗。</p>
<p style="text-align: left">
	　　大神将军因持罗。</p>
<p style="text-align: left">
	　　大神将军和林罗。</p>
<p style="text-align: left">
	　　大神将军波耶越罗。</p>
<p style="text-align: left">
	　　大神将军宋林罗。</p>
<p style="text-align: left">
	　　大神将军檀特罗。</p>
<p style="text-align: left">
	　　大神将军式叉罗。</p>
<p style="text-align: left">
	　　大神将军健陀罗。</p>
<p style="text-align: left">
	　　大神将军干头罗。</p>
<p style="text-align: left">
	　　大神将军弥佉罗。</p>
<p style="text-align: left">
	　　大神将军干朱罗。</p>
<p style="text-align: left">
	　　大神将军摩油罗。</p>
<p style="text-align: left">
	　　大神将军阿须轮罗。</p>
<p style="text-align: left">
	　　大神将军随沙门罗。</p>
<p style="text-align: left">
	　　大神将军随孙罗。</p>
<p style="text-align: left">
	　　大神将军曼提罗。</p>
<p style="text-align: left">
	　　大神将军母阿宿提。</p>
<p style="text-align: left">
	　　大神将军母设娄陀。</p>
<p style="text-align: left">
	　　大神将军女萨遮摩。</p>
<p style="text-align: left">
	　　大神将军女毗蓝婆。</p>
<p style="text-align: left">
	　　大神将军女持璎珞。</p>
<p style="text-align: left">
	　　佛告阿难是诸大神及神母女等三十三王。若四辈弟子横遭难者呼其名字。令人得福万事吉祥。</p>
<p style="text-align: left">
	　　佛告阿难又有六万二十四鬼师。亦皆誓愿于未来世五浊乱时。在所国土城邑聚落。护诸四辈不令小鬼之所得便。使获吉利。我今说之其名如是。</p>
<p style="text-align: left">
	　　东方四鬼师怛署陀。</p>
<p style="text-align: left">
	　　鬼师疾佉鬼师修涅多罗鬼师不轮鬼师迦毗罗</p>
<p style="text-align: left">
	　　南方四鬼师怛署陀鬼师斯睺鬼师婆斯睺鬼师伤伽鬼师赖遮</p>
<p style="text-align: left">
	　　西方四鬼师怛署陀。</p>
<p style="text-align: left">
	　　鬼师嘻利鬼师嘻罗只鬼师轮波罗浮睺鬼师冰和和利</p>
<p style="text-align: left">
	　　北方四鬼师怛署陀。</p>
<p style="text-align: left">
	　　鬼师陀罗尼鬼师陀罗多升鬼师复度伽鬼师波卢毗多</p>
<p style="text-align: left">
	　　上方四鬼师怛署陀。</p>
<p style="text-align: left">
	　　鬼师浮摩鬼师修浮摩鬼师波由鬼师夜摩</p>
<p style="text-align: left">
	　　下方四鬼师怛署陀。</p>
<p style="text-align: left">
	　　鬼师根头波鬼师修摩鬼师根陀鬼师修利耶</p>
<p style="text-align: left">
	　　佛告阿难。我以略说诸佛名字菩萨<a>罗汉</a>诸天龙善神及二十四鬼师名字如是。今当又说四山河海。川谷井泉有诸精魅。喜行毒恶以害万姓。汝当正心诵是摩尼大神咒经。并说山海精魅名字。若有行毒害万姓者。各使摄毒不复害人。</p>
<p style="text-align: left">
	　　佛告阿难国土之中。四山河海有二精魅鬼。我今说之其名如是。</p>
<p style="text-align: left">
	　　一名深沙二名浮丘国中魅鬼山中魅鬼林中魅鬼草中魅鬼墓中魅鬼冢中魅鬼地上魅鬼地下魅鬼水边魅鬼水中魅鬼空中魅鬼市中魅鬼死人魅鬼生人魅鬼饱死魅鬼饿死魅鬼渴死魅鬼道中魅鬼道外魅鬼堂中魅鬼堂上魅鬼堂外魅鬼檐边魅鬼四壁魅鬼火中魅鬼火边魅鬼身中魅鬼身外魅鬼饭时魅鬼噎时魅鬼金银魅鬼坐时魅鬼卧时魅鬼赤色魅鬼黑色魅鬼有长魅鬼身短魅鬼有大魅鬼有小魅鬼中适魅鬼白色魅鬼黄色魅鬼青色魅鬼斑色魅鬼红色魅鬼紫色魅鬼厌人魅鬼梦中魅鬼朝起魅鬼步行魅鬼飞行魅鬼</p>
<p style="text-align: left">
	　　佛语阿难是诸山精溪渎之中人间作害若人知其名者唤其名不能害人吾故说是四十九鬼今吾更说汝一心听。</p>
<p style="text-align: left">
	　　佛告阿难有问人魂鬼击人魄鬼喜斗[口*爭]鬼大语言鬼有大笑鬼有大戏鬼相叉打鬼相搏撮鬼遮生门鬼啖人精鬼食人血鬼屠人肉鬼吃人骨鬼拍人骨鬼啖人五藏鬼食人肠鬼抽人筋鬼缩人脉鬼坏人胎鬼使难产鬼喜嗔恼鬼喜恚恨鬼持刀行鬼持杖行鬼有汗伛鬼有仰行鬼有叉腰鬼有反倒鬼有颈行鬼有破髓鬼碎身尘鬼有疑阻鬼有悬头鬼有五掣鬼有钟心鬼有寒战鬼有热闷鬼有沙中鬼有岗堆间鬼有健行鬼有举手鬼有摩头鬼有白头鬼有赤头鬼有黄头鬼有断头鬼有吐火鬼有喜烧人鬼有血光鬼</p>
<p style="text-align: left">
	　　佛告阿难若人疾厄。为此诸鬼所娆害者。当说其名字即当摄毒不能为害。还其处所隐匿不现。</p>
<p style="text-align: left">
	　　佛告阿难又四十九山精之鬼我今说之。令诸四辈离诸邪恶。不复遭恼百病除愈。怨害不生得吉祥福。佛语阿难山精之中五等精魅。我今说之其名如是。</p>
<p style="text-align: left">
	　　青色山精赤色山精白色山精黄色山精黑色山精高大山精卑小山精广大山精无头山精无手山精无脚山精龙头山精蛇头山精马头山精狗头山精虎头山精人头山精猿头山精鸟头山精衔火山精火殃山精蛇形山精龙形山精男形山精女形山精三脚山精六手山精九头山精三头山精四眼山精四十九眼山精三眼山精聚会山精歌乐山精喜欢山精愁忧山精悲哭山精跛脚山精喑哑山精叹吒山精相拘牵山精斗[口*爭]山精吐青毒山精吐赤毒山精吐白毒山精吐黑毒山精吐黄毒山精两头共身山精龟形山精</p>
<p style="text-align: left">
	　　佛言是为四十九山精之鬼。若四辈为山精鬼所害者。呼其名字即便摄毒不得为害。</p>
<p style="text-align: left">
	　　佛言阿难国土四方山精杂魅。恶鬼伴侣水中杂精。我今更说诸精魅鬼。</p>
<p style="text-align: left">
	　　火中魅鬼水中魅鬼水边魅鬼飘风之鬼东方青色鬼为恶梦鬼为变怪鬼鸟鸣怪鬼百狩变怪鬼有狐鸣鬼有乌鸣鬼鼠鸣怪鬼南方赤气温鬼白气温鬼青气温鬼黑气温鬼黄气温鬼五注之鬼青色注鬼白色注鬼赤色注鬼黄色注鬼黑色注鬼坠床死鬼喜为县官鬼</p>
<p style="text-align: left">
	　　金慢鬼薜荔鬼悭贪鬼勤苦鬼病瘦鬼痛痒鬼思想鬼身中鬼隆残鬼绊继鬼有颠狂鬼有痴聋鬼呻吟鬼[口*弟]哭鬼困病鬼虚耗鬼嫉妒鬼篱间鬼篱上鬼门边死鬼户边死鬼魍魉鬼北方黑色鬼荧惑鬼游光鬼诈称鬼断人毛发鬼饮人血鬼怨家鬼故气神鬼蜚尸鬼伏尸鬼有树上鬼有树下鬼沟涧死鬼屋上鬼屋头鬼咒咀鬼宫舍鬼军营鬼停传鬼狱死鬼囚死鬼水死鬼溺水死鬼火死鬼有客死鬼有未葬鬼有两舌鬼有恶口鬼酒死鬼有陷死鬼有复连死鬼市死鬼道路死鬼有渴死鬼有冻死鬼有兵死鬼有药死鬼镇死鬼血死鬼有碓死鬼捕捣死鬼有斗死鬼有绞死鬼有自刺死鬼有恐死鬼强死鬼迮杀死鬼断头鬼剪人毛发鬼有骑乘鬼驾车鬼</p>
<p style="text-align: left">
	　　佛言阿难中央及水中诸杂魅鬼我今更说。</p>
<p style="text-align: left">
	　　步行魅鬼逢忤魅鬼山神魅鬼树神魅鬼石神魅鬼土神魅鬼风神魅鬼海边魅鬼海中魅鬼桥梁魅鬼宅中魅鬼杂破器魅鬼沟渠魅鬼道中魅鬼道外魅鬼湖中魅鬼夷国魅鬼蛮国魅鬼羌国魅鬼虏国魅鬼中国魅鬼越国魅鬼百国魅鬼百狩魅鬼马行魅鬼百虫魅鬼溪中魅鬼谷中魅鬼门中魅鬼户中魅鬼窖中魅鬼窖上魅鬼窖四边魅鬼注池魅鬼厕中咒术魅鬼遮道魅鬼遮虫魅鬼不臣属鬼只人头鬼帐中魅鬼屏风间鬼梁上魅鬼室中魅鬼使人呕吐鬼啖屎尿鬼客忤魅鬼凶注魅鬼</p>
<p style="text-align: left">
	　　佛言阿难是为六万四十九鬼。汝当一心为万姓故。诵持是摩尼罗亶灌顶章句摩诃神咒。急难之日当斋戒一心。思念十方一切诸佛。过去七佛八大菩萨。十大弟子五百开士。三十三天诸大龙王。善神将军及鬼神等。正心一意莫念东西南北之事。亦复莫念家室之事。观是诸佛菩萨罗汉。诸天龙神善鬼神等。观念是已呼是诸鬼神为人作护。唤其名字即摄毒气。还其所止不能为害。即便获得吉祥之福。</p>
<p style="text-align: left">
	　　佛告阿难若有善男子善女人等须习诵是摩尼罗亶灌顶大神咒时。有此事行不生诽谤何者是耶。愿闻其事生信诽谤。唯愿天尊说是诸事。佛言阿难有人闻是大神咒经。不生诽谤有四事因缘。一者从过去佛闻。二者从善知识受。三者直信不毁。四者作菩萨道欲度群生。生诽谤者又有四事。一者不从佛闻。二者不从师受三者无专<a>信心</a>。四者无菩萨意。以是因缘故生诽谤。有如是人不应授与。佛语阿难若人信乐。有前四事行不生诽谤汝当为说大神咒经传度与人。若有四事莫授与之。令彼前人获无量罪。佛说是语竟。阿难唯诺受天尊教。</p>
<p style="text-align: left">
	　　佛语阿难我既说是摩尼罗亶大神咒经甚深微妙灌顶章句十二部典。不可妄授持与人也。若有信心欲受之者。师当一心<a>如法</a>度与。师师相承受是章句。法应七岁授与一人。不得轻慢深妙神咒诸佛菩萨罗汉真人。又为诸天善鬼神等之所守护。不得轻度授与人也。若有受者当如上法。然后乃授是经法也。</p>
<p style="text-align: left">
	　　尔时众中有一<a>居士</a>。名曰善可问阿难言。佛灭度后出千岁时。若有善男子善女人等疾急苦恼。欲读诵是大神咒时法则云何。阿难言善可居士。若人欲读神咒经者。香花供养十方诸佛。过去七佛菩萨罗汉。及诸天子善鬼神辈。佛昔教授得法净眼已。各自作誓。于未来世千岁之外。魔道兴盛佛法欲灭。山海魅鬼人间恶魔。欲吐恶毒害四辈时。我当游入聚落之中。护<a>僧伽</a>蓝四辈弟子。世尊尔时许可赞善。善鬼神等皆悉胡跪。作是誓愿佛即可之。鬼神又言当为一切<a>出家</a>之人作大檀越。若有大嚫我者我即施僧。是故我护檀越施主。唯愿世尊敕诸弟子。法食之时施余[麩-夫+并]果。佛亦许可。阿难语居士言。此诸善神誓愿如此。常护佛法四辈弟子。若有善男子善女人等有疾急之日。欲行读是灌顶章句大神咒时。应当如是案上科法。散众名花烧种种香。然于灯明施杂[麩-夫+并]果。苏油石蜜得饮食已。是诸善神为人作护。当读诵是摩尼罗亶。大神咒经。便逮获得吉祥果报。佛说经竟。比丘<a>比丘尼</a>优婆塞优婆夷诸天龙善神不可称数。阿难头面<a>礼佛</a>足。四辈亦然<a>欢喜</a>无量顶受奉行。</p>
		

	
	

		</div></div><hr><script charset='utf-8' src='../../js/footer.js'></script></body></html>