<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 大方等无想经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 大方等无想经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第二卷 大方等无想经</strong></p>
<p style="text-align: left">
	　　大云初分三昧健度第二</p>
<p style="text-align: left">
	　　尔时大云密藏<a>菩萨</a>摩诃萨言。甚奇<a>世尊</a>。如来正觉不可思议。今说此经令无量众生发阿耨多罗三藐三菩提心。是经境界不可思议。乃为一切无量众生现大<a>神通</a>雨诸宝味。众生闻者得遇无上<a>甘露</a>法雨。是故如来不可思议。是经境界亦不可思议。一切众生成大功德乃得值遇。众生业报不可思议。世尊。今日众生所受快乐如第三禅。形貌瑰玮如天无别。如来今日说此经藏。即是众生无尽之藏。降大法雨。所谓如来<a>常住</a>不变三昧总持。所言云者。谓诸菩萨摩诃萨也。震大雷者。谓破烦恼诸结业等。电光明者。谓诸众生皆有<a>佛性</a>。声者。谓诸菩萨为众生故。说有为法无常无乐<a>无我</a>无净。雹者。谓八圣道分。能坏一切诸结烦恼。又有雹者。所谓此经能坏声闻辟支佛心。是即名为雨大法雨。充饱众生饥虚渴乏。所谓如来常住不变。是名甘雨。佛言。善哉善哉。善男子。汝今善解如是法雨。善男子。若诸菩萨欲雨法雨润益一切。当受是经<a>修行</a>读诵书写供养解说其义。善男子。谛听谛听。如是经典不可思议中有<a>解脱</a>住入宝藏。神足法王四百三昧。我今当说。善男子。此经复有诸佛菩萨深猛大海眼目三昧。若有菩萨成就具足是三昧者。得具菩萨多闻大海多闻宝藏。于阿耨多罗三藐三菩提心无疑碍。言无碍者。所谓身得无碍遍生诸佛净妙世界。又无碍者。得<a>宿命</a>智。为诸众生转于五有。又无碍者。不贪着业而得果报。又无碍者。若一见佛心生<a>欢喜</a>。则于后世得端严身众所爱身。无贪身无恶身。大身上族身大富身。眷属不坏身不破坏身。不退身不灭身。所修行愿念喜作业。悉向阿耨多罗三藐三菩提。成就惭愧破诸憍慢。勤修精进慈悲喜舍。空无相愿以熏其心。又无碍者。愿生他土即得往生。诸邪异见所不能坏。其所乐说句义无尽。若天若魔梵<a>沙门</a><a>婆罗门</a>。不能惑乱令其心动。虽读外典心无贪着。不贪天龙夜叉等身。乾闼婆阿修罗迦楼罗紧那罗摩睺罗伽身。又不贪着房舍卧具衣服饮食。天魔波旬不得其便。所行善法终不中忘。凡所言说人所敬受。其心弘旷犹如大海。所有智慧亦复如是。具足<a>圆满</a>犹如盛月。能坏黑闇如日如灯。不可捉持如<a>虚空</a>性。不着<a>世间</a>如华处水。于一切有心无贪着。能坏法界犹如金刚。持诸法界如须弥山。其性清净如琉璃宝。得如来戒慧心念明。性力幻化不动不住。善男子。是经复有第一甚深解脱宝幢三昧。若有菩萨具是三昧。则得名为多闻大海多闻宝藏心无疑碍。乃至幻化不动不住。善男子。此经复有净智甚深法门三昧。若有菩萨能具足者。则得名为多闻大海多闻宝藏心无疑碍。乃至幻化不动不住。善男子。此经复有佛根香象王解脱三昧。首楞严三昧。勇力三昧。勇胜三昧。健勇三昧。好香三昧。正光三昧。无我光三昧。甚深行藏三昧。行深解脱三昧。行力解脱三昧。一切法行三昧。恒河沙等行三昧。一切解脱三昧。一切三昧王三昧。正上三昧。大海潮三昧。本解脱三昧。坏魔亿众三昧。住戒电光三昧。火光三昧。无尽意王三昧。云尽意三昧。海王神足三昧。大高意三昧。种子三昧。住大海三昧。无碍三昧。无碍戒三昧。高解脱三昧。因缘意三昧。业作三昧。健行王三昧。大力三昧。甚深琉璃王三昧。须弥山三昧。师子吼三昧。甘露味三昧。庄严三昧。火光三昧。莲华光三昧。国土喜三昧。一切身三昧。动大海王三昧。动大地王三昧。一切三昧母三昧。坏一切女身三昧。师子行王三昧。圆王三昧。细行三昧。鼓声微妙三昧。增长三昧。断有三昧。流三昧。广慧三昧。变化三昧。光明三昧。坏闇三昧。大海智慧三昧。赞叹三昧。大赞叹三昧。时三昧大时三昧。现在解脱三昧。合散三昧。分陀利华三昧。轻三昧。大乐三昧。虚空三昧。解脱身三昧。断语三昧。断声三昧。无爱三昧。无胜三昧。一切三昧。鬘三昧。龙王三昧。风三昧。风行王三昧。无边三昧。无色三昧。无边色三昧。法意三昧。微妙香三昧。身意三昧。首楞严三昧。坏恶三昧。莲华意三昧。大力翅三昧。坏无明三昧。菩提树三昧。宝命命三昧。大力命三昧。日光三昧。月光三昧。大海门三昧。一切法界三昧。结使根三昧。戒雨三昧。戒云三昧。庵罗果三昧。庵罗华三昧。净三昧。水三昧。蠡三昧。时三昧。时王三昧。众三昧。无身三昧。界三昧。善界三昧。地三昧。地神足三昧。水等三昧。青莲华三昧。甘露味三昧。无系三昧。鸳鸯三昧。车轮三昧。转轮圣王三昧。不动三昧。不轻三昧。不长三昧。怜愍三昧。净意三昧。一切功德意三昧。伊罗钵罗三昧。无疑解脱三昧。风神足王三昧。无量幢三昧。虚空界三昧。无彗星三昧。光宝三昧。雹时三昧。童子三昧。王子三昧。断毒三昧。法灯三昧。国土王三昧。施世界三昧。法贵德三昧。法力三昧。上华三昧。喜三昧。大喜三昧。知大力三昧。镇头迦果三昧。精进三昧。称三昧。白鹅王三昧。身光三昧。无尽力三昧。无尽力解脱三昧。增长名三昧。端正三昧。能破坏三昧。摩楼迦华三昧。善行王三昧。善光三昧。宝地三昧。白三昧。白种三昧。净行意三昧。爱光三昧。虚空心三昧。天冠三昧。转轮圣王冠三昧。念菩萨三昧。护意三昧。护甚深三昧。力乘三昧。力乘光三昧。力士三昧。力士精进三昧。阎浮国三昧。错鱼三昧。蟒蛇三昧。境界王三昧。净境界三昧。使心三昧。朝青三昧。有德意三昧。大青三昧。大海色三昧。大安三昧。眴三昧。无眴三昧。金刚意三昧。世尊目三昧。须弥山王三昧。雪山王三昧。世尊<a>现行</a>三昧。胜三昧。莲华三昧。拘勿头华三昧。月藏三昧。月乐藏三昧。华敷三昧。地鬘三昧。现在念世尊王三昧。胜住三昧。善住三昧。善行三昧。大海三昧。一切入平等三昧。入一切疑三昧。大药三昧。大药力三昧。甘露药王三昧。大药力三昧。大药王三昧。大冷三昧。大海三昧。大冷王三昧。无冷无热三昧。安三昧。安力三昧。一乘三昧。三乘三昧。释彗星三昧。有德三昧。宝圆王三昧。无定色三昧。定华三昧。六入真净三昧。大界三昧。能坏欲界三昧。璎珞三昧。金色三昧。智爱三昧。智圆王三昧。智子三昧。分陀利华三昧。日光王三昧。月爱三昧。光王三昧。光圆王三昧。净光王三昧。光藏三昧。青光三昧。时光三昧。断闇三昧。光潮三昧。箭光三昧。一切善根三昧。婆罗那香象王三昧。未生恶王三昧。调柔三昧。能坏憍慢三昧。妙德三昧。妙声三昧。贪味三昧。圆地王三昧。神通王三昧。神通根三昧。转轮圣王幡三昧。转轮圣王幢三昧。师子头三昧。日神通三昧。法护三昧。广三昧。知业神通王三昧。高三昧。无上三昧。灯王三昧。舍宅三昧。多喜三昧。初地三昧。戒地三昧。大海喜王三昧。大海慈王三昧。大海悲王三昧。大海舍王三昧。忍辱王三昧。忍辱力界王三昧。神通至心三昧。八解脱门三昧。法界毕竟三昧。无界三昧。无性三昧。大田种子三昧。智池三昧。海三昧。海力三昧。佛眼三昧。<a>佛门</a>三昧。<a>智行</a>三昧。佛面三昧。一切亲三昧。一切福德王三昧。虚空藏三昧。虚空幻三昧。佛幻三昧。恶性三昧。治毒三昧。眠三昧。觉三昧。梦三昧。得三昧。神通王三昧。无我神通三昧。胜见三昧。胜喜三昧。随世三昧。佛面住三昧。<a>正见</a>三昧。一切微尘三昧。语无碍三昧。净三昧。身光三昧。身灯三昧。不痴三昧。不狂三昧。一切胜光三昧。水意三昧。漂三昧。水沫三昧。无胜三昧。无胜智三昧。无胜身三昧。精进三昧。恒河沙等胜王三昧。知见圆光王三昧。断畜生三昧。愿生畜生有三昧。畜生神通三昧。乐畜生三昧。不染畜生业三昧。入<a>地狱</a>三昧。喜地狱三昧。不染地狱业三昧。不染地狱业行神通王三昧。安乐行体三昧。有德河三昧。有德海三昧。净河三昧。净行功德三昧。福德三昧。福德青三昧。净福德闻三昧。有德梦三昧。赞叹三昧。有德梦得三昧。有德梦行三昧。正有德三昧。正有德王三昧。净增长三昧。智雨三昧。风同行三昧。吉三昧。吉庄严三昧。吉神通三昧。吉神通王三昧。无戒三昧。杂色三昧。<a>受戒</a>三昧。赞戒三昧。戒实三昧。智灯三昧。得戒实三昧。常戒三昧。常戒入藏见三昧。心三昧。心王三昧。常戒喜三昧。常乐戒三昧。戒璎珞三昧。戒天冠三昧。戒具足三昧。戒鬘三昧。戒香三昧。戒华三昧。戒涂末香三昧。戒神通王三昧。一切昧三昧。一切华三昧。一切香醉三昧。断一切虚空三昧。受安乐三昧。断一切世法王三昧。常三昧。恒三昧。不变三昧。地三昧。无刺地三昧。无石沙三昧。地等三昧。大云琉璃王三昧。声鼓三昧。大云电三昧。大云瀑水王三昧。大云水藏三昧。大云水鬘三昧。大云安水三昧。大云 水凝 三昧。大云智海三昧。大云胜力三昧。大云水光持王三昧。大云水潮海三昧。大云海种三昧。大云不动水三昧。大云水不动神通王三昧。大云端正王三昧。大云一味三昧。大云一乘三昧。大云安水流三昧。大云多水三昧。大云冷水三昧。大云不冷不热神通王三昧。大云月王三昧。大云有德三昧。大云初力三昧。大云渴三昧。大云乐三昧。大云水行王三昧。大云虚空行三昧。大云水宝三昧。 大云 喜三昧。大云宝种三昧。大云护三昧。大云水净王三昧。大云水归依印三昧。大云法印三昧。大云水净光三昧。大云大水藏王三昧。大云水定三昧。大云莲华三昧。大云水界三昧。大云水等三昧。大云夜行三昧。大云水清三昧。大云海无尽意三昧。大云放光三昧。大云藏三昧。大云水聚三昧。大云水柱三昧。大云师子王三昧。大云乐三昧。大云净三昧。大云贪三昧。大云幢三昧。大云甚深三昧。大云雷三昧。大云增长水三昧。大云药王三昧。大云醉味三昧。大云师子行三昧。大云大香象王三昧。大云安乐三昧。大云风三昧。大云水行不动三昧。大云<a>无畏</a>三昧。大云水顺三昧。大云无尽意三昧。大云漏难数三昧。大云雷大力三昧。大云水喜三昧。大云海水圆三昧。大云水幡三昧。大云甘露雨三昧。大云栴檀凉三昧。大云吉三昧。大云毕竟三昧。大云无终始三昧。大云罗网三昧。大云宝雨三昧。大云秘密三昧。大云彗星三昧。大云意密三昧。大云大动三昧。大云灭三昧。大云微妙音三昧。大云恒河沙等三昧。大云水健三昧。大云鹅王三昧。大云水行三昧。大云命三昧。大云狂王三昧。大云诳三昧。大云首楞严三昧。大云马王三昧。大云拍树三昧。大云无尽云三昧。大云一切等三昧。大云一切雨三昧。大云一切和合三昧。大云庵罗树果三昧。大云山埠三昧。大云坚鞕三昧。大云密行三昧。大云密实三昧。大云鹅王行三昧。大云不可思议三昧。大云入住神通王三昧。善男子。若有菩萨具足如是诸三昧门。则得菩萨多闻大海多闻宝藏。于阿耨多罗三藐三菩提心无疑碍。终不堕落于三恶道。不生边地得宿命智。造<a>生死</a>业乐于生死。常得值遇<a>佛法</a>僧宝。乃至梦中亦不舍离。得端正身人所爱身。无贪身无恶身大身种姓身。眷属和乐不可沮坏。不退不灭不堕不没。其所修行深心念慧。悉皆趣向阿耨多罗三藐三菩提。得惭愧力断除憍慢。勤修精进慈悲喜舍。空无相愿以熏其心。愿生<a>净土</a>即得往生。众邪异见所不能坏。<a>说法</a>次第句义不断。虽读外典心不贪着。终不愿求天身龙身夜叉乃至转轮王身。亦不造作生死行业。不求世间供养恭敬。护持<a>正法</a>魔不得便。见持法者深生恭敬。所得智慧犹如大海。不增不减如月盛满。除众闇冥如日如灯。不受烦恼犹如虚空。烦恼不染如华处水。住无所住如空无别。破散诸法如真金刚。持一切法犹如雪山。定知如来常不变易。其智清净如琉璃宝。得如来戒势力大海。其心慈哀怜愍众生。不动不转如帝释幢。坏诸恶法得上妙味。犹如美妙迦陀迦果。随顺世法无所违逆。善男子。是则名为初三昧门。善男子。若有成就具足如是四百三昧。当知是人善<a>护法</a>藏。尔时众中有一天子名曰净密。与万八千诸天子俱来至佛所。头面作礼合掌恭敬。雨天华香幢幡伎乐。以供养佛。右绕三匝。即说赞曰。</p>
<p style="text-align: left">
	　　如来不思议法僧亦复然</p>
<p style="text-align: left">
	　　我见三昧雨如世睹甘露</p>
<p style="text-align: left">
	　　大云初分陀罗尼健度第三</p>
<p style="text-align: left">
	　　尔时大云密藏菩萨白佛言。世尊。若有众生未入如是方等经者。当知是辈犹如盲聋此经中有三十六种不退智宝。无边心行意入陀罗尼门。即是一切诸法初门。唯愿如来。为是等故广宣分别。佛言。善哉善哉。善男子。谛听谛听善思念之。今当为汝分别解说。此经中有诸佛菩萨不退宝轮藏陀罗尼门。此经复有诸佛菩萨大云不退清净密水陀罗尼。复有诸佛菩萨大云不退秘密光明陀罗尼。复有诸佛菩萨大云不退大雨陀罗尼。复有诸佛菩萨大云不退流水陀罗尼。复有诸佛菩萨大云不退尽意陀罗尼。复有诸佛菩萨大云不退电光陀罗尼。复有诸佛菩萨大云不退凉电陀罗尼。复有诸佛菩萨大云不退净光陀罗尼。复有诸佛菩萨大云不退彗星意陀罗尼。复有诸佛菩萨大云不退密藏光意陀罗尼。复有诸佛菩萨大云不退大咒意陀罗尼。复有诸佛菩萨大云不退有德意陀罗尼。复有诸佛菩萨大云不退虚空藏王陀罗尼。复有诸佛菩萨大云不退大药王陀罗尼。复有诸佛菩萨大云不退大雨王陀罗尼。复有诸佛菩萨大云不退称意陀罗尼。复有诸佛菩萨大云不退抧罗娑山意陀罗尼。复有诸佛菩萨大云不退意行陀罗尼。复有诸佛菩萨大云不退上高王陀罗尼。复有诸佛菩萨大云不退潮王陀罗尼。复有诸佛菩萨大云不退鹅王目陀罗尼。复有诸佛菩萨大云不退大海智陀罗尼。复有诸佛菩萨大云不退甚深意王精进陀罗尼。复有诸佛菩萨大云不退雨种陀罗尼。复有诸佛菩萨大云不退地鬘陀罗尼。复有诸佛菩萨大云不退欢喜陀罗尼。复有诸佛菩萨大云不退世意陀罗尼。复有诸佛菩萨大云不退不动意陀罗尼。复有诸佛菩萨大云不退地陀罗尼。复有诸佛菩萨大云不退积聚陀罗尼。复有诸佛菩萨大云不退水光陀罗尼。复有诸佛菩萨大云不退无尽水藏陀罗尼。复有诸佛菩萨大云不退水性月光陀罗尼。复有诸佛菩萨大云不退水光体陀罗尼。复有诸佛菩萨大云不退不可思意大海王陀罗尼。善男子。是名三十六种不退智宝无边心行意入陀罗尼。尔时众中有一天女名曰宝鬘。上升虚空高七多罗树。雨种种华涂香末香幡盖伎乐以供养佛。说偈赞曰。</p>
<p style="text-align: left">
	　　如来大医王金刚身不坏</p>
<p style="text-align: left">
	　　意等慧<a>殊胜</a>戒净愍众生</p>
<p style="text-align: left">
	　　除断诸烦恼犹如日破闇</p>
<p style="text-align: left">
	　　今说陀罗尼如云降大雨</p>
<p style="text-align: left">
	　　大云初分密语健度第四</p>
<p style="text-align: left">
	　　尔时大云密藏菩萨言。世尊。一切众生无明所盲。唯愿如来。广开显示诸佛密语。然深智灯作大明导。佛言。善哉善哉。善男子。谛听谛听。善思念之。吾当为汝然大法灯。此经中有诸佛菩萨二十三种密语道迹。入不狂行大法方便解脱门。断我我所密语所入行解脱门。可畏色不可畏色下色密语所入解脱门。贪求不得密语所入解脱门。断界有界无界密语门。有无明无无明有无无明密语门。有贪无贪者断贪密语门。有爱无爱者断爱密语门。有系无系者断系密语门。有嗔无嗔者断嗔密语门。有闇无闇有光密语门。有钝无钝有利大利密语门。有破有析有坏密语门。有苦有乐无有受者密语门。有慈无慈 无愍 密语门。有施无受者有大施主密语门。有骂无受者断骂密语门。有净无净断一切净密语门。有等无等断一切等密语门。有放逸无放逸断放逸不放逸密语门。空不空非空非不空如来密语门。常无常非常非无常如来密语门。我无我非我非无我如来密语门。爱无爱非爱非无爱如来密语门。善男子。是名二十三种密语道迹。入不狂行大法方便解脱门。尔时众中有一天子名曰众爱。与无量天子。上升虚空高十七多罗树。雨诸华香幡盖伎乐以供养佛。说偈赞曰。</p>
<p style="text-align: left">
	　　如来深密语二乘所不解</p>
<p style="text-align: left">
	　　为众故宣说悉令得安乐</p>
<p style="text-align: left">
	　　大云初分<a>转生</a>有藏健度第五</p>
<p style="text-align: left">
	　　尔时大云密藏菩萨言。世尊。有十神通行入有生行藏微妙光王法门。唯愿如来。分别广说。佛言。善哉善哉。善男子。谛听谛听。善思念之。吾当为汝广宣分别。此经中有诸佛菩萨十有生乐王法门。复有有生求喜法门。复有有生虚渴法门。复有有生乐说法门。复有有生安法门。复有有生愿法门。复有有生称法门。复有有生体王法门。复有有生善王法门。复有有生无善不染行藏微妙法王法门。善男子。是名十神通行入有生行藏微妙光王法门。时大众中有一天女名曰爱光。以诸天华种种杂香幡盖伎乐以供养佛。而赞叹曰。</p>
<p style="text-align: left">
	　　我今稽首礼不生于诸有</p>
<p style="text-align: left">
	　　方便行诸趣普为一切众</p>
<p style="text-align: left">
	　　如来心<a>自在</a>是故其身常</p>
<p style="text-align: left">
	　　为众转生死如华无所染</p>
<p style="text-align: left">
	　　大云初分得转生死业烦恼健度第六</p>
<p style="text-align: left">
	　　尔时大云密藏菩萨言。世尊。有十生死烦恼业田。得心定愿藏法门。唯愿如来。广为众生分别解说。佛言。善哉善哉。善男子。谛听谛听。善思念之。吾当为汝开示解说。此经中有得生死烦恼田果实法门。复有生死田乐王法门。复有生死庄严住心法门。复有生死喜地法门。复有生死期地法门。复有生死正见法门。复有生死眴法门。复有生死衣法门。复有生死久住法门。复有生死光明法门。善男子。是名十生死烦恼业田。得心定愿藏法门。尔时众中有龙王名曰无毒。以诸杂香上妙诸花幡盖伎乐供养于佛。即说赞曰。</p>
<p style="text-align: left">
	　　为诸众生故显示生死义</p>
<p style="text-align: left">
	　　佛无烦恼业为众故处之</p>
<p style="text-align: left">
	　　大云初分智狂入健度第七</p>
<p style="text-align: left">
	　　尔时大云密藏菩萨言。世尊。有十种智狂不可思议神通王所入法门。唯愿如来。广开分别。佛言。善哉善哉。善男子。谛听谛听。善思念之。吾当为汝分别解说。此经中有得大安隐法门。无胜胜神通王法门。无称称光所入法门。无量量光所入法门。菩提时法门。期光法门。高梯法门。宽腹法门。持一切众生法门。现在光法门。善男子。是名十种智狂不可思议神通王所入法门。于是众中有一天女名曰善鬘。以种种杂华上妙诸香幡盖伎乐以供养佛。即说赞曰。</p>
<p style="text-align: left">
	　　佛心难思议智身亦复然</p>
<p style="text-align: left">
	　　为化众生故广开此法门</p>
<p style="text-align: left">
	　　大云初分解脱转福德藏法门健度第八</p>
<p style="text-align: left">
	　　尔时大云密藏菩萨言。世尊。有十智甚深入无畏行法王法门。唯愿如来。广分别说。佛言。善哉善哉。善男子。谛听谛听。善思念之。吾当为汝分别解说。有解脱一切恶法法门。虚空藏法门。甚深安入法门。细针法门。海不动法门。智灯法门。身口法门。断入一切烦恼法门。坚意入法门。净意无碍法门。善男子。是名十智甚深入无畏行法王法门。时大众中有一天女名金光明。以种种杂华上妙诸香幡盖伎乐以供养佛。即说赞曰。</p>
<p style="text-align: left">
	　　如来金色身智宝为璎珞</p>
<p style="text-align: left">
	　　善法之宝聚犹须弥草木</p>
<p style="text-align: left">
	　　大云初分解脱有德转藏健度第九</p>
<p style="text-align: left">
	　　尔时大云密藏菩萨言。世尊。有十种大云见流不可思议功德宝藏法门。唯愿如来。分别解说。佛言。善哉善哉。善男子。谛听谛听。善思念之。吾当为汝分别演说。有乐慈藏法门。乐悲藏法门。乐喜藏法门。乐舍藏法门。宝水流藏法门。大海行法门。如来所说法流法门。时入藏法门。想意宝藏入法门。一切大法聚法门。善男子。是名十种大云见流不可思议功德宝藏法门。时大众中有一天子名智爱乐。以种种杂华上妙诸香幡盖伎乐以供养佛。即说赞曰。</p>
<p style="text-align: left">
	　　如来无生灭佛法难测量</p>
<p style="text-align: left">
	　　众生无明覆广演于法界</p>
<p style="text-align: left">
	　　大云初分转功<a>德行</a>健度第十</p>
<p style="text-align: left">
	　　尔时大云密藏菩萨言。世尊。有十种雨流不可思议功德藏法门。唯愿如来。分别解说。佛言。善哉善哉。善男子。谛听谛听。善思念之。吾当为汝广宣分别。善男子。有雨网法门。有宝王法门。有雨大海王法门。有雨尘法门。有雨断毒法门。有雨满安乐法门。有雨体法门。有雨种种正见法门。有雨功德法门。有雨凉药法门。善男子。是名十种雨流不可思议功德藏法门。时大众中有一天子名虚空雷。持诸华香幡盖伎乐以供养佛。即说赞曰。</p>
<p style="text-align: left">
	　　诸佛如来说上妙微密藏</p>
<p style="text-align: left">
	　　能令一切众永度烦恼流</p>
<p style="text-align: left">
	　　断灭生死苦一切永无余</p>
<p style="text-align: left">
	　　深自<a>觉悟</a>得<a>涅槃</a>常乐俱</p>
<p style="text-align: left">
	　　如来天中天成就无量德</p>
<p style="text-align: left">
	　　今说大云经为众发道心</p>
<p style="text-align: left">
	　　大云初分云虚空生健度第十一</p>
<p style="text-align: left">
	　　尔时大云密藏菩萨言。世尊。有十种大云得虚空定法门。唯愿如来。善分别说。佛言。善哉善哉。善男子。谛听谛听。善思念之。吾当为汝分别解说。有善法王法门。见性法门。智无胜王法门。无憍慢法门。无尽意法门。不可思议法门。无碍法门。甚深法门。质直法门。虚空相法门。善男子。是名十种法门。时大众中有一天女名妙族姓。持诸香华幡盖伎乐以供养佛。即说赞曰。</p>
<p style="text-align: left">
	　　如来深密藏众生所不解</p>
<p style="text-align: left">
	　　唯愿为一切分别令浅易</p>
<p style="text-align: left">
	　　大云初分电光转健度第十二</p>
<p style="text-align: left">
	　　尔时大云密藏菩萨言。世尊。有十种大云电光法门。唯愿如来。广分别说。佛言。善哉善哉。善男子谛听谛听。善思念之。吾当为汝分别解说。有六通法门。功德法门。宝光法门。虚空精进法门。藏法门。戒调法门。功德藏法门。断疑法门。琉璃意法门。清净法门。功德甚深大海法门。坏一切结法门。金垢法门。(梵本长三)善男子。是名十法门。时大众中有一天女名曰善喜。持诸花香幡盖伎乐以供养佛而赞叹曰。</p>
<p style="text-align: left">
	　　如来大医王无身方便身</p>
<p style="text-align: left">
	　　无碍如虚空广说大云经</p>
<p style="text-align: left">
	　　大云初分电转健度第十三</p>
<p style="text-align: left">
	　　尔时大云密藏菩萨言。世尊。有十种宝电行法门。唯愿如来。广开分别。佛言。善哉善哉。善男子。谛听谛听。善思念之。吾当为汝分别解说。有电光宝王法门。利智慧法门。智慧能坏法门。初智法门。智海法门。法疑法门。吉祥法门。法鼓法门。须弥山法门。能坏闇法门。风等行法门(梵本长一)善男子。是名十法门。尔时众中有一天女名恒河神。持诸香华幡盖伎乐以供养佛。而赞叹曰。</p>
<p style="text-align: left">
	　　无畏无我心无贪愍众生</p>
<p style="text-align: left">
	　　以大方便故而为一切世</p>
<p style="text-align: left">
	　　如来功德力故令我得知</p>
<p style="text-align: left">
	　　无上无边身不可得思议</p>
<p style="text-align: left">
	　　我闻是经已永断诸烦恼</p>
<p style="text-align: left">
	　　大云初分神通健度第十四</p>
<p style="text-align: left">
	　　尔时大云密藏菩萨言。世尊。有十种大云电光幻法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。善男子。有调幻法门。调藏法门。乐法法门。求法法门。烧结法门。生一切法法门。断诸诤讼法门。能消烦恼法门。上高法门。念无尽法门。度一切众生法门。(梵本长一)善男子。是名十法门。时大众中有一天女名曰大喜。持诸华香幡盖伎乐以供养佛。以偈赞曰。</p>
<p style="text-align: left">
	　　如来大神通其身无动转</p>
<p style="text-align: left">
	　　为众断生死故说大云经</p>
<p style="text-align: left">
	　　大云初分宝雹健度第十五</p>
<p style="text-align: left">
	　　尔时大云密藏菩萨言。世尊。有十种大神通法门。惟愿如来。分别解说。佛言。善哉善哉。善男子。谛听谛听。善思念之。今当为汝分别解说。善男子。有宝雹法门。雹等法门。雹庄严王法门。雹灯法门。雹药法门。雹同法门。雹无尽意法门。雹上上法门。雹上容法门。雹甚深法门。善男子。是名十种法门。尔时众中有一天女名曰严饰自喜。持诸香华幡盖伎乐以供养佛。即说赞曰。</p>
<p style="text-align: left">
	　　世尊大雹王天中天满雨</p>
<p style="text-align: left">
	　　知诸烦恼业而能永断之</p>
<p style="text-align: left">
	　　凡夫结无边轮转受生死</p>
<p style="text-align: left">
	　　菩萨无烦恼故不至诸趣</p>
<p style="text-align: left">
	　　大云初分金刚智健度第十六</p>
<p style="text-align: left">
	　　尔时大云密藏菩萨言。世尊。有十智金刚行入智法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有神通宝聚法门。喜王法门。神通平等法门。白鹅声法门。虚空无碍法门。药王法门。法幢法门。甚深大海法门。不动法门。无边光法门。不可思议法门。无量劫法门。(梵本长二)善男子。是名十法门。时大众中有一天女名深智爱。持诸香华幡盖伎乐以供养佛。即说赞曰。</p>
<p style="text-align: left">
	　　如来无上王无生亦无灭</p>
<p style="text-align: left">
	　　为诸众生故示现于生灭</p>
<p style="text-align: left">
	　　真实常不变为众说无我</p>
<p style="text-align: left">
	　　其身如金刚不可得沮坏</p>
<p style="text-align: left">
	　　大云初分无尽健度第十七</p>
<p style="text-align: left">
	　　尔时大云密藏菩萨言。世尊。有十无尽意入神通法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有甘露意入法门。安宝法门。乐法门。喜法门。甚深精进法门。意行法门。无尽乐法门。常喜乐法门。善男子。是名十法门(梵本少二)尔时众中有一天女名大宝轮。持诸香华幡盖伎乐以供养佛。即说赞曰。</p>
<p style="text-align: left">
	　　如来无贫富其身无触碍</p>
<p style="text-align: left">
	　　怜愍一切故乐说大乘经</p>
<p style="text-align: left">
	　　大云初分正行健度第十八</p>
<p style="text-align: left">
	　　尔时大云密藏菩萨言。世尊。有十正道法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别宣说。有深广行法门。健行法门。现力法门。健胜法门。一切<a>天人</a>法门。入一切时法门。不染一切时法门。一切道喜法门。断一切恶道法门。大海常潮法门。大海神通法门(梵本长一)善男子。是名十法门。尔时众中有一天女名曰善得。持诸香华幡盖伎乐以供养佛。即说赞曰。</p>
<p style="text-align: left">
	　　如来无上尊修集于正道</p>
<p style="text-align: left">
	　　虽成坚固藏其心初无吝</p>
<p style="text-align: left">
	　　慈愍于众生及为我等故</p>
<p style="text-align: left">
	　　今于此宝座宣说如是经</p>
<p style="text-align: left">
	　　大云初分师子吼健度第十九</p>
<p style="text-align: left">
	　　尔时大云密藏菩萨言。世尊。有十种甚深师子吼行法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有一切味吼法门。一切味喜法门。时神通王法门。莲华法门。喜地法门。大喜地法门。四威仪法门。圣行法门。净法门。一切法体法门。善男子。是名十法门。时大众中有一天女名微妙声。持诸香华幡盖伎乐以供养佛。而说赞曰。</p>
<p style="text-align: left">
	　　无上智微妙犹如大海水</p>
<p style="text-align: left">
	　　其力难思议故能师子吼</p>
<p style="text-align: left">
	　　为诸众生故生于怜愍心</p>
<p style="text-align: left">
	　　今说方等经其意无所畏</p>
<p style="text-align: left">
	　　大云初分师子吼神通健度第二十</p>
<p style="text-align: left">
	　　尔时大云密藏菩萨言。世尊。有十师子吼神通法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有光法门。法蜂法门。法鼓法门。法宝法门。法藏法门。法力法门。法动法门。三匝法门。大地法门。难近法门。一切缨络法门(梵本长一)善男子。是名十法门。时大众中有一天子名师子吼。持诸香华幡盖伎乐以供养佛。而说赞曰。</p>
<p style="text-align: left">
	　　如来无因喻无胜无有边</p>
<p style="text-align: left">
	　　为诸众生故方便师子吼</p>
<p style="text-align: left">
	　　大云初分善方便健度第二十一</p>
<p style="text-align: left">
	　　尔时大云密藏菩萨言。世尊。有十入世间方便法门。惟愿如来。广分别说。佛言。善哉善哉。善男子。谛听谛听。善思念之。吾当为汝分别解说。有生王入法门。毕竟多方便入法门。<a>信心</a>入法门。师子神通法门。世界非世界法门。时一入法门善不善法门。能调恶人法门。有德王入法门。得一切恭敬法门。下业行法门(梵本长一)善男子。是名十法门。是时众中有一天子名婆罗呵迦。持诸华香幡盖伎乐以供养佛。而说赞曰。</p>
<p style="text-align: left">
	　　如来方便入涅槃其身不动亦不灭</p>
<p style="text-align: left">
	　　所入<a>禅定</a>难思议众生不解谓永灭</p>
<p style="text-align: left">
	　　大云初分神通健度第二十二</p>
<p style="text-align: left">
	　　尔时大云密藏菩萨言。世尊。有十神通宝藏入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有法周罗法门。大神通法门。宝香藏法门。师子吼入聚法门。破<a>法相</a>法门。栴檀凉法门。无相法门。无语法门。莲华法门。称法门。善男子。是名十法门。是时众中有一天子名增长有德。持诸华香幡盖伎乐以供养佛。即说赞曰。</p>
<p style="text-align: left">
	　　三千大千界佛于法自在</p>
<p style="text-align: left">
	　　法身不可见为众现相好</p>
<p style="text-align: left">
	　　大云初分金翅鸟健度第二十三</p>
<p style="text-align: left">
	　　尔时大云密藏菩萨言。世尊。有十金翅鸟神通所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣示。有能坏婆修吉龙王力神通王法门。自在力入法门。喜入法门。开勇入法门。大海时入法门。能坏大山法门。能坏风力法门。长见法门。能坏一切毒法门。得宝嘴法门。善男子。是名十法门。是时众中有一天子名深净行。持诸华香幡盖伎乐以供养佛。即说赞曰。</p>
<p style="text-align: left">
	　　如来大法王慧眼喻千日</p>
<p style="text-align: left">
	　　定根金刚手能坏诸烦恼</p>
<p style="text-align: left">
	　　大云初分大舍健度第二十四</p>
<p style="text-align: left">
	　　尔时大云密藏菩萨言。世尊。有十大舍时微妙神通王法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有无碍力甚深法门。戒住法门。戒广王法门。戒界王法门。宝乳流法门。功德流微妙法门。慈力流法门。忍辱流法门。喜力流法门。舍力流法门。善男子。是名十法门。是时众中有一天子名宝贵德。持诸花香幡幢伎乐以供养佛。即说赞曰。</p>
<p style="text-align: left">
	　　<a>礼佛</a>无量力常住不坏身</p>
<p style="text-align: left">
	　　为诸众生故说种种法界</p>
<p style="text-align: left">
	　　大云初分无畏健度第二十五</p>
<p style="text-align: left">
	　　尔时大云密藏菩萨言。世尊。有十无所畏大力神通所入法门。惟愿如来。分别解。说佛言。善哉善哉。善男子。谛听谛听。善思念之。吾当为汝分别解说。有无所畏力神通法门。不悕乐根法门。宝聚法门。十有德法门。净浣法门。净光行法门。净宝光法门。喜入法门。净等法门。电光法门。善男子。是名十法门。是时众中有一天子名宝彗星。持诸华香幡盖伎乐以供养佛。即说赞曰。</p>
<p style="text-align: left">
	　　如来秘密藏甚深如大海</p>
<p style="text-align: left">
	　　为诸众生故净行于法界</p>
<p style="text-align: left">
	　　大云初分入行健度第二十六</p>
<p style="text-align: left">
	　　尔时大云密藏菩萨言。世尊。有十入行法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有入藏法门。正行法门。正实法门。吉称法。门。称法门。常喜法门。日须法门。悲力法门。忍辱法门。常净法门。善男子。是名十法门。是时众中有一天子名宝正光。持诸华香幡盖伎乐以供养佛。即说偈赞曰。</p>
<p style="text-align: left">
	　　如来智慧海甚深难可测</p>
<p style="text-align: left">
	　　普为众生故今说大云经</p>
<p style="text-align: left">
	　　大云初分至心健度第二十七</p>
<p style="text-align: left">
	　　尔时大云密藏菩萨言。世尊。有十种至心所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有住善界法门。大海智法门。智潮法门。神通行法门。虚空神通法门。无热法门。初成法门。随行法门。施喜法门。善至心法门。善男子。是名十法门。是时众中有一天子名波头摩智。持诸华香幡盖伎乐以供养佛。即说赞曰。</p>
<p style="text-align: left">
	　　如来无见顶无胜无有上</p>
<p style="text-align: left">
	　　今放大光明广为诸众生</p>
<p style="text-align: left">
	　　大云初分勇力健度第二十八</p>
<p style="text-align: left">
	　　尔时大云密藏菩萨言。世尊。有十勇王大力微妙法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣说。有健胜田行法门。首楞严法门。勇健神通法门。健力法门。健归法门。众生具足法门。智坚健行法门。坏懒堕法门。广力法门。健调光法门。健意法门(梵本长一)善男子。是名十法门。是时众中有一天子名曰勇武。持诸花香幡幢伎乐以供养佛。即说赞曰。</p>
<p style="text-align: left">
	　　眷属不可坏犹如金刚宝</p>
<p style="text-align: left">
	　　摧伏魔官属为众说是经</p>
<p style="text-align: left">
	　　大云初分善健度第二十九</p>
<p style="text-align: left">
	　　尔时大云密藏菩萨言。世尊。有十种善行大神通王所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别说之。有善宝调法门。善聚法门。善堂法门。善行法门。善意法门。善德法门。善净法门。善调光法门。一切善行璎珞法门。(梵本少一)善男子。是名十法门。是时众中有一天女名曰善护。持诸香华幡盖伎乐以供养佛。即说赞曰。</p>
<p style="text-align: left">
	　　成就于善相安坐善妙床</p>
<p style="text-align: left">
	　　广为诸众生敷演无上法</p>
<p style="text-align: left">
	　　大云初分神通健度第三十</p>
<p style="text-align: left">
	　　尔时大云密藏菩萨言。世尊。有十三神通藏得开示法门。惟愿如来分别解说。佛言。善哉善哉。善男子。谛听谛听。善思念之。吾当为汝分别宣示。有乐神通窟法门。喜神通窟法门。大喜神通窟法门。行神通窟法门。师子神通窟法门。等神通窟法门。示神通窟法门。悲神通窟法门。舍神通窟法门(梵本少四)善男子。是名十三法门。是时众中有一天女名大海意。持诸华香幡盖伎乐以供养佛。即说赞曰。</p>
<p style="text-align: left">
	　　菩提树常住<a>弟子</a>乐依止</p>
<p style="text-align: left">
	　　安根不动摇故得生定牙</p>
<p style="text-align: left">
	　　获果常不变是故稽首礼</p>
<p style="text-align: left">
	　　大云初分智健度第三十一</p>
<p style="text-align: left">
	　　尔时大云密藏菩萨言。世尊。有十智初行法门。惟愿如来。分别说之。佛言。善哉善哉。善男子。谛听谛听。善思念之。吾当为汝分别解说。有法增长法门。喜食法门。无尽意法门。贪神通法门。施舟法门。不乐世间法门。庄严地法门。庄严界法门。乐调法门。住时法门。善男子。是名十法门。是时众中有一天女名须曼那华。持诸华香幡盖伎乐以供养佛。即说赞曰。</p>
<p style="text-align: left">
	　　如来戒无上智慧无上上</p>
<p style="text-align: left">
	　　怜愍众生故广说大云经</p>
<p style="text-align: left">
	　　大云初分智宝藏健度第三十二</p>
<p style="text-align: left">
	　　尔时大云密藏菩萨言。世尊。有十智宝藏法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别宣示。有善持宝藏法门。法持法门。恭敬法门。心持法门。调王法门。正精进法门大海宝藏法门。乐吉法门。智果法门。大吉法门。成就功德法门。端正法门。持戒精进法门(梵本长三)善男子。是名十法门。是时众中有一天女字连华鬘。持诸华香幡盖伎乐以供养佛。即说赞曰。</p>
<p style="text-align: left">
	　　如来大智海我今至心礼</p>
<p style="text-align: left">
	　　深定秘密藏大悲故宣说</p>
<p style="text-align: left">
	　　如来既自获常乐我净等</p>
<p style="text-align: left">
	　　亦复令众生同己之所得</p>
<p style="text-align: left">
	　　大云初分施健度第三十三</p>
<p style="text-align: left">
	　　尔时大云密藏菩萨言。世尊。有十正知微妙宝藏法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有宝藏法门。净藏法门。净乐法门。施乐法门。施目法门。深藏法门。深法庄严法门。正见法门。愍一切众生法门(梵本少一)善男子。是名十法门。是时众中有一天女字法宝乐。持诸花香幡盖伎乐以供养佛。即说赞曰。</p>
<p style="text-align: left">
	　　如来大施主庄严大施聚</p>
<p style="text-align: left">
	　　施一切众生不观田非田</p>
<p style="text-align: left">
	　　大云初分<a>福田</a>健度第三十四</p>
<p style="text-align: left">
	　　尔时大云密藏菩萨言。世尊。有十种福田种子法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有宝行胜法门。宝流雨法门。宝行聚法门。宝功德聚法门。宝正意法门。宝目法门宝意法门。宝光法门。宝灯法门。宝电法门。无尽意法门。宝住法门。一切宝田法门。(梵本长三)善男子。是名十法门。是时众中有一天子名曰宝雨。持诸香华幡盖伎乐以供养佛。即说赞曰。</p>
<p style="text-align: left">
	　　诸佛等正觉是世之福田</p>
<p style="text-align: left">
	　　大慈悲怜愍一切诸众生</p>
<p style="text-align: left">
	　　能了田非田故名阿梨呵</p>
<p style="text-align: left">
	　　大云初分正法健度第三十五</p>
<p style="text-align: left">
	　　尔时大云密藏菩萨言。世尊。有十种真实神通安乐乐王所入法门。惟愿如来。分别解说。佛言。善哉善哉。善男子。谛听谛听。善思念之。吾当为汝分别解说。有不动法门。住貌法门。不动乐法门。深住法门。不可思议聚法门。不可思议聚解脱法门。乐意法门。不可思议住法门。如来智印法门。一切大海无尽意法门。善男子。是名十法门。是时众中有一天子名曰大光。持诸香华幡盖伎乐以供养佛。即说赞曰。</p>
<p style="text-align: left">
	　　诸佛婆伽婆所说微妙法</p>
<p style="text-align: left">
	　　所为诸众生悉皆难思议</p>
		

	
	

		</div></div><hr><script charset='utf-8' src='../../js/footer.js'></script></body></html>