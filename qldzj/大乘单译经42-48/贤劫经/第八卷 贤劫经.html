<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 贤劫经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 贤劫经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第八卷 贤劫经</strong></p>
<p style="text-align: left">
	　　千佛名号品第二十</p>
<p style="text-align: left">
	　　喜王<a>菩萨</a>复白佛言。唯然<a>世尊</a>。今此会中宁有大士得此定意者乎。入斯八千四百诸度无极耶。及八万四千度无极法。入八万四千诸三昧门乎。</p>
<p style="text-align: left">
	　　佛告喜王菩萨。今此会中有菩萨大士。得此定意诸度无极。复得入斯八万四千诸三昧门。不但此诸开士。及当来学斯贤劫中成最正觉一千如来是也。除四如来也。前逮无上正真为最正觉者也。亦逮是三昧。喜王菩萨复白佛言。善哉世尊。唯以加哀。当宣此诸菩萨名字姓号。多所哀念多所安隐。愍伤诸天及十方人。护于正典当令道法而得久存。为将来学诸菩萨施。显示光明行无上正真之道而因成就。佛告喜王菩萨。谛听谛听善思念之。当为汝说千佛名号。喜王菩萨与诸大众受教而听。尔时世尊便叹咏说诸佛名字。</p>
<p style="text-align: left">
	　　善思议诸佛音唯念安</p>
<p style="text-align: left">
	　　离垢称大名闻明珠髻</p>
<p style="text-align: left">
	　　坚师子独游步舍所念</p>
<p style="text-align: left">
	　　及智积意善住无极像</p>
<p style="text-align: left">
	　　无量觉言妙颜慧光曜</p>
<p style="text-align: left">
	　　消强意能拥护至诚英</p>
<p style="text-align: left">
	　　莲华界众诸安圣慧业</p>
<p style="text-align: left">
	　　将功勋无思议净梵施</p>
<p style="text-align: left">
	　　宝事业处天华善思惟</p>
<p style="text-align: left">
	　　无限法名闻音以办积</p>
<p style="text-align: left">
	　　<a>自在</a>门十种力有十力</p>
<p style="text-align: left">
	　　大圣德无所越游寂然</p>
<p style="text-align: left">
	　　在于彼无数天须弥光</p>
<p style="text-align: left">
	　　极重藏因越度而独步</p>
<p style="text-align: left">
	　　威神胜大部界以止护</p>
<p style="text-align: left">
	　　将<a>三界</a>有功勋宣名称</p>
<p style="text-align: left">
	　　日光明师子英时节王</p>
<p style="text-align: left">
	　　师子藏示现有光远照</p>
<p style="text-align: left">
	　　止师子有所施莫能胜</p>
<p style="text-align: left">
	　　为最幢喜悦称坚精进</p>
<p style="text-align: left">
	　　无损减有名称无恐怖</p>
<p style="text-align: left">
	　　无著天大灯明世光曜</p>
<p style="text-align: left">
	　　微妙音执功勋除闇冥</p>
<p style="text-align: left">
	　　无等伦</p>
<p style="text-align: left">
	　　佛告喜王菩萨。当叹颂斯诸菩萨。等于贤劫中当成佛者。所有名号。</p>
<p style="text-align: left">
	　　拘留孙含牟尼其迦葉</p>
<p style="text-align: left">
	　　释迦文慈氏佛师子焰</p>
<p style="text-align: left">
	　　柔仁佛及妙华善星宿</p>
<p style="text-align: left">
	　　及导师大丰多大力佛</p>
<p style="text-align: left">
	　　星宿王其药氏寂然英</p>
<p style="text-align: left">
	　　大光明牟尼佛等过品</p>
<p style="text-align: left">
	　　具足品等二事而照明</p>
<p style="text-align: left">
	　　日藏佛月光曜善明佛</p>
<p style="text-align: left">
	　　无忧佛摠含曜照执华</p>
<p style="text-align: left">
	　　功勋光因现义定光施</p>
<p style="text-align: left">
	　　兴盛佛好导师顶光明</p>
<p style="text-align: left">
	　　威神首难胜氏德幢佛</p>
<p style="text-align: left">
	　　静闲居<a>梵音</a>响顺次坚</p>
<p style="text-align: left">
	　　无本氏造光佛大山氏</p>
<p style="text-align: left">
	　　智金刚亿<a>无畏</a>宝莲华</p>
<p style="text-align: left">
	　　力人将华光氏以弃爱</p>
<p style="text-align: left">
	　　大威佛梵氏佛无量佛</p>
<p style="text-align: left">
	　　龙施佛龙施进坚固步</p>
<p style="text-align: left">
	　　无虚见施精佛解缚佛</p>
<p style="text-align: left">
	　　不退没师子幢迦法胜</p>
<p style="text-align: left">
	　　喜王佛号妙御受名称</p>
<p style="text-align: left">
	　　德丰多众香手离垢光</p>
<p style="text-align: left">
	　　师子颊号宝称灭除秽</p>
<p style="text-align: left">
	　　无量佛号总持雄人月</p>
<p style="text-align: left">
	　　善见佛逮严佛明珠光</p>
<p style="text-align: left">
	　　山顶英号<a>法事</a>了义理</p>
<p style="text-align: left">
	　　情性调宝品佛念胜根</p>
<p style="text-align: left">
	　　乐欲度住立觉了别党</p>
<p style="text-align: left">
	　　超越尊首最佛雨音声</p>
<p style="text-align: left">
	　　善思惟有善意离垢称</p>
<p style="text-align: left">
	　　大名闻明珠净坚师子</p>
<p style="text-align: left">
	　　住长树舍思惟智慧顶</p>
<p style="text-align: left">
	　　善住立有志意无量意</p>
<p style="text-align: left">
	　　妙颜色圣慧光誓坚固</p>
<p style="text-align: left">
	　　吉祥善有妙英人莲华</p>
<p style="text-align: left">
	　　所在安慧造佛功勋布</p>
<p style="text-align: left">
	　　光晖佛梵天施宝事佛</p>
<p style="text-align: left">
	　　妙好华天神锭善思义</p>
<p style="text-align: left">
	　　治自在名闻意积辩才</p>
<p style="text-align: left">
	　　金刚幢光曜炎第十佛</p>
<p style="text-align: left">
	　　诸佛号各如是无越乐</p>
<p style="text-align: left">
	　　游寂静有势王闲天佛</p>
<p style="text-align: left">
	　　山幢佛炎重圣光亦然</p>
<p style="text-align: left">
	　　宝藏佛不乐越胜大界</p>
<p style="text-align: left">
	　　三世护号德称月炎光</p>
<p style="text-align: left">
	　　晃明照临以时行首藏</p>
<p style="text-align: left">
	　　所奉行而示现焰照佛</p>
<p style="text-align: left">
	　　光明尊紫金山师子施</p>
<p style="text-align: left">
	　　莫能幢人中王光炎称</p>
<p style="text-align: left">
	　　坚精进无损称离于畏</p>
<p style="text-align: left">
	　　无著天大灯明<a>饶益</a>世</p>
<p style="text-align: left">
	　　微美香特德尊损于冥</p>
<p style="text-align: left">
	　　第等伦得自在师子誓</p>
<p style="text-align: left">
	　　名宝称消灭秽执<a>甘露</a></p>
<p style="text-align: left">
	　　意中月日无畏以庄严</p>
<p style="text-align: left">
	　　意珠光首英项造法本</p>
<p style="text-align: left">
	　　第一义决众理施所愿</p>
<p style="text-align: left">
	　　宝品身重根劫欲济度</p>
<p style="text-align: left">
	　　乐意住分别部师子音</p>
<p style="text-align: left">
	　　号戏乐柔男子清和佛</p>
<p style="text-align: left">
	　　龙光佛华山氏龙忻豫</p>
<p style="text-align: left">
	　　香甚豪名称佛势大天</p>
<p style="text-align: left">
	　　功勋鬘饶益龙严饰目</p>
<p style="text-align: left">
	　　善行道至成佛愍伤氏</p>
<p style="text-align: left">
	　　了慧佛无量氏显明佛</p>
<p style="text-align: left">
	　　号至诚日光曜以决意</p>
<p style="text-align: left">
	　　无限佛颜貌像照明佛</p>
<p style="text-align: left">
	　　宝英氏决狐疑师子顾</p>
<p style="text-align: left">
	　　至安隐号柔[歹*(蕮-臼+曰)]善胁佛</p>
<p style="text-align: left">
	　　不虚觉妙华英帝石根</p>
<p style="text-align: left">
	　　号大威造作现无量佛</p>
<p style="text-align: left">
	　　名称宝天随氏解义矣</p>
<p style="text-align: left">
	　　具足意称高藏无忧佛</p>
<p style="text-align: left">
	　　离垢氏梵天佛总持豪</p>
<p style="text-align: left">
	　　目华佛离行体号法光</p>
<p style="text-align: left">
	　　无毁现德喜悦三界奉</p>
<p style="text-align: left">
	　　名开叶宝光氏宝英佛</p>
<p style="text-align: left">
	　　上名闻造光佛无量威</p>
<p style="text-align: left">
	　　以随时师子身明意佛</p>
<p style="text-align: left">
	　　难胜氏功德体名称英</p>
<p style="text-align: left">
	　　得力势游无限离垢月</p>
<p style="text-align: left">
	　　普现义勇猛佛功福富</p>
<p style="text-align: left">
	　　月灯光至德曜意离垢</p>
<p style="text-align: left">
	　　善寂然号善天永舍垢</p>
<p style="text-align: left">
	　　以无胜执殊供无量氏</p>
<p style="text-align: left">
	　　最好曜无卑藏无所住</p>
<p style="text-align: left">
	　　以复觉日尊重俗之光</p>
<p style="text-align: left">
	　　日善佛福丰饶兴威氏</p>
<p style="text-align: left">
	　　号无量意吉祥行帝王</p>
<p style="text-align: left">
	　　消罢劳施无热施名闻</p>
<p style="text-align: left">
	　　施兴华施齐士金刚佛</p>
<p style="text-align: left">
	　　将大施号意寂顺香手</p>
<p style="text-align: left">
	　　钩锁氏号善施无所卑</p>
<p style="text-align: left">
	　　廉恪佛月晃昱炎英佛</p>
<p style="text-align: left">
	　　大吉祥寂然慧号吉义</p>
<p style="text-align: left">
	　　甚山顶甚调良莲华氏</p>
<p style="text-align: left">
	　　无著称游圣慧离于冥</p>
<p style="text-align: left">
	　　充满佛所在安郡无损</p>
<p style="text-align: left">
	　　名称天勤<a>现行</a>月氏佛</p>
<p style="text-align: left">
	　　多功勋宝月佛师子幢</p>
<p style="text-align: left">
	　　乐于慧无所损号不戏</p>
<p style="text-align: left">
	　　乐功德无著佛名闻氏</p>
<p style="text-align: left">
	　　莲华叶办大藏称明珠</p>
<p style="text-align: left">
	　　号金刚无量寿净明珠</p>
<p style="text-align: left">
	　　大根本超众恶名称月</p>
<p style="text-align: left">
	　　忻喜光无所犯宝意月</p>
<p style="text-align: left">
	　　号寂然明王施妙道御</p>
<p style="text-align: left">
	　　犹自在宝结佛以离畏</p>
<p style="text-align: left">
	　　宝藏佛若干月离垢称</p>
<p style="text-align: left">
	　　号寂灭天恭敬闲净天</p>
<p style="text-align: left">
	　　善威佛宝爱敬宝品佛</p>
<p style="text-align: left">
	　　宝游步师子党胜不净</p>
<p style="text-align: left">
	　　善意<a>佛光</a>照世宝威神</p>
<p style="text-align: left">
	　　离乐氏号忆智好清净</p>
<p style="text-align: left">
	　　化外业以香手意炎佛</p>
<p style="text-align: left">
	　　山幢幡善妙意坚固灯</p>
<p style="text-align: left">
	　　威神强号珠铠人坚佛</p>
<p style="text-align: left">
	　　安住月号梵音师子月</p>
<p style="text-align: left">
	　　威神首号善生莫能胜</p>
<p style="text-align: left">
	　　月氏佛慈众诸日大趣</p>
<p style="text-align: left">
	　　山光晖至德顶大名闻</p>
<p style="text-align: left">
	　　号法称施光佛炎曜施</p>
<p style="text-align: left">
	　　作至诚修命业以善时</p>
<p style="text-align: left">
	　　善甚重决了意志念行</p>
<p style="text-align: left">
	　　明珠香胜忻喜师子光</p>
<p style="text-align: left">
	　　号照明上名闻善山氏</p>
<p style="text-align: left">
	　　晃昱珠号光势势无卑</p>
<p style="text-align: left">
	　　勤修焰明珠月在世尊</p>
<p style="text-align: left">
	　　吉祥手宝忻乐闲静明</p>
<p style="text-align: left">
	　　好寂道光严哀所到寂</p>
<p style="text-align: left">
	　　世善乐号无忧顺十所</p>
<p style="text-align: left">
	　　忻乐力势力首势威王</p>
<p style="text-align: left">
	　　大势至功勋藏言至诚</p>
<p style="text-align: left">
	　　上安隐炎明佛大光氏</p>
<p style="text-align: left">
	　　德光明号宝首光演香</p>
<p style="text-align: left">
	　　造灯明吉像手善华叶</p>
<p style="text-align: left">
	　　珍宝佛江海氏执持地</p>
<p style="text-align: left">
	　　意义理意清彻功德轮</p>
<p style="text-align: left">
	　　宝舍宅行至义于世月</p>
<p style="text-align: left">
	　　音柔和梵英心面威重</p>
<p style="text-align: left">
	　　意吉利坚固施号福光</p>
<p style="text-align: left">
	　　大威曜宝氏佛号名闻</p>
<p style="text-align: left">
	　　至重愿无量称光不虚</p>
<p style="text-align: left">
	　　消天嫉胜根元众金刚</p>
<p style="text-align: left">
	　　英善品妙华群意证明</p>
<p style="text-align: left">
	　　无清行善思称以照曜</p>
<p style="text-align: left">
	　　神祇品寂功勋超越义</p>
<p style="text-align: left">
	　　住无畏建立慈至要藏</p>
<p style="text-align: left">
	　　明珠行威<a>解脱</a>善光明</p>
<p style="text-align: left">
	　　至味佛善度脱等威神</p>
<p style="text-align: left">
	　　圣慧胜梵以生至诚音</p>
<p style="text-align: left">
	　　善觉佛势力施师子步</p>
<p style="text-align: left">
	　　号华英慧事业慧与华</p>
<p style="text-align: left">
	　　功德藏布名闻除卑贱</p>
<p style="text-align: left">
	　　无恐怖意光明于斯梵</p>
<p style="text-align: left">
	　　自望天爱事业真诚天</p>
<p style="text-align: left">
	　　明珠藏功德室积圣慧</p>
<p style="text-align: left">
	　　莫能喻喜悦喜坚固愿</p>
<p style="text-align: left">
	　　所施天梵柔仁意所趣</p>
<p style="text-align: left">
	　　得消恶火赫焰大威神</p>
<p style="text-align: left">
	　　思夷华鸣吼佛善计数</p>
<p style="text-align: left">
	　　根无忆大爱敬善安意</p>
<p style="text-align: left">
	　　光重曜弘微妙主所生</p>
<p style="text-align: left">
	　　精所至善决义有境界</p>
<p style="text-align: left">
	　　善多佛迦陀愿救于世</p>
<p style="text-align: left">
	　　福光氏宝音佛金刚将</p>
<p style="text-align: left">
	　　号富有师子力离垢目</p>
<p style="text-align: left">
	　　身解脱觉清彻圣慧步</p>
<p style="text-align: left">
	　　威坚固大光明日晃曜</p>
<p style="text-align: left">
	　　体离垢分别威无损耗</p>
<p style="text-align: left">
	　　柔软业月光氏雷施佛</p>
<p style="text-align: left">
	　　行寂然号无怒多有镫</p>
<p style="text-align: left">
	　　晃曜田清净国超出上</p>
<p style="text-align: left">
	　　莲华上光首佛宝清净</p>
<p style="text-align: left">
	　　号极贤宝上氏善安明</p>
<p style="text-align: left">
	　　江海施梵天英善宝盖</p>
<p style="text-align: left">
	　　好妙焰随时义明达想</p>
<p style="text-align: left">
	　　功德晖宣音佛盛满月</p>
<p style="text-align: left">
	　　莲华光善专精锭明王</p>
<p style="text-align: left">
	　　电焰英光明王号晃昱</p>
<p style="text-align: left">
	　　称无捐莲<a>华藏</a>供养至</p>
<p style="text-align: left">
	　　四禅业无所得强势兵</p>
<p style="text-align: left">
	　　功德藏独游步无碍佛</p>
<p style="text-align: left">
	　　觉意静慧光明号天圣</p>
<p style="text-align: left">
	　　御光明应所趣华英佛</p>
<p style="text-align: left">
	　　罗云氏大笃信星宿王</p>
<p style="text-align: left">
	　　医王佛功福平所覆盖</p>
<p style="text-align: left">
	　　宣畅王日光明法藏氏</p>
<p style="text-align: left">
	　　善意佛德根念损兵刃</p>
<p style="text-align: left">
	　　号智积善住立善了行</p>
<p style="text-align: left">
	　　梵天音龙雷电和音佛</p>
<p style="text-align: left">
	　　<a>神通</a>英圣智品吉安祥</p>
<p style="text-align: left">
	　　梵平等妙目疗号布龙</p>
<p style="text-align: left">
	　　至诚英明了佛无怯弱</p>
<p style="text-align: left">
	　　宝音声柔软响号师子</p>
<p style="text-align: left">
	　　号琦萨若干辩勇慧氏</p>
<p style="text-align: left">
	　　莲华积号华开行步至</p>
<p style="text-align: left">
	　　积功德颜貌贵主威曜</p>
<p style="text-align: left">
	　　月镫明威神王觉王佛</p>
<p style="text-align: left">
	　　无尽氏觉达月号悦豫</p>
<p style="text-align: left">
	　　智郡上号最上逮威施</p>
<p style="text-align: left">
	　　智慧氏音柔音导师元</p>
<p style="text-align: left">
	　　声无碍施尊藏豪慧佛</p>
<p style="text-align: left">
	　　独游步大晃曜应根香</p>
<p style="text-align: left">
	　　善光明布威称好颜王</p>
<p style="text-align: left">
	　　号吉利师子兵所止宿</p>
<p style="text-align: left">
	　　名闻伏和妙藏福光明</p>
<p style="text-align: left">
	　　住良性镫明王积圣慧</p>
<p style="text-align: left">
	　　尊天佛大主元解了行</p>
<p style="text-align: left">
	　　号金结闲静教号难胜</p>
<p style="text-align: left">
	　　悦喜人安明氏紫金光</p>
<p style="text-align: left">
	　　号妙好功勋根法饶益</p>
<p style="text-align: left">
	　　功德多丰多氏号<a>虚空</a></p>
<p style="text-align: left">
	　　微妙慧觉解微一切威</p>
<p style="text-align: left">
	　　如药佛解脱英智藏佛</p>
<p style="text-align: left">
	　　积圣慧可敬畏降伏流</p>
<p style="text-align: left">
	　　解无碍集至诚善音响</p>
<p style="text-align: left">
	　　威重帝应如念号称法</p>
<p style="text-align: left">
	　　解威神尊<a>化身</a>言柔软</p>
<p style="text-align: left">
	　　师子发捐重担拔众根</p>
<p style="text-align: left">
	　　敬师子法伴侣游安隐</p>
<p style="text-align: left">
	　　无怒觉颜色盛威神王</p>
<p style="text-align: left">
	　　号诸觉善明佛住立义</p>
<p style="text-align: left">
	　　觉光明神妙音威悦众</p>
<p style="text-align: left">
	　　行不虚消坏瞋颜貌尊</p>
<p style="text-align: left">
	　　善紫金调和佛解脱结</p>
<p style="text-align: left">
	　　住于法号往归弃自大</p>
<p style="text-align: left">
	　　圣慧藏梵天游号栴檀</p>
<p style="text-align: left">
	　　无愁戚清净身号佛英</p>
<p style="text-align: left">
	　　莲华佛威无量天光曜</p>
<p style="text-align: left">
	　　圣智华号作斯功德慧</p>
<p style="text-align: left">
	　　梵天居宝牵佛帝王氏</p>
<p style="text-align: left">
	　　无损佛至尊教水帝王</p>
<p style="text-align: left">
	　　星明氏无所害琉璃藏</p>
<p style="text-align: left">
	　　号天华扬名称弓身光</p>
<p style="text-align: left">
	　　极善明一切勋甚贵光</p>
<p style="text-align: left">
	　　珍宝佛元首氏妙丈夫</p>
<p style="text-align: left">
	　　号月所无量光快意念</p>
<p style="text-align: left">
	　　炎明佛视无厌师子佛</p>
<p style="text-align: left">
	　　好乐慧山根本寂然德</p>
<p style="text-align: left">
	　　积势力宜义帝畅善声</p>
<p style="text-align: left">
	　　号快华住于义威德王</p>
<p style="text-align: left">
	　　慧无等号无限音响佛</p>
<p style="text-align: left">
	　　名<a>殊胜</a>善光明安隐斯</p>
<p style="text-align: left">
	　　解说佛心思义号极贵</p>
<p style="text-align: left">
	　　宣畅音晃昱业等虚空</p>
<p style="text-align: left">
	　　身名闻利寂然无瑕秽</p>
<p style="text-align: left">
	　　号清净意习行莲华佛</p>
<p style="text-align: left">
	　　顺品第善光曜妙辩才</p>
<p style="text-align: left">
	　　号尽极善周遍重根元</p>
<p style="text-align: left">
	　　离怖畏慧清白安住佛</p>
<p style="text-align: left">
	　　宣辩才最明目觉名闻</p>
<p style="text-align: left">
	　　常空佛月寂然无恐惧</p>
<p style="text-align: left">
	　　大显现梵天氏好音响</p>
<p style="text-align: left">
	　　大圣慧度边际普无际</p>
<p style="text-align: left">
	　　觉了意树根元行极顺</p>
<p style="text-align: left">
	　　清除音寂功德有力势</p>
<p style="text-align: left">
	　　号强首敬圣佛以逮德</p>
<p style="text-align: left">
	　　号明味雷震吼雨音声</p>
<p style="text-align: left">
	　　眼爱敬仁贤氏明极快</p>
<p style="text-align: left">
	　　极富有合集德而寂然</p>
<p style="text-align: left">
	　　号悦豫法幢幡至圣响</p>
<p style="text-align: left">
	　　心虚空法祠音功德佛</p>
<p style="text-align: left">
	　　分别音德光明有威神</p>
<p style="text-align: left">
	　　达根元有意念有捷辩</p>
<p style="text-align: left">
	　　寂然轮仁善王若干月</p>
<p style="text-align: left">
	　　曰远闻无垢尘德至诚</p>
<p style="text-align: left">
	　　殊妙华德幢幡群辩才</p>
<p style="text-align: left">
	　　好珍宝怀悦豫敬爱月</p>
<p style="text-align: left">
	　　无卒暴师子力自在王</p>
<p style="text-align: left">
	　　悦无量平等业无瞋恚</p>
<p style="text-align: left">
	　　灭垢秽颁宣宜慧无愚</p>
<p style="text-align: left">
	　　玄妙佛善仁贤而应住</p>
<p style="text-align: left">
	　　十慧寂言谈帝号丈夫</p>
<p style="text-align: left">
	　　有深意行无量有法力</p>
<p style="text-align: left">
	　　至供养华光明在三世</p>
<p style="text-align: left">
	　　间静供日曜藏天奉事</p>
<p style="text-align: left">
	　　幢幡佛有解脱至真发</p>
<p style="text-align: left">
	　　演甘露极殊异坚雄心</p>
<p style="text-align: left">
	　　真珍宝光明品游玄妙</p>
<p style="text-align: left">
	　　言辞净震光明积功德</p>
<p style="text-align: left">
	　　演光曜无损首师子步</p>
<p style="text-align: left">
	　　超出难布施华颜悦豫</p>
<p style="text-align: left">
	　　红莲华好爱慧净玄珠</p>
<p style="text-align: left">
	　　清无虚慧圣明<a>谦卑</a>行</p>
<p style="text-align: left">
	　　除幢幡善思惟好脱门</p>
<p style="text-align: left">
	　　晓了明闻如海总持宝</p>
<p style="text-align: left">
	　　成智识可悦意畅音声</p>
<p style="text-align: left">
	　　见无业好所乐断垢尘</p>
<p style="text-align: left">
	　　行极边多化异天布响</p>
<p style="text-align: left">
	　　宝游步红莲华象香首</p>
<p style="text-align: left">
	　　伏怨敌富多闻恨善郡</p>
<p style="text-align: left">
	　　妙华光师子响月游住</p>
<p style="text-align: left">
	　　定坏冥无所动忍细步</p>
<p style="text-align: left">
	　　福灯度嘱累音而最上</p>
<p style="text-align: left">
	　　精进力住术意发寂然</p>
<p style="text-align: left">
	　　妙善月觉意华吉祥善</p>
<p style="text-align: left">
	　　所言快慧势力威方便</p>
<p style="text-align: left">
	　　镫火光行步强天音声</p>
<p style="text-align: left">
	　　顺寂然若干日以随时</p>
<p style="text-align: left">
	　　安乐佛戒光明修建立</p>
<p style="text-align: left">
	　　无尘埃安住和有圣慧</p>
<p style="text-align: left">
	　　转增益香光明因顺时</p>
<p style="text-align: left">
	　　音晖曜柔软业无挂碍</p>
<p style="text-align: left">
	　　寂幢幡趣最道行玄妙</p>
<p style="text-align: left">
	　　爱敬宝法所游而言天</p>
<p style="text-align: left">
	　　无极慈善知友步寂然</p>
<p style="text-align: left">
	　　无量土明曜山贤所叹</p>
<p style="text-align: left">
	　　兴发道斯威神所现光</p>
<p style="text-align: left">
	　　报善行逮极善离忧戚</p>
<p style="text-align: left">
	　　宝光明所行道功福行</p>
<p style="text-align: left">
	　　德如海若干品降伏魔</p>
<p style="text-align: left">
	　　除害非所宿止入外学</p>
<p style="text-align: left">
	　　无坏意能思远因所诚</p>
<p style="text-align: left">
	　　取重解斯爱敬道幢幡</p>
<p style="text-align: left">
	　　圣慧响号须深斯梵天</p>
<p style="text-align: left">
	　　乐隐佛神足英胜根地</p>
<p style="text-align: left">
	　　所执持日恭恪月宫生</p>
<p style="text-align: left">
	　　迦益华贤所施持精明</p>
<p style="text-align: left">
	　　福所哀好乐力善音说</p>
<p style="text-align: left">
	　　法贵佛梵天响其快善</p>
<p style="text-align: left">
	　　无缺漏觉举号大弘广</p>
<p style="text-align: left">
	　　名闻称英妙意畅神音</p>
<p style="text-align: left">
	　　师音树弃愚痴降甘露</p>
<p style="text-align: left">
	　　仁贤月辩无量宣名称</p>
<p style="text-align: left">
	　　应性行供养度而怀忧</p>
<p style="text-align: left">
	　　爱乐安虚俗志乐所趣</p>
<p style="text-align: left">
	　　归所行破众业青莲华</p>
<p style="text-align: left">
	　　调华佛永无底宣辩才</p>
<p style="text-align: left">
	　　号光曜斯逮致有功勋</p>
<p style="text-align: left">
	　　御精进天竟域最上行</p>
<p style="text-align: left">
	　　习好乐功福意亘明曜</p>
<p style="text-align: left">
	　　德无量集威神师子步</p>
<p style="text-align: left">
	　　妙无动行晃曜龙音响</p>
<p style="text-align: left">
	　　执持轮尊势象乐哀世</p>
<p style="text-align: left">
	　　法音佛乐无底号名称</p>
<p style="text-align: left">
	　　雨幢佛雨<a>德行</a>美好香</p>
<p style="text-align: left">
	　　号虚空音响辞天帝王</p>
<p style="text-align: left">
	　　弘明珠善财业灯火焰</p>
<p style="text-align: left">
	　　断根王闲寂静主安隐</p>
<p style="text-align: left">
	　　师子音流宝名建立义</p>
<p style="text-align: left">
	　　建示现所有华眉间光</p>
<p style="text-align: left">
	　　无边际辩才王[邱-丘+半]伴慧</p>
<p style="text-align: left">
	　　由自在师子发游晃煜</p>
<p style="text-align: left">
	　　德灯焰月晖曜无所愁</p>
<p style="text-align: left">
	　　郡土地心觉解殊胜法</p>
<p style="text-align: left">
	　　安光教应美香其有力</p>
<p style="text-align: left">
	　　智慧华其音强顺安隐</p>
<p style="text-align: left">
	　　义理氏好爱喜得致胜</p>
<p style="text-align: left">
	　　执衣钵行寂然人师子</p>
<p style="text-align: left">
	　　有名称号楼由</p>
<p style="text-align: left">
	　　是贤劫中有斯千佛兴现出世。度脱十方一切众生。是千佛等各有名号皆如是像。若有人闻受持讽诵。执学心怀专精了识。行无放逸和同供养。弃众恶趣勤苦之患。长得安隐住于禁戒。诸所将信顺喜经道。应行清净值具足果。此深妙忍根元法忍。护一切世若干亿劫。犯诸恶行不知罪福果之<a>报应</a>。闻诸佛名除一切罪无复众患。假使有持是诸佛名一切尊号。致得神足一心定意。若有凡庶。逮得见闻自在值此。斯众导师御行经典。怀来亿载无量功祚。所解说义畅达音慧。因得值见斯三昧定。性行清净心无犹豫。所兴发慧不着三界。以逮总持存在心怀。是等当行此三昧定。</p>
<p style="text-align: left">
	　　千佛兴立品第二十一</p>
<p style="text-align: left">
	　　尔时喜王菩萨复白佛言。善哉世尊。愿说贤劫诸佛名号。及佛父母佛子侍者。上首圣尊诸<a>弟子</a>等。<a>舍利</a>光明<a>寿命</a>长短。<a>比丘</a>众会法立年数。种姓<a>佛教</a>经法流布。所可度脱诸<a>天人</a>民。使会者闻心开意悦皆发道心。多所哀念多所安隐。愍伤诸天及十方人一切众生。又将来世诸菩萨施。以得听受是经法已。益加乐学志愿尊法为显大明。唯垂大哀。重为散意令三界蒙。佛告喜王菩萨。今当说之。谛听善思。唯诺启受。喜王菩萨与诸大众受教专精一心皆听。</p>
<p style="text-align: left">
	　　佛言。拘留孙如来至真等正觉所生土地。城名仁贤。王所治处。姓曰迦葉。父曰祠祀施。梵志种所生。母字维耶妙胜。子曰上胜。侍者名觉意。智慧弟子维头。神足曰抄儿。其佛身光照四十里。一会说经四万比丘。二会七万。三会六万。皆成声闻。佛在世时人寿四万岁。<a>正法</a>住世八万岁。舍利并合作一大寺。</p>
<p style="text-align: left">
	　　拘那含牟尼如来至真所生土地。城名上被。梵志种父名施尊。母字上妙。子曰泽明集。侍者曰吉善。智慧弟子曰最上。神足曰不舍。佛在世时人寿三万岁。一会说经七万比丘。二会六万。三会五万。皆得<a>罗汉</a>。其佛光明照二十里。正法存立千岁。舍利并合兴一大寺。</p>
<p style="text-align: left">
	　　迦葉如来所生土地。城名神氏。佛光照十里。梵志种。父名梵施。母字经业。子曰导师。侍者曰普友。上首智慧弟子名开明。神足曰坻舍。佛在世时人寿二万岁。一会说经二万比丘。二会万八千。三会万六千。皆得道证。正法存立七万岁。舍利并合兴一大寺。</p>
<p style="text-align: left">
	　　喜王听之。今我能仁所生土地。城名迦维罗卫。君子种姓瞿昙。其光圆照七尺。父曰白净。母字极妙。子曰罗云。侍者曰阿难。智慧上首弟子字<a>舍利弗</a>。神足弟子曰目连。今世人寿百岁或长或短。一会说经千二百五十比丘众。皆得道证。舍利普布八方上下。正法存立五百岁。像法存立亦五百岁。</p>
<p style="text-align: left">
	　　慈氏如来所生土地。城名妙意。王者所处。其佛威光照四十里。梵志种。父名梵乎。母字梵经。子曰德力。侍者曰海氏。智慧上首弟子号慧光。神足曰坚精进。佛在世时人寿八万四千岁。一会说经九十六亿。二会九十四亿。三会九十二亿。皆得阿罗汉。舍利并合共兴大寺。正法存立八万岁。</p>
<p style="text-align: left">
	　　师子如来所生土地。城名曰华土。其佛光明照四十里。君子种父名勇师子。母字江音。子字大力。侍者曰善乐。上首神足弟子曰雨氏。智慧弟子曰慧积。佛在世时人寿七万岁。一会<a>说法</a>百亿比丘。二会九十亿。三会八十亿声闻集矣。皆得道证。正法存立亿岁。舍利普流八方上下。</p>
<p style="text-align: left">
	　　光炎如来所生土地。城名星宿主。其佛光明照二千里。君子种父名善意。母字妙华。子字以时。侍者曰长喜。上首神足弟子名雷吼。智慧弟子曰尊教。其佛在世时人寿九万岁。一会百千亿。二会九十九亿。三会九十八亿。皆得道证。正法存立八万五千岁。舍利普流八方上下。</p>
<p style="text-align: left">
	　　牟尼柔仁如来所生土地。城名曰上华王所治处。其佛光明照四十里。父名大山。母字须满光。子曰上宝。侍者曰尊上。上首神足弟子曰超施。智慧弟子曰快意。佛在世时人寿六万岁。一会八十垓。二会七十亿。三会五十亿。皆得罗汉。正法存立一千岁。舍利普流八方上下。</p>
<p style="text-align: left">
	　　华氏如来所生土地。城名曰莲华王所治处。其佛光明照三百二十里。梵志种父名尊名。母曰妙华。子曰智根。侍者曰乐道。上首神足弟子名无害。智慧弟子名法力。一会说法弟子六百亿。二会三十五亿。三会三十四亿。皆得道证。佛在世时。人寿五十万岁。正法存立具足千岁。舍利普流遍布八方上下。</p>
<p style="text-align: left">
	　　次复有佛。同号华氏如来。所生土地城名甚大广。其佛光明照四十里。梵志种。父名华发。母字法主。子字曰鲜洁。侍者曰心念。上首神足弟子曰忻乐。智慧弟子曰善忻喜。其佛在世时人寿九亿岁。一会说法十四亿弟子共集。二会十五亿。三会十六亿。皆得道证。正法存立十亿岁。舍利普流八方上下。</p>
<p style="text-align: left">
	　　善目如来所生土地。城名造贤王所治处。其佛光明照四百八十里。梵志种。父名珍宝。母字言谈。子名宿王。侍者曰世爱。上首神足弟子曰师子步。智慧弟子曰无量意。佛在世时人寿七万岁。一会说法三十垓弟子共集。二会说法二十八垓。三会说法三十六垓。皆得道证。正法存立一亿岁。从是已来第一初兴诸如来计斯十一佛。随其众生所行纯熟而开化之。其余诸佛皆各如是十一也。广布舍利八方上下。</p>
<p style="text-align: left">
	　　其导师如来所生土地。城名最锦王所治处。其佛光明照千三百六十里。梵志种。父字无难。母字愍伤。子曰爱光。侍者曰大泛流。上首智慧弟子名曰上首。神足弟子曰是愍。佛在世时人寿千亿岁。一会弟子说法七十垓集。二会六十垓。三会五十垓。皆得道证。正法存立九万二千岁。舍利普流八方上下。</p>
<p style="text-align: left">
	　　大多如来所生土地。城名俗人王所治处。其佛光明照三千里。君子种。父名内进。母字舍嫉。子曰照明。侍者曰善思。上首智慧弟子名无难音。神足弟子曰岁无青。佛在世时人寿四十亿岁。一会说经百千垓诸弟子集。从是已后不可复计。正法存立亿岁。舍利普流八方上下。</p>
<p style="text-align: left">
	　　大力如来所生土地。城名宝威。其佛光明照千二百里。梵志种。父名所选。母字甚威。子曰师子步。侍者曰爱子。上首神足弟子善住。智慧弟子曰尊施。佛在世时人寿四万岁。一会说经弟子一垓人来集。二会二垓。三会一垓。皆得道证。正法存立八万四千岁。舍利并合集立一大寺。</p>
<p style="text-align: left">
	　　宿王如来所生土地。城名紫金王所治处。梵志种。其佛光明照四千里。父名施光。母字善意。子曰供养。侍者名勤力。上首智慧弟子名炽盛音。神足弟子名建立。一会说经弟子百亿人集。二会九十亿。三会八十亿。皆得道证。正法存立千岁。舍利普流八方上下。</p>
<p style="text-align: left">
	　　修药如来所生土地。城名谈主王所治处。其佛光明照四十里。君子种。父名善寂。母字所乐。子曰须弥幢。侍者曰华氏。上首智慧弟子曰尊法。神足弟子曰福力。佛在世时人寿七万七千岁。一会说法七十亿弟子集。二会六十九亿。三会六十八亿。皆得道证。正法存立六万岁。舍利普流八方上下。</p>
<p style="text-align: left">
	　　名称英如来所生土地。城名清威。君子种。其佛光明照百二十里。父名光焰。母字谈言。子字上华。侍者曰眼受。上首智慧弟子字智力。神足弟子曰师子力。一会说经三十三垓弟子集。二会三十二垓。三会三十一垓弟子集。皆得道证。正法存立二亿岁。舍利并合兴一大寺。</p>
<p style="text-align: left">
	　　大光如来所生土地。城名安乐。其佛光明照千六百里。君子种。父名金刚。母字伏施。子曰良田。侍者寂意。上首智慧弟子名道众。神足弟子曰坚刃。佛在世时人寿百千岁。一会说经八十亿三千万弟子集。二会复倍。三会六垓。皆得道证。正法存立三万岁。舍利普流八方上下。</p>
<p style="text-align: left">
	　　照明如来所生土地。城名安隐法。其佛光明照三百六十里。君子种。父名名称。母字善供。子曰奉行。侍者曰上善郡。上首智慧弟子曰善贤。神足弟子曰流江。佛在世时人寿五百岁。一会说经六十二垓弟子集。二会六十一垓。三会六十垓弟子。皆得道证。正法存立四万八千岁。舍利普流八方上下。</p>
<p style="text-align: left">
	　　日藏如来所生土地。城名华主王所治处。其佛光明照八万里。梵志种。父名富有。母字妙华。子曰焰光。侍者曰慧上。上首智慧弟子名智兵。神足弟子曰刚兵。佛在世时其人寿七十亿岁。一会说经百千比丘集。二会百亿。三会如尘。皆得道证。正法存立三十亿岁。舍利并合兴一大寺。</p>
<p style="text-align: left">
	　　月氏如来所生土地。城名上宝王所治处。其佛光明照三百二十里。君子种。父名清部。母字药子。子曰满宿。侍者曰供味。上首智慧弟子曰智最。神足弟子曰因法供。佛在世时人寿六千岁。一会说经二千二百亿弟子集。二会千四百亿。三会千八百亿。四会一千四百亿。皆得道证。正法存立万一千岁。舍利并合兴一大寺。</p>
<p style="text-align: left">
	　　光照如来所生土地。城名音乘。其佛光明照二千六百四十里。君子种。父名福施。母字法主。子曰闻上。侍者曰善辩。上首智慧弟子曰雨音。神足弟子曰慧上。佛在世时人寿百千岁。一会说经七十万弟子集。二会八十万。三会九十万。皆得道证。正法存立十万岁。舍利普流八方上下。</p>
<p style="text-align: left">
	　　善照如来所生土地。城名光焰王所治处。其佛光明照六百四十里。梵志种。父名日晖。母字月氏。子曰大神妙。侍者曰多坚。上首智慧弟子名慧施。神足弟子字所在吉。佛在世时人寿八万五千岁。一会说经五百亿弟子集。二会四百亿。三会三百亿。皆得道证。正法存立四万五千岁。舍利普流八方上下。</p>
<p style="text-align: left">
	　　无忧如来所生土地。城名智慧。其佛光明照四百里。君子种。父名执华。母字法氏。子曰执光。侍者曰乐音。上首智慧弟子曰雨积。神足弟子曰胜施。佛在世时人寿百千岁。一会说经二垓弟子集。二会一垓。三会九十五亿。皆得道证。正法存立十三万岁。舍利并合兴一大寺。</p>
<p style="text-align: left">
	　　威神如来所生土地。城名阎浮上。其佛光明照三百二十里。梵志种。父名贤天。母字爱施。子曰明焰。侍者曰见敬。上首智慧弟子曰取英。神足弟子曰度世。佛在世时人寿三万三千岁。一会说经八十亿弟子集。二会七十八亿。三会七十六亿。皆得道证。正法存立七十七亿岁。舍利并合兴一大寺焰光如来所生土地。城名镫氏。其佛光明照千佛土。梵志种。父名敬法。母字莲华氏。子曰月行。侍者曰通慕音。上首智慧弟子曰德首。神足弟子曰斯施。佛在世时人寿万四千岁。一会说法十六亿弟子集。二会十七亿。三会十八亿。皆得道证。正法存立二十一十万岁。舍利普流八方上下。</p>
<p style="text-align: left">
	　　执华如来所生土地。城名造福王所治处。其佛光明照三千二百里。君子种。父名白莲华。母字施德。子曰福首。侍者曰好颜。上首智慧弟子名无量土。神足弟子曰重王。佛在世时人寿七万岁。一会说经九十亿弟子集。二会九十九亿。三会八十八亿。皆得道证。正法存立亿岁。舍利普流八方上下。</p>
<p style="text-align: left">
	　　勋光如来所生土地。城名莲华王所治处。其佛光明照二千四百里。君子种。父名光照。母字德至。子曰法辩。侍者曰福供。上首智慧弟子曰琉璃藏。神足弟子曰极施。佛在世时人寿三百岁。一会说经十六亿弟子集。二会十二亿。三会十八亿。皆得道证。正法存立亿岁。舍利普流八方上下。</p>
		

	
	

		</div></div><hr><script charset='utf-8' src='../../js/footer.js'></script></body></html>