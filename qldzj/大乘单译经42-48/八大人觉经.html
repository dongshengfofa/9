<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，八大人觉经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>八大人觉经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>八大人觉经</strong></p>
<p style="text-align: left">　　为<a>佛弟子</a>常于昼夜至心诵念八大人觉。</p>
<p style="text-align: left">　　第一<a>觉悟</a><a>世间</a>无常。国土危脆四大苦空。五阴<a>无我</a>生灭变异虚伪无主。心是恶源形为罪薮。如是观察渐离<a>生死</a>。</p>
<p style="text-align: left">　　第二觉知多欲为苦。生死疲劳从贪欲起。少欲无为身心<a>自在</a>。</p>
<p style="text-align: left">　　第三觉知心无厌足。唯得多求增长<a>罪恶</a>。<a>菩萨</a>不尔常念知足。安贫守道。唯慧是业。</p>
<p style="text-align: left">　　第四觉知<a>懈怠</a>坠落。常行精进破烦恼恶。摧伏四魔出阴界狱。</p>
<p style="text-align: left">　　第五觉悟愚痴生死。菩萨常念广学多闻。增长智慧成就辩才。<a>教化</a>一切悉以大乐。</p>
<p style="text-align: left">　　第六觉知贫苦多怨横结恶缘。菩萨布施等念冤亲。不念旧恶不憎恶人。</p>
<p style="text-align: left">　　第七觉悟五欲过患。虽为俗人不染世乐念。三衣瓶钵<a>法器</a>。志愿<a>出家</a>守道清白。梵行高远慈悲一切。</p>
<p style="text-align: left">　　第八觉知生死炽然苦恼无量。发大乘心普济一切。愿代众生受无量苦。令诸众生毕竟大乐。</p>
<p style="text-align: left">　　如此八事。乃是诸佛菩萨大人之所觉悟。精进行道慈悲修慧。乘法身船至<a>涅槃</a>岸。复还生死度脱众生。以前八事。开导一切。令诸众生觉生死苦舍离五欲修心圣道。若佛<a>弟子</a>诵此八事。于念念中灭无量罪。进趣菩提。速登正觉。永断生死。<a>常住</a>快乐。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>