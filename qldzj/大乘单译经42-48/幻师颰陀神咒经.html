<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，幻师颰陀神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>幻师颰陀神咒经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>幻师颰陀神咒经 </strong>(亦云玄师颰陀所说神咒经)</p>
<p style="text-align: left">　　闻如是。一时佛游于罗阅只国竹园中鹦鹉树间。是时有一异<a>比丘</a>。于竹园中去罗阅只国。适在中间道为毒蛇所啮。复为鬼神所娆。复为贼所见劫。佛见尔时便往到是比丘所时。幻师颰陀随佛俱往。幻师颰陀即白佛言。我有术甚大神妙。今欲为咒。佛言止止颰陀。汝所说莫使有所伤害。颰陀白佛言。后当来世。当国国相攻伐贼贼更相劫。相憎者复更相劫。鬼神亦更相劫。毒毒更相害。若有比丘在山中树下坐。披五纳衣若在露地坐。四辈<a>弟子</a>当令无有能娆害者。皆令安隐当令无有病痛如是。</p>
<p style="text-align: left">　　僧莎梨嗪呢郁遮梨首黎首黎拔提珊提波陀尼阿裴耶达予乙致靪阇耶兮拔蹄楼[仁-二+師]陀僧莎傺鞯散提波陀尼曼陀罗睺那比阇睺那</p>
<p style="text-align: left">　　如是祝断口语断诸术断诸病痛。是诸阅叉皆作此术须摩鬼摩诃阅叉瞿沙难摩诃阅叉梵摩具摩阅叉因阿罗具摩诃阅叉阿只眵摩诃阅叉。</p>
<p style="text-align: left">　　是诸阅叉在鬼神中尊。我字因偷诸相求者。使诸欲病人者害人者。我皆使不知处。障蔽乱眼令不见。一切人皆使不得其便。当尔时呼言来。还持鬼神摩诃还持鬼神来。兜勒摩诃兜勒来。因持兜勒罗摩诃因持兜勒罗来。梵摩兜罗摩诃梵摩兜罗来。因持兜罗摩诃因持兜罗来。菩陀兜罗摩诃菩陀兜罗来。阅叉兜罗摩诃阅叉兜罗来。阿多得兜勒摩诃阿多得兜勒来。首罗瞿沙兜勒摩诃首罗瞿沙兜勒。我字因偷诸怨家相求便者。我皆救之覆蔽。使两不相见。为绳索所系缚。消灭所系缚。恶意所系缚。欲醉意所系缚。乱意所系缚。但归命佛一切皆得<a>解脱</a>。归命佛时言南无佛告起作礼而去。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>