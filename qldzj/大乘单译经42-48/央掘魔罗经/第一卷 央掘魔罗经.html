<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 央掘魔罗经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 央掘魔罗经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第一卷 央掘魔罗经</strong></p>
<p style="text-align: left">
	　　如是我闻。一时佛住舍卫国祇树给孤独园。尔时<a>世尊</a>。与无量<a>菩萨</a>摩诃萨俱。及四部众无量诸天龙神夜叉。乾闼婆迦楼罗紧那罗摩睺罗伽。毗舍遮负多伽那阿磋罗檀那婆王。日月天子阿修罗及诸罗刹。护世主四天王魔天等俱。尔时世尊。广说妙法度脱众生。名曰执剑大方广经。初中后善。究竟显示善义善味纯一清净具足清白梵行之相。说斯经已。舍卫城北去城不远。彼处有村村名萨那。有一贫穷<a>婆罗门</a>女名跋陀罗。女生一子名一切<a>世间</a>现。少失其父。厥年十二色力人相具足第一。聪明辩慧微言善说。复有异村名颇罗呵私。有一旧住婆罗门师。名摩尼跋陀罗。善能通达四毗陀经。时世间现从其受学。谦顺恭敬尽心供养。诸根纯熟所受奉持尔时彼师暂受王请。留世间现守舍而去。婆罗门妇年少端正。见世间现即生染心。忽忘仪轨前执其衣。时世间现白彼妇言。仁今便为是我之母。如何尊处而行非法。内怀愧悚舍衣远避。尔时彼妇欲心炽盛泣泪念言。彼见断绝不随我意。若不见从要断其命。不使是人更余婚娶。即以指爪自画其体。淫乱弥炽自烧成病。行女人谄庄严其身。以绳自系足不离地。时摩尼跋陀事毕还家。见妇自悬以刀截绳。高声大叫而问之言。谁为此事。时妇答言。是世间现欲行非法。强见陵逼作如是事。摩尼跋陀先知其人有大德力。即思惟言。彼初生日。一切刹利所有刀剑悉自拔出。利剑卷屈坠落于地。令诸刹利皆大恐怖。其生之日有如此异。当知是人有大德力。思惟是已。语世间现汝是恶人毁辱所尊。汝今非复真婆罗门。当杀千人可得除罪。世间现禀性恭顺。尊重师教即白师言。呜呼和上。杀害千人非我所应。师即谓言。汝是恶人不乐生天。作婆罗门耶。答言和上。善哉奉命即杀千人。还礼师足。师闻见已生希有心。汝大恶人故不死耶。复作念言。今当令死。而告之言。杀一一人一一取指。杀千人已取指作鬘冠首而还。然后得成婆罗门耳。以是因缘名央掘魔罗。即白师言。善哉和上受教。即杀千人少一。尔时央掘魔母念子当饥。自持四种美食送往与之。子见母已作是思惟。当令我母得生天上。即便执剑欲前断命。去舍卫国十由旬少一丈。于彼有树名阿输迦。尔时世尊以一切智。如是知时如雁王来。央掘魔罗见世尊来。执剑疾往作是念言。我今复当杀是<a>沙门</a>瞿昙。尔时世尊示现避去。时央掘魔罗而说偈言。</p>
<p style="text-align: left">
	　　住住大沙门白净王太子</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门无贪染衣士</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门毁形剃发士</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门知足持钵士</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门<a>无畏</a>师子游</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门雄健猛虎步</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门仪雅鹅王趋</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门安详龙象行</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门明朗口初出</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门明朗盛满月</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门庄严真金山</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门千叶莲花眼</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门素齿白莲华</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门善说<a>真言</a>舌</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门眉间白毫相</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门光泽绀青发</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门过膝佣长臂</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门离欲马王藏</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门膝骨密不现</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门手足赤铜甲</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门轻举蹑虚足</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门迦陵频伽声</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门憍吉罗妙音</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门百亿胜光曜</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门诸根善调伏</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门十力悉具足</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门善持四<a>真谛</a></p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门说八道<a>饶益</a></p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门三十二相具</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门八十种妙好</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门永灭诸爱欲</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门莫令我起嗔</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门未曾见奇特</p>
<p style="text-align: left">
	　　我是央掘魔今当税一指</p>
<p style="text-align: left">
	　　住住大沙门修罗因陀罗</p>
<p style="text-align: left">
	　　及与诸罗刹降是三憍慢</p>
<p style="text-align: left">
	　　汝是何等人如是极疾行</p>
<p style="text-align: left">
	　　及我未下刀知时宜速住</p>
<p style="text-align: left">
	　　住住大沙门不闻我名耶</p>
<p style="text-align: left">
	　　我是央掘魔今当速输指</p>
<p style="text-align: left">
	　　住住大沙门其诸众生类</p>
<p style="text-align: left">
	　　若有闻我名一切皆怖死</p>
<p style="text-align: left">
	　　何况面见我而得全身命</p>
<p style="text-align: left">
	　　住住大沙门汝是谁速说</p>
<p style="text-align: left">
	　　为天为风耶于我前疾去</p>
<p style="text-align: left">
	　　住住大沙门我今已疲乏</p>
<p style="text-align: left">
	　　终不能及汝今当税一指</p>
<p style="text-align: left">
	　　住住大沙门汝善持净戒</p>
<p style="text-align: left">
	　　宜速输一指莫度我境界</p>
<p style="text-align: left">
	　　尔时世尊犹如鹅王。庠行七步师子顾视。为央掘魔罗而说偈言。</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无生际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除<a>生死</a>渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于实际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无作际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无为际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无老际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无病际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住不死际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无染际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无漏际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无罪际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于谛际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于法际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住<a>如法</a>际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住寂静际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住安隐际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无忧际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离忧际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无尘际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离尘际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无羸际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无灾际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无恼际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无患际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离患际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无有际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无量际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无上际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住最胜际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于恒际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住等高际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于上际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住不坏际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住不崩际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无边际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住不可见而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住深法际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住难见际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住微细法而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住满法际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住极难见而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无定法而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无诤际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无分别而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于无际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住<a>解脱</a>际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住寂静际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住寂止际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住上止际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无断际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住<a>彼岸</a>际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住美妙际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离虚伪而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住破宅际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住伏慢际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住伏幻际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住伏痴际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于舍际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住法界际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无入际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住纯善际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住出世际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住无动际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住殿堂际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住不悔际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住休息际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　税是等正觉输汝慧剑税</p>
<p style="text-align: left">
	　　我住究竟际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住三毒断而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住烦恼断而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住有余断而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住三毒尽而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于灭际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住于舍际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住覆护际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住依怙际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住趣向际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住洲渚际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住容受际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住伏悭嫉而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离渴际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住舍一切而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离一切而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住一切止而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住断道际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住空乐际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住结断际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住爱尽际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住离欲灭而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　我住<a>涅槃</a>际而汝不觉知</p>
<p style="text-align: left">
	　　汝央掘魔罗我是等正觉</p>
<p style="text-align: left">
	　　今当输汝税无上善法水</p>
<p style="text-align: left">
	　　汝今当速饮永除生死渴</p>
<p style="text-align: left">
	　　住住央掘魔汝当住净戒</p>
<p style="text-align: left">
	　　我是等正觉输汝慧剑税</p>
<p style="text-align: left">
	　　汝当<a>舍利</a>刀疾来归明智</p>
<p style="text-align: left">
	　　莫随恶师慧非法谓为法</p>
<p style="text-align: left">
	　　应尝至药味然后深<a>自觉</a></p>
<p style="text-align: left">
	　　一切畏杖痛莫不爱<a>寿命</a></p>
<p style="text-align: left">
	　　取己可为譬勿杀勿教杀</p>
<p style="text-align: left">
	　　如他己不异如己他亦然</p>
<p style="text-align: left">
	　　取己可为譬勿杀勿教杀</p>
<p style="text-align: left">
	　　莫作罗刹形人血常涂身</p>
<p style="text-align: left">
	　　人血涂利剑不宜恒在手</p>
<p style="text-align: left">
	　　速舍首指鬘离是二生业</p>
<p style="text-align: left">
	　　二生非法求是则恶罗刹</p>
<p style="text-align: left">
	　　羔羊于母所犹尚知<a>孝养</a></p>
<p style="text-align: left">
	　　哀哉汝可愍为恶师所误</p>
<p style="text-align: left">
	　　挥手奋利剑而欲害所生</p>
<p style="text-align: left">
	　　汝今所造业恶逆过禽兽</p>
<p style="text-align: left">
	　　杀害甚罗刹凶暴踰修罗</p>
<p style="text-align: left">
	　　永入弊魔党长与人类分</p>
<p style="text-align: left">
	　　咄哉恶逆者母恩世难报</p>
<p style="text-align: left">
	　　怀任十二月将护尽胎养</p>
<p style="text-align: left">
	　　既生常鞠育长夜忍苦秽</p>
<p style="text-align: left">
	　　今且观汝母血泪盈目流</p>
<p style="text-align: left">
	　　忘身爱念汝躬自持食来</p>
<p style="text-align: left">
	　　风吹发蓬乱尘土坌污身</p>
<p style="text-align: left">
	　　手足悉龟坼众苦集朽形</p>
<p style="text-align: left">
	　　久受饥渴恼寒暑亦备经</p>
<p style="text-align: left">
	　　逼切心狂乱愁毒恒怨嗟</p>
<p style="text-align: left">
	　　尔时彼母见佛世尊与央掘魔罗往反苦论。子心降伏纵身垂臂。念其子故说偈白佛。</p>
<p style="text-align: left">
	　　久失宝藏今还得尘秽坏眼今明净</p>
<p style="text-align: left">
	　　哀哉我子心迷乱常以人血自涂身</p>
<p style="text-align: left">
	　　极利刀剑恒在手多杀人众成尸聚</p>
<p style="text-align: left">
	　　当令此子随顺我今敬稽首等正觉</p>
<p style="text-align: left">
	　　多人见骂难听闻汝子如是切责我</p>
<p style="text-align: left">
	　　尔时世尊告央掘魔罗。此树下者是汝之母生育之恩深重难报。云何欲害令其生天。央掘魔罗非法谓法。如春时焰渴鹿迷惑。汝亦如是。随恶师教而生迷惑。若诸众生非法谓法。命终当堕无择<a>地狱</a>。央掘魔罗。汝今疾来归依如来。央掘魔罗。莫怖莫畏。如来大慈是无畏处等视众生如罗睺罗。救疗众疾无依作依。如来安隐是稣息处。诸无亲者为作亲善。诸贫乞者为作宝藏。失佛道者示无上道。为诸恐怖而作覆护。为诸漂溺而作舟梁。汝当疾舍利剑<a>出家</a>学道。顶礼母足悔过自洗。至诚启请求听出家。济度汝母离三有苦。今输税汝出家具足。汝今当饮<a>甘露</a>法水。汝久游恶道迷乱疲惓。今当休息。汝是税主我亦税主。为守道王于一切众生常受其税令得超渡生死有海。尔时央掘魔罗即舍利剑。如一岁婴儿捉火即放振手啼泣。时央掘魔罗舍鬘振手发声呼叫。亦复如是。如人熟眠蛇卒啮脚即时惊起振手远掷。央掘魔罗。速舍指鬘亦复如是。尔时央掘魔罗。如离非人所持。自知惭愧血出遍身泪流如雨。譬如有人为蛇所螫良医为咒令作蛇行。央掘魔罗宛转腹行三十九旋亦复如是。然后进前顶<a>礼佛</a>足。而说偈言。</p>
<p style="text-align: left">
	　　奇哉正觉第一慈调御人师为我来</p>
<p style="text-align: left">
	　　令我得度无知海愚痴闇冥涛波惑</p>
<p style="text-align: left">
	　　奇哉正觉无上悲调御人师为我来</p>
<p style="text-align: left">
	　　度我生死旷野难种种烦恼棘刺林</p>
<p style="text-align: left">
	　　奇哉正觉第一喜调御人师为我来</p>
<p style="text-align: left">
	　　令我得度诸迷惑邪见虎狼禽兽难</p>
<p style="text-align: left">
	　　奇哉正觉第一舍调御人师为我来</p>
<p style="text-align: left">
	　　令我得度无择狱永离炽然无量苦</p>
<p style="text-align: left">
	　　无依怙者为作依无亲厚者为作亲</p>
<p style="text-align: left">
	　　集众恶业趣大苦今为我来作归依</p>
<p style="text-align: left">
	　　尔时世尊告央掘魔罗。汝今可起速往母所。至诚悔过求听出家。尔时央掘魔罗。从佛足起往至母所。围旋多匝五体投地。至诚忏悔悲感大叫。即向其母而说偈言。</p>
<p style="text-align: left">
	　　呜呼慈母我大过集诸恶业成罪积</p>
<p style="text-align: left">
	　　随恶师教行暴害杀人一千唯少一</p>
<p style="text-align: left">
	　　我于今日归依母亦复归依佛世尊</p>
<p style="text-align: left">
	　　我今稽首礼母足唯愿哀愍听出家</p>
<p style="text-align: left">
	　　尔时彼母。说偈答言。</p>
<p style="text-align: left">
	　　我今已听汝出家为后世</p>
<p style="text-align: left">
	　　我亦求如来出家受具足</p>
<p style="text-align: left">
	　　奇哉难思议如来无有譬</p>
<p style="text-align: left">
	　　佛今度我子普哀诸世间</p>
<p style="text-align: left">
	　　如来妙色身功德无伦匹</p>
<p style="text-align: left">
	　　我今少称叹最胜天中天</p>
<p style="text-align: left">
	　　尔时世尊。以偈答言。</p>
<p style="text-align: left">
	　　善哉善女人当得无间乐</p>
<p style="text-align: left">
	　　今可听汝子于我前出家</p>
<p style="text-align: left">
	　　汝今年衰老出家时已过</p>
<p style="text-align: left">
	　　但当深信乐以法自稣息</p>
<p style="text-align: left">
	　　汝今且小待波斯匿王至</p>
<p style="text-align: left">
	　　尔时天帝释。将诸天众婇女眷属。放身光明照舍卫国。见央掘魔罗与佛相抗力屈心变摧伏归悔。发大<a>欢喜</a>而说偈言。</p>
<p style="text-align: left">
	　　奇哉十力雄调御无与等</p>
<p style="text-align: left">
	　　降伏央掘魔常血涂身过</p>
<p style="text-align: left">
	　　檀那因陀罗阿修罗罗刹</p>
<p style="text-align: left">
	　　凶暴夜叉鬼及余诸恶人</p>
<p style="text-align: left">
	　　那伽紧那罗大力迦楼罗</p>
<p style="text-align: left">
	　　彼闻央掘魔恐怖皆闭目</p>
<p style="text-align: left">
	　　何况人中王见而不恐怖</p>
<p style="text-align: left">
	　　彼初出生时龙神咸振惧</p>
<p style="text-align: left">
	　　一切诸刹利铠解刀剑落</p>
<p style="text-align: left">
	　　何况人中王见而不恐惧</p>
<p style="text-align: left">
	　　如是凶恶业如来悉调伏</p>
<p style="text-align: left">
	　　佛力不思议智慧境亦然</p>
<p style="text-align: left">
	　　奇哉央掘魔善住无染戒</p>
<p style="text-align: left">
	　　梵行甚清净犹如真金山</p>
<p style="text-align: left">
	　　奇哉我今日快得善法利</p>
<p style="text-align: left">
	　　我今当施兴央掘魔罗衣</p>
<p style="text-align: left">
	　　唯愿为我受世尊哀愍故</p>
<p style="text-align: left">
	　　今施央掘魔沙门随法服</p>
<p style="text-align: left">
	　　是大乞士王世尊善观察</p>
<p style="text-align: left">
	　　尔时帝释白央掘魔罗言。唯愿大士。受此天衣以为法服。时央掘魔罗谓帝释言。汝是何等蚊蚋小虫。我岂当受不信之施。汝是何等贪欲之驴。未度生死众苦长流。自性羸形何能施衣。当知汝是自性羸形。何能施人无价之衣。譬如国王有千力士。未见怨时便已躃地。何能与彼敌国大王千力士战。如是我受无价衣者。何能降伏亿烦恼魔及自性魔。我当断除无量烦恼如佛所叹。十二头陀沙门行法我应当学。汝非天王无异生盲。汝天帝释。不知差别。何等名为凶暴恶业。汝是蚊蚋。安能知我是凶恶人耶。呜呼帝释。汝知央掘魔罗是凶恶人。又能解知<a>佛法</a>正义。何等沙门初始出家习无价衣耶。汝都不知出家净法。呜呼帝释。汝是如来<a>正法</a>外人。如来长子上座迦葉。有摩尼等八万宝库及余宝藏其数无量。并余种种无价宝衣弃之如唾。出家学道行沙门法。受行十二头陀苦行。何故不习无价之衣为放逸耶。上座迦葉。弃舍种种甘膳之食。舍肉味食。受持<a>修行</a>不食肉法。家家乞食不恶恶想。始终常一苦乐无变。其所乞处有种种人。或言无者。或骂辱者。答言安乐。然后舍去心不倾动。若言有者不生贪喜。答言安乐。受之而去心不倾动。若以大财施众僧者。于未来世众僧受用。一一宝藏无有穷尽。以何等故不奉施僧。而自分付饿鬼贫穷孤独乞白。帝释。沙门法者不多积聚。乃至盐油亦不受畜。是沙门法。奴婢田宅若卖若买诸不净物非沙门法。是在家法。若施若受诸不净物。悉皆如是。汝大愚痴聚。如是等辈今当调伏。如治稊稗害善苗者。我之所杀作指鬘者。彼等悉是坏法众生。无有一人是<a>比丘</a><a>比丘尼</a>优婆塞优婆夷者。</p>
<p style="text-align: left">
	　　尔时帝释谓央掘魔罗。不害相者是则为法。如来等视一切众生如罗睺罗。云何听许调伏恶人。央掘魔罗。言害与不害差别之相。汝云何知。如幻士方便他所不知。如是菩萨如幻境界。汝佛法外人。云何能知害与不害各有二种。有声闻不害。有菩萨不害。汝小蚊蚋。云何能知二种不害。汝之境界及菩萨境界差别之相。犹如蚊翼覆于<a>虚空</a>。譬如沙门非人所持。尔时大众应守护不。帝释答言。应当守护。问言。若因护死谁应得罪。帝释答言。净除害心无得罪者。央掘魔罗言。如是调伏诸恶象类。若令彼死守护之人无得罪者。当得无量<a>殊胜</a>功德。如是害不害相差别难知。是名菩萨不害。问言。譬如良医疗<a>治病</a>人以钩钩舌。彼若死者医有罪不。答言无也。彼良医者多所饶益。除有害心。问言。如是调伏诸恶象类。若令彼死为有罪不。答言无也。当得无量殊胜功德。除有害心。问言。譬如<a>弟子</a>从师受学。因教而死师有罪不。答言无也。除有害心。问言。如是威德众生明显众生。恶象类者见之而死。有遮罪不。答言无也。除有害心。是故帝释。汝不知善业恶业差别之相。不知沙门非沙门差别之相。诸恶象类坏正法者应当调伏。如上座迦葉等八十大声闻。乃至亿耳。一切皆舍诸大宝藏。出家学道于正法中少欲知足。比丘何须习无价衣。是等一切剃发除慢。孤游持钵乞食活命着坏色衣。如是比丘云何放逸。常为寒暑饥渴所逼。足蹈尘土恒如野鹿。不越小戒如牦牛爱尾守护不舍如乌伏子。如折牙象无复形好。彼复何须习无价衣。汝正法外人慎勿复语。如彼外道旃陀罗辈毕竟不入二生众中。汝亦如是。是正法外旃陀罗也。汝小蚊蚋默然无声。</p>
		

	
	

		</div></div><hr><script charset='utf-8' src='../../js/footer.js'></script></body></html>