<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 佛说佛名经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 佛说佛名经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第八卷 佛说佛名经</strong></p>
<p style="text-align: left">
	　　南无威德天佛南无善决定威德佛南无威德胜佛南无惊怖佛南无惊怖意佛南无惊怖慧佛南无惊怖众生佛南无惊怖面佛南无惊怖起佛南无威德决定毕竟佛南无威德天佛南无惊怖实佛南无见惊怖佛南无善眼佛南无月胜佛南无深声佛南无无边声佛南无净声佛南无清净声佛南无无量声佛南无放声佛南无降伏魔力声佛南无住持声佛南无善目佛南无善照佛南无普眼佛南无清净面佛南无无边眼佛南无称眼佛南无眼庄严佛南无不可嫌眼佛南无调柔语佛南无调胜佛南无善调心佛南无善寂根佛南无善寂意佛南无善寂妙佛南无善寂行佛南无善寂步佛南无善寂<a>彼岸</a>佛南无善寂勇猛佛南无住胜佛南无善寂净心佛南无众<a>自在</a>佛南无众上首自在王佛南无有众佛南无胜众佛南无清净智佛南无大众自在佛南无众勇猛佛南无放妙香佛南无法方佛南无法鸡兜佛南无法行佛南无法宝佛南无法力佛南无法住佛南无善法佛南无法勇猛佛南无法乐决定佛。</p>
<p style="text-align: left">
	　　南无实法决定一劫中八十亿同名决定佛。第二劫中八十亿亦同名决定佛。过决定佛名胜成就佛。亦应一心敬礼。</p>
<p style="text-align: left">
	　　南无安隐佛南无拘邻佛南无善<a>欢喜</a>佛南无善眼佛南无头陀罗吒佛南无毗留博叉佛南无善眼佛南无妙眼佛南无善见佛南无善解佛南无<a>释迦牟尼佛</a>南无妙去佛南无大胜佛南无栴檀佛南无大功德佛南无善度佛南无灭恶佛南无摩梨支佛南无光明佛南无满月佛南无净名佛南无净德佛南无净住佛南无喜胜佛南无月幢佛南无宝起佛南无<a>无畏</a>佛南无<a>燃灯佛</a>南无法妙佛南无高须佛南无称妙佛南无次胜妙释迦牟尼佛南无吉沙佛南无弗沙佛南无毗婆尸佛南无尸弃佛南无毗舍浮佛南无<a>拘留孙佛</a>南无拘那含佛南无迦葉佛。</p>
<p style="text-align: left">
	　　以上六千六百佛。</p>
<p style="text-align: left">
	　　佛复告<a>舍利弗</a>。<a>舍利</a>弗。现在东方可乐世界中名阿閦佛。应当一心敬礼。</p>
<p style="text-align: left">
	　　南无日藏佛南无日作佛南无龙王自在王佛南无龙欢喜佛南无自在佛南无称光明佛南无山城佛南无普妙佛南无普宝佛南无称自在王佛南无行法行称佛南无初智慧佛南无智山佛南无因光明佛南无生胜佛南无弥留藏佛南无智海佛南无大精进佛南无高山胜佛南无功德藏佛南无智法界佛南无无畏自在佛南无大精进成就佛南无智成就佛南无无碍王佛南无地力精进佛南无住持佛南无力王佛南无善见佛南无法光明王佛南无降伏魔佛南无不断炎佛南无功德山佛南无智齐佛南无无障力王佛南无善思惟佛南无师子欢喜佛南无戒光明佛南无快胜王佛南无尽智藏佛南无宝面胜佛南无智波婆佛南无决定称佛南无无边观王佛南无法华雨佛南无作光明佛南无高山王佛南无成就法轮王佛南无无垢眼佛南无大名声德佛南无无碍智力王佛南无无碍安隐佛南无寂门佛南无福德力精进佛南无智衣王佛南无法自在王佛南无无妨安隐佛南无智成就佛南无大力弥留藏佛南无观功德精进佛南无得无障不迷佛南无香光明佛南无功德聚集王佛南无法齐底佛南无声自在王佛南无护声佛南无种种力精进王佛南无宝光明胜王佛南无过一切须弥山王佛南无宝弥留佛南无不动法佛南无坚固盖王佛南无普功德佛南无法娑罗弥留佛南无聚集智声佛南无智炎华月王佛南无龙王自在王佛南无优昙末华王佛南无真金色王佛南无增长法幢王佛南无栴檀波罗光佛南无住法功德称佛南无坚固意精进佛南无然尘灯佛南无精进步佛南无无边坚固幢佛南无最法称佛南无法王佛南无降伏大众佛南无有光炎华高山佛南无智胜照佛南无才威德燃灯佛南无无诤无畏佛南无智化声佛南无二轮成就佛南无妙身盖佛南无胜庄严王佛南无师子座善坐佛南无放月光华王佛南无善意佛。</p>
<p style="text-align: left">
	　　以上六千七百佛。</p>
<p style="text-align: left">
	　　复次舍利弗。现在南方佛。汝应当一心归命。</p>
<p style="text-align: left">
	　　南无法自在吼佛南无师子奋迅王佛南无初发心香自在娑罗佛南无那罗延自在藏弥留胜佛南无宝山精进自在集功德佛南无树提藏佛南无星宿方便称佛南无功德力娑罗王佛南无大意佛南无妙声吼奋迅佛南无妙声佛南无得一切众生意佛南无宝地山佛南无法云吼声佛南无无垢光明佛南无香波头摩精进王成就佛南无功德迹佛南无因缘光明佛南无光波婆吒佛南无功德积佛南无增长明佛南无师子声奋迅佛南无观法佛南无天力师子奋迅佛南无法华通佛南无敬法清净佛南无坚精进行奋迅佛南无自精进佛南无弥留光佛南无功德阿尼罗佛南无净相佛南无唤智佛南无智慧作佛南无不破广慧佛南无力慧佛南无忧头钵佛南无法坚固欢喜佛南无坚固意自在佛南无发舍成就佛南无平等须弥山面佛南无清净藏佛南无一切众生自在佛南无智自在佛南无胜业清净见佛南无善快奋迅佛南无无障无著精进佛南无<a>世间</a>自在佛南无广法行佛南无功德成就佛南无不怯弱成就佛南无城如意通佛南无如观法佛南无栴檀须佛南无敬重戒王佛南无宝名佛南无龙王自在声佛南无大智庄严佛南无无孤独功德佛南无阿罗摩佛南无不灭庄严佛南无净功德庄严佛南无自在相好庄严称佛南无行自在王佛南无法华弥留佛南无法性庄严佛南无愿满足佛南无大舍庄严佛南无千法无畏佛南无有自在成就佛南无乐法奋迅佛南无寂王佛南无<a>解脱</a>王佛南无肩弥留佛南无如意力电王佛南无无障佛月佛南无不赞叹世间胜佛南无法王决定佛南无宝星宿云王佛南无阿私多宝胜佛南无法行自在佛南无地勇名佛南无无边胜宝名佛南无普胜生佛南无名智奋迅王佛南无名树迦那伽王佛南无名增长慧佛南无法华通直心佛南无名照观佛王佛南无名快照光明精进通集佛南无名智尽天佛南无名不着恶胜佛南无名胜妙法佛南无名大智声智慧佛南无名见一切世间不畏佛南无名见无畏佛南无名声去佛南无如来行无量王佛。</p>
<p style="text-align: left">
	　　复次舍利弗。现在西方佛。汝应当一心敬礼。</p>
<p style="text-align: left">
	　　南无初光明华心照佛南无妙声<a>修行</a>吼佛。</p>
<p style="text-align: left">
	　　以上六千八百佛。</p>
<p style="text-align: left">
	　　南无住胜智称佛南无普见佛南无作非作心华光佛南无法行燃灯佛南无普胜佛南无智吼称王佛南无梵声欢喜吼佛南无千眼佛南无海香炎佛南无千月自在藏佛南无法速乐行佛南无身贤远光佛南无师子广眼佛南无十力光明胜佛南无智来佛南无无边精进胜面佛南无大胜成就法佛南无不<a>空见</a>佛南无不可尽色佛南无观法智佛南无无妨王佛南无无边德佛南无智察法佛南无一切善根菩提通佛南无无碍精进善思惟奋迅王佛南无上智胜善住功德佛南无智香胜佛南无智胜见尸弃王佛南无妙功德智佛南无法清净来佛南无不忧法华吼王佛南无胜上功德佛南无开法门藏佛南无照法同王佛南无力王善住法佛南无善择力得佛南无无边门见佛南无善化庄严佛南无不似见佛南无离嗔功德王佛南无离尘亿胜佛南无大力般若奋迅王佛南无法镜像佛南无坚叉利成就佛南无一切智功德胜佛南无不乐出功德佛南无精进过精进自在山佛南无一切世间自在桥梁胜佛南无示现尽德佛南无清净戒功德王佛南无华严作庄严佛南无独王佛南无得大通愿力佛南无吼声速精进佛南无胜身那罗延智佛南无那罗延佛南无宝光阿尼罗胜佛南无宝海炎佛南无大海弥留胜王佛南无初不浊天王佛南无不住生戒胜功德王佛南无胜慧佛南无<a>虚空</a>乐说无碍称佛南无无比藏称佛南无天自在梵增上佛南无善行见王佛南无种种行王佛南无卢舍那胜功德佛南无自在佛南无住华佛南无智善根成就性佛南无无障碍智成就佛南无善决法佛南无种种愿光佛南无法庄严观乐说称佛南无三宝燃灯佛南无摩诃思惟藏佛南无不可思议王佛南无自在亿佛南无师子胸藏佛南无智王庄严佛南无自在根佛南无离声眼佛南无善香佛南无不染佛南无法身佛南无波头摩佛南无广戒王佛南<a>无心</a>善行称佛南无法自在佛南无如意通观藏佛南无然贪灯王佛南无世间意成就善法佛南无福德胜田佛南无善观佛南无法胜佛。</p>
<p style="text-align: left">
	　　复次舍利弗。现在北方佛。汝当一心归命。</p>
<p style="text-align: left">
	　　南无初胜藏山佛南无放光明佛南无无边智慧佛南无龙华佛南无一切龙奋迅勇猛佛。</p>
<p style="text-align: left">
	　　以上六千九百佛。</p>
<p style="text-align: left">
	　　南无降伏一切魔佛南无法世间镜像佛南无福德庄严佛南无胜婆嗟山佛南无法来王佛南无普庄严树行胜佛南无佛化成就佛南无宝积成就佛南无一切成就称佛南无三世智胜佛南无胜威善住佛南无种种愿光佛南无种种光明佛南无不退百胜光佛南无分阇罗胜佛南无夺一切邪见佛南无得佛眼轮佛南无得一切佛智佛南无大慈悲救护胜佛南无师子智桥梁佛南无住实际王佛南无诸善根福德法成就佛南无大无垢智佛南无智称王佛南无<a>佛法</a>波头摩佛南无兴一切相佛南无随一切意法云佛南无大毗留茶佛南无满足精进实慧佛南无胜光明佛南无不动法智光佛南无栴檀云王佛南无不染波头摩声佛南无法增上声王佛南无撰择法无碍华称佛南无无垢劫佛南无佛眼无垢精进增上轮佛南无智自在称佛南无无边疑佛南无广威德自在王佛南无无边智奋迅无碍心佛南无欲法道善住佛南无一切生智佛南无降伏魔力坚固意佛南无精进自在宝王佛南无威德藏佛南无见利益一切欢喜佛南无种种日佛南无大步日王佛南无无垢法王佛南无声分妙宝吼佛南无不退精进示现佛南无庄严佛国土王佛南无智根本华佛南无不称<a>涅槃</a>佛南无一切龙摩尼藏佛南无乐法自在佛南无得<a>法相</a>自在佛南无无边宝功德藏佛南无清净华山佛南无大法王拘苏摩胜佛南无一切尽不尽藏佛南无华弥留善佛南无虚空智山佛南无智力王佛南无无碍声智佛南无无边佛声藏佛南无智王不尽称佛南无心慧奋迅王佛南无自性清净智佛南无智自在法王佛南无<a>正见</a>佛南无语见佛南无满足法香见佛南无因陀罗山无碍王佛南无龙月佛南无宝自在娑罗王佛南无见一切众生佛南无水住持光明王佛南无觉一切法佛南无智宝法胜佛南无精进自在意法藏佛南无精进自在意法藏光明佛南无宝法胜佛南无无碍山佛南无无垢须佛南无放光明照佛南无弥留力自在藏佛南无炎自在藏佛南无声分妙觉吼佛南无精进自在弥留寂自在佛南无坚无畏功德佛南无坚勇猛宝佛南无坚猛寂静王佛南无降伏闇弥留山王佛南无胜丈夫芬陀梨佛南无圣声藏佛南无普贤芬陀利佛南无法平等法身佛南无难胜佛南无难可意佛。</p>
<p style="text-align: left">
	　　以上七千佛（依旧本剩一位在此末）。</p>
<p style="text-align: left">
	　　南无不动佛南无妙声佛南无胜声佛南无娑罗奋迅佛南无宝胜佛南无爱见佛南无燃灯佛南无须弥劫佛南无月光佛南无日光佛南无法界佛南无药树王佛南无星宿佛南无觉上佛南无授记佛南无爱作佛南无无畏作佛南无华宝栴檀佛南无龙功德佛南无卢舍那佛南无无垢佛南无无烦恼佛南无善来佛南无金色色佛南无无根本佛南无须弥灯佛南无可乐见光佛南无能作光佛南无一切浊佛南无无染佛南无善净佛南无解脱佛南无华树佛南无法性佛南无善护声佛南无得意佛南无断爱佛南无内外佛南无破他军佛南无成就幢佛南无梵声佛南无妙声佛南无胜声佛南无妙德难思佛南无金刚佛南无大<a>神通</a>佛南无无畏佛南无离一切烦恼佛南无离怖佛南无离怯弱佛南无不可动佛南无乐解脱佛南无成就佛南无二足尊佛南无一切种智佛南无相庄严佛南无不可量言佛南无不畏言佛南无常相应言佛南无梵众相应佛南无三十天众相应佛南无字金色佛南无舍结佛南无娑罗华佛南无金华佛南无拘牟头相佛南无顶相佛南无一切通智佛南无不可相佛南无得一切法彼岸佛南无善住佛南无庄严相佛南无妙寂佛南无舍浮罗奋迅佛南无清净众生佛南无常香佛南无毕竟大悲佛南无成就坚佛南无常微笑佛南无离浊佛南无百相功德佛南无随顺佛南无胜藏佛南无般若幢佛南无宝般若毕竟佛南无满足意佛南无观世自在王佛南无大炎聚佛南无胜功德威德佛南无梵胜天佛南无内宝佛南无三菩提幢佛南无胜灯佛南无善择愿越胜娑罗王佛南无无垢光明佛南无照闇佛南无无畏观佛南无乐说庄严佛。</p>
<p style="text-align: left">
	　　以上七千一百佛。</p>
<p style="text-align: left">
	　　南无无垢月鸡兜称佛南无宝上佛南无华庄严光明佛南无火奋迅佛南无无畏智观佛南无师子奋迅齐佛南无远离一切惊怖毛竖等称光佛南无伽那伽王光明威德佛南无观世音佛南无尼弥佛南无宝火佛南无宝山佛南无自在佛南无宝精进日月光明庄严威德黠声王佛南无初发心念观一切疑即断烦恼佛南无断闇三昧胜王佛南无宝炎佛南无大聚佛南无栴<a>檀香</a>佛南无虚空平等佛南无<a>礼拜</a>增上佛南无不动作佛南无欢喜佛南无离畏佛南无善清净胜佛南无光明王佛南无不可降伏幢佛南无胜一切佛南无闻声胜佛南无善臂佛南无宝高佛南无善解佛南无月高佛南无善见佛南无照贤首胜佛南无得圣佛南无成就一切事佛南无山峰佛南无普宝盖庄严佛南无广光明王佛南无宝盖喜佛南无照贤胜佛南无乐日佛南无普贤佛南无清净一切愿威德胜王佛南无功德王光明佛南无普光明佛南无普香佛南无善清净佛。</p>
<p style="text-align: left">
	　　舍利弗。举要言之。现在诸佛说不可尽。舍利弗。譬如东方恒河沙世界。南方恒河沙世界。西方恒河沙世界。北方恒河沙世界。上下四维恒河沙世界。彼一切世界。下至水际上至有顶满中微尘。舍利弗。于汝意云何。彼如是微尘可知数不。舍利弗言。不也<a>世尊</a>。佛告舍利弗。如是同名释迦牟尼佛。现在世者我现前见。彼诸佛母同名摩诃摩耶。父同名输头檀王。城同名迦毗罗。彼诸佛第一声闻<a>弟子</a>。同名舍利弗目犍连。侍者弟子同名阿难陀。何况种种异名母。异名父。异名城。异名弟子。异名侍者。舍利弗。彼若干世界。彼人于何等世界着微尘。何等世界不着微尘。彼诸世界若着微尘及不著者。下至水际上至有顶。舍利弗。复有第二人。取彼微尘彼若干微尘数。尔所佛国土阿僧祇亿百千万那由他世界。过尔所世界为一步。舍利弗。彼人复过若干微尘数世界为一步。彼人如是过百千万亿那由他阿僧祇劫行乃下一尘。如是尽诸微尘。舍利弗。如是若干世界。若着微尘及不著者。满中微尘。复更着十方世界。舍利弗。复过是世界。若着微尘及不著者。彼诸世界。下至水际上至有顶。满中微尘。舍利弗。复有第三人。取彼尔所微尘。过彼尔所微尘数世界为一步。彼若干百千万亿那由他阿僧祇劫行乃下一尘。如是尽诸微尘。复有第四人。取彼若干微尘数世界。若着微尘及不著者。下至水际上至有顶满中微尘。舍利弗。于意云何。彼微尘可知数不。舍利弗言。不也世尊。佛告舍利弗。彼若干微尘可知其数。然彼同名释迦牟尼佛母。同名摩诃摩耶。父同名输头檀。城同名迦毗罗。第一弟子同名舍利弗目犍连。侍者弟子同名阿难陀。彼佛不可知数。舍利弗。如是第五人。第六第七第八第九第十人。舍利弗。复有第十一人。是人彼若干微尘中。取一微尘破为十方。若干世界微尘数分。如是余微尘。亦悉破为若干世界微尘数分。舍利弗。于意云何。彼微尘分可知数不。舍利弗言。不也世尊。佛告舍利弗。复有人。彼若干微尘分佛国土为过一步。如是速疾神通。行东方世界无量无边劫。下一微尘。东方尽。如是微尘若着微尘及不著者。下至水际上至有顶满中微尘。如是南方乃至十方。下至水际上至有顶满中微尘。舍利弗。于意云何。彼微尘可知数不。舍利弗言。不也世尊。佛告舍利弗。彼若干微尘分可知其数。然现今在世同名释迦牟尼佛。母同名摩诃摩耶。父同名输头檀王。城同名迦毗罗。第一弟子同名舍利弗目犍连。侍者弟子同名阿难陀不可数知。何况种种异名佛。异名母。异名父。异名城。异名弟子。异名侍者。舍利弗。我若干微尘数劫住世。说一同名释迦牟尼不可穷尽。如是同名燃灯佛。如是等异名母。乃至异名侍者。现在住世我今悉知。汝等应当一心敬礼。</p>
<p style="text-align: left">
	　　尔时佛告舍利弗。若善男子善女人。求阿耨多罗三藐三菩提者。当先忏悔一切诸罪。若<a>比丘</a>犯四重罪。<a>比丘尼</a>犯八重罪。式叉摩那。<a>沙弥</a>沙弥尼。犯<a>出家</a>根本罪。若优婆塞犯优婆塞重戒。优婆夷犯优婆夷重戒。欲忏悔者。当净洗浴着新净衣不食荤辛。当在静处修治室内。以诸幡华庄严道场香泥涂画。悬四十九枚幡。庄严佛座安置佛像。烧种种香。栴檀。沉水。薰陆。多伽罗。苏犍陀。种种末香。涂香。烧如是等种种妙香。散种种华。兴大慈悲愿救苦众生。未度者令度。未解者令解。未安者令安。未涅槃者令得涅槃。昼夜思惟如来本行苦行。于无量劫受诸苦恼不生疲厌。为求无上菩提故。于一切众生自生下心如僮仆心。若比丘忏四重罪。如是昼夜四十九日。当对八清净比丘。发露所犯罪。七日一对发露。至心殷重悔昔所作。一心归命十方诸佛。称名礼拜随力随分。如是至心满四十九日罪必除灭。是人得清净时当有相现。若于觉中。若于梦中。见十方诸佛与其记别。或见<a>菩萨</a>与其记别。将诣道场共为已伴。或与摩顶示灭罪相。或自见身入大会中处在众次。或自见身处众<a>说法</a>。或见诸师净行<a>沙门</a>。将诣道场示其诸佛。舍利弗。若比丘忏悔罪时。若见如是相者。当知是人罪垢得灭。除不至心。若比丘尼忏悔八重罪者。当如比丘法。满足四十九日。当得清净。除不至心。若式叉摩那。沙弥沙弥尼忏悔根本重罪。当对四清净比丘比丘尼。如上法满二十一日。当知清净。除不至心。若优婆塞优婆夷。忏悔重戒罪。应当至心恭敬三宝。若见沙门恭敬礼拜生难遭想。当请诣道场设种种供养。当请一比丘心敬重者。就其发露所犯诸罪。至心忏悔。一心归命十方诸佛称名礼拜。如是满足七日必得清净。除不至心。尔时世尊而说偈言。</p>
<p style="text-align: left">
	　　得成菩提降伏魔自在经行道树下</p>
<p style="text-align: left">
	　　证无障碍眼及身法界平等如虚空</p>
<p style="text-align: left">
	　　十亿国土微尘数菩萨弟子众围绕</p>
<p style="text-align: left">
	　　得于一切寂静心善住普贤诸行中</p>
<p style="text-align: left">
	　　佛身相好妙庄严放于种种无量光</p>
<p style="text-align: left">
	　　普照十方诸国土诸佛不可思议力</p>
<p style="text-align: left">
	　　见佛国土悉无垢无量妙色清净满</p>
<p style="text-align: left">
	　　诸佛所有胜妙事承佛神力见大众</p>
<p style="text-align: left">
	　　东方世界名宝幢远离诸垢妙庄严</p>
<p style="text-align: left">
	　　彼处自在宝灯佛于今现在彼世界</p>
<p style="text-align: left">
	　　南无东方自在宝灯佛。</p>
<p style="text-align: left">
	　　南方颇梨灯国土清净妙色普严净</p>
<p style="text-align: left">
	　　摩尼清净云如来现今在世说妙法</p>
<p style="text-align: left">
	　　南无南方摩尼清净云佛。</p>
<p style="text-align: left">
	　　西方无垢清<a>净土</a>名为安乐妙世界</p>
<p style="text-align: left">
	　　彼自在佛无量寿菩萨弟子现围绕</p>
<p style="text-align: left">
	　　南无西方无量寿佛。</p>
<p style="text-align: left">
	　　北方世界名香灯国土清净甚严饰</p>
<p style="text-align: left">
	　　无染光幢佛所化现今自在道场树</p>
<p style="text-align: left">
	　　南无北方无染光幢佛。</p>
<p style="text-align: left">
	　　琉璃光明真妙色国土清净胜庄严</p>
<p style="text-align: left">
	　　无碍光云佛如来于今现在东北方</p>
<p style="text-align: left">
	　　南无东北方无碍光云佛。</p>
<p style="text-align: left">
	　　光明照幢世界中现见满足诸菩萨</p>
<p style="text-align: left">
	　　自在吼声佛彼处现今在于东南方</p>
<p style="text-align: left">
	　　南无东南方自在吼声佛。</p>
<p style="text-align: left">
	　　种种乐乐佛世界摩尼庄严妙无垢</p>
<p style="text-align: left">
	　　胜妙智月如须弥现见在于西南方</p>
<p style="text-align: left">
	　　南无西南方胜妙智月佛。</p>
<p style="text-align: left">
	　　现见西北方如来弥留光明平等界</p>
<p style="text-align: left">
	　　彼处大圣自在<a>佛弟子</a>菩萨众围绕</p>
<p style="text-align: left">
	　　南无西北方大圣自在佛。</p>
<p style="text-align: left">
	　　下方世界自在光国土清净宝炎藏</p>
<p style="text-align: left">
	　　光明妙轮不空见佛今住彼妙国土</p>
<p style="text-align: left">
	　　南无下方光明妙轮不空见佛。</p>
<p style="text-align: left">
	　　上方世界光炎藏彼世界名净无垢</p>
<p style="text-align: left">
	　　普眼功德光明云现见菩提树下坐</p>
<p style="text-align: left">
	　　南无上方普眼功德光明云佛。</p>
<p style="text-align: left">
	　　尔时舍利弗等大众承佛神力。见十方过去未来现在诸佛无量无边。尔时舍利弗在大众中。悲泣流泪白佛言。希有世尊。若善男子善女人。不发阿耨多罗三藐三菩提心者不得成佛。我等昔来犹如腐草。虽经春阳无悕秋实。尔时慧命舍利弗。即从坐起。偏袒右肩。右膝着地。合掌白佛言。世尊。愿更广说十方所有诸佛名号。我等乐闻。尔时佛告舍利弗。汝当至心谛听。我为汝说。得闻彼佛一心敬礼。舍利弗。从此世界东方过百千亿世界。有佛世界名燃灯。彼国土有佛名宝集阿罗呵三藐三<a>佛陀</a>。现今说法。</p>
<p style="text-align: left">
	　　南无宝集佛。</p>
<p style="text-align: left">
	　　舍利弗。若有善男子善女人。闻彼佛名至心受持忆念。是善男子善女人。毕竟得七觉分三昧。得不退转阿耨多罗三藐三菩提心。超越世间六十劫。尔时世尊以偈颂曰。</p>
<p style="text-align: left">
	　　东方燃灯界有佛名宝集</p>
<p style="text-align: left">
	　　若人闻名者超世六十劫</p>
<p style="text-align: left">
	　　舍利弗。东方有世界名宝集。彼世界有佛。名宝胜阿罗呵三藐三佛陀。现在说法。</p>
<p style="text-align: left">
	　　南无宝胜佛。</p>
<p style="text-align: left">
	　　若善男子善女人。闻彼佛名至心受持。忆念读诵合掌礼拜。若复有善男子善女人。以满足三千<a>大千世界</a>珍宝布施。如是日日布施满足一百岁。如此布施福德。比前至心礼拜功德。百分不及一。千分不及一。百千分不及一。乃至算数譬喻所不及一。尔时世尊以偈颂曰。</p>
<p style="text-align: left">
	　　宝集世界有佛宝胜若人闻名</p>
<p style="text-align: left">
	　　施不及一</p>
<p style="text-align: left">
	　　舍利弗。从此东方过八百世界有佛世界名香积。彼世界有佛。名成就卢舍那阿罗呵三藐三佛陀。现今说法。若人闻彼佛名。受持读诵忆念礼拜。超越世间五百劫。</p>
<p style="text-align: left">
	　　南无成就卢舍那佛。</p>
<p style="text-align: left">
	　　舍利弗。从此世界。东方过千世界。名树提跋提。彼世界有佛。名卢舍那镜像阿罗呵三藐三佛陀。现今说法。若善男子善女人。闻彼佛名受持读诵。至心忆念恭敬礼拜。得脱三恶道。</p>
<p style="text-align: left">
	　　南无卢舍那镜像佛。</p>
<p style="text-align: left">
	　　舍利弗。从此东方过二千世界。有佛国土名无量光明功德。彼界有佛名卢舍那光明阿罗诃三藐三佛陀。若善男子善女人。闻彼佛名五体投地深心敬重。受持读诵恭敬礼拜。是人超越世间三十劫。</p>
<p style="text-align: left">
	　　南无卢舍那光明佛。</p>
<p style="text-align: left">
	　　舍利弗。东方过千世界。有佛国土名可乐。彼佛名不动应供正遍知。若善男子善女人。闻彼佛名受持读诵恭敬礼拜。是人毕竟不退阿耨多罗三藐三菩提。一切诸魔所不能动。</p>
<p style="text-align: left">
	　　南无不动佛。</p>
<p style="text-align: left">
	　　舍利弗。东方过千世界。有佛国土名不可量。彼处有佛名大光明阿罗诃三藐三佛陀。现今说法。若善男子善女人。闻彼光明佛名。受持读诵恭敬礼拜。是人常不离一切诸佛菩萨。毕竟得不退转阿耨多罗三藐三菩提心。</p>
<p style="text-align: left">
	　　南无大光明佛。</p>
<p style="text-align: left">
	　　舍利弗。从此世界东方过六十千世界。有国土名燃灯。佛名不可量声阿罗诃三藐三佛陀。现在说法。若善男子善女人。闻彼不可量声佛名三称者。是人毕竟不堕三恶道。定得阿耨多罗三藐三菩提。</p>
<p style="text-align: left">
	　　南无无量声如来(三称)</p>
<p style="text-align: left">
	　　舍利弗。复过彼世界度千佛国土。有世界名无尘。彼有佛名阿弥陀劬沙阿罗诃三藐三佛陀。现今说法。若善男子善女人。闻彼佛名深心敬重。受持读诵恭敬礼拜。是人超越世间十二劫。</p>
<p style="text-align: left">
	　　南无阿弥陀劬沙佛。</p>
<p style="text-align: left">
	　　舍利弗。复过二十千佛国土。有世界名难胜。彼处有佛名大称阿罗诃三藐三佛陀。若善男子善女人闻彼佛名。合掌作如是言。</p>
<p style="text-align: left">
	　　南无大称如来。</p>
<p style="text-align: left">
	　　若复有人以须弥山等七宝。日日布施满一百岁。比闻此佛名礼拜功德。百分不及一。乃至算数亦不及一。</p>
<p style="text-align: left">
	　　舍利弗。复过三千世界。有国土名光明。佛号宝光明阿罗诃三藐三佛陀。若善男子善女人。受持彼佛名。超越世间一百劫。得不退转阿耨多罗三藐三菩提。若人不信闻名得如此功德者。是人定堕阿鼻<a>地狱</a>。满足一百劫。</p>
<p style="text-align: left">
	　　南无宝光明佛。</p>
<p style="text-align: left">
	　　舍利弗。东方过十千国土。有世界名光明照。彼处有佛名得大无畏阿罗诃三藐三佛陀。现今说法。若善男子善女人。闻彼佛名受持读诵恭敬礼拜。是人毕竟得大无畏。摄取无量无边功德聚。</p>
<p style="text-align: left">
	　　南无得大无畏佛。</p>
<p style="text-align: left">
	　　舍利弗。过第七千佛国土。有世界名摩尼光明。彼处有佛。名燃灯火阿罗诃三藐三佛陀。现在说法。若善男子善女人。闻彼佛名至心恭敬礼拜受持读诵。是人摄得如来十力。</p>
<p style="text-align: left">
	　　南无燃灯火佛。</p>
<p style="text-align: left">
	　　舍利弗。复过八千佛国土。有世界名真实。彼世界中有佛。号实声阿罗诃三藐三佛陀。现在说法。若善男子善女人。闻彼佛名受持读诵至心礼拜。是人毕竟得四圣谛。毕竟得阿耨多罗三藐三菩提。</p>
<p style="text-align: left">
	　　南无实声佛。</p>
<p style="text-align: left">
	　　舍利弗。复过二十千佛国土。有世界名光明。佛名无边无垢阿罗诃三藐三佛陀。现今说法。若善男子善女人。闻彼佛名至心生信。受持读诵恭敬礼拜。若复有人。以满三千大千世界七宝布施。比闻无垢佛名受持读诵功德。千万分不及一。乃至算数所不能及。何以故。若众生罪根深厚。不得闻无垢佛名。若有善男子善女人。闻此如来名者。是人非于一佛所种诸善根。亦非十佛所种诸善根。是人乃是百千万佛所种诸善根。是人超越世间四十八劫。</p>
<p style="text-align: left">
	　　南无无边无垢佛。</p>
<p style="text-align: left">
	　　舍利弗。东方过九千佛国土。有世界名妙声。佛号月声阿罗诃三藐三佛陀。现在说法。若善男子善女人。闻彼佛名受持读诵至心礼拜。是人所得一切功德白法。具足如满月。毕竟得阿耨多罗三藐三菩提。</p>
<p style="text-align: left">
	　　南无月声佛。</p>
<p style="text-align: left">
	　　舍利弗。复过十千佛国土。有世界名无畏。佛名无边称阿罗诃三藐三佛陀。现在说法。若善男子善女人。闻彼佛名受持读诵。合掌作如是言。</p>
<p style="text-align: left">
	　　南无无边称如来。</p>
<p style="text-align: left">
	　　若复有人。以七宝如须弥山布施。日日如是满足百年。此福德聚比持佛名功德。百分不及一。乃至算数譬喻所不能及。</p>
<p style="text-align: left">
	　　舍利弗。复过千五百佛国土。有世界名燃灯。佛号日月光明阿罗诃三藐三佛陀。现在说法。若善男子善女人。闻彼佛名受持读诵。胡跪合掌右膝着地。三称如是言。</p>
<p style="text-align: left">
	　　南无日月光明世尊(三称)。</p>
<p style="text-align: left">
	　　是人速成阿耨多罗三藐三菩提。</p>
<p style="text-align: left">
	　　舍利弗。复过三十千佛国土。有世界名无垢佛。号无垢光明阿罗诃三藐三佛陀。现在说法。若善男子善女人。天龙夜叉罗刹。若人非人。闻是佛名。毕竟不退阿耨多罗三藐三菩提。不入恶道。</p>
<p style="text-align: left">
	　　南无无垢光明佛。</p>
<p style="text-align: left">
	　　舍利弗。东方过十千佛国土。有世界名百光明。佛号清净光明阿罗诃三藐三佛陀。现在说法。若天龙夜叉人非人闻名者。必得人身远离贪嗔痴烦恼。若人闻不信者。六十千劫堕大地狱。</p>
<p style="text-align: left">
	　　南无清净光明佛。</p>
<p style="text-align: left">
	　　舍利弗。复过百佛国土。有世界名善德。佛号日光明阿罗诃三藐三佛陀。现在说法。若人毕竟清净心称此佛名。所得功德满足如日轮。毕竟能降伏一切诸魔外道。超越世间三十劫。</p>
<p style="text-align: left">
	　　南无日光明佛。</p>
<p style="text-align: left">
	　　舍利弗。复过六十千佛国土。有世界名住七觉分。佛号无边宝阿罗诃三藐三佛陀。现在说法。若人闻彼佛名。是人具足得七觉分。能置众生着胜宝中。毕竟成就无量功德聚。</p>
<p style="text-align: left">
	　　南无无边宝佛。</p>
<p style="text-align: left">
	　　舍利弗。复过五百佛国土。有世界名华镜像。佛号华胜阿罗诃三藐三佛陀。现在说法。若人闻彼佛名<a>信心</a>敬重。彼人一切善法成就如华敷明。越度世间五十五劫。</p>
<p style="text-align: left">
	　　南无华胜佛。</p>
<p style="text-align: left">
	　　舍利弗。复过百千亿佛国土。有世界名远离一切忧恼。佛号妙身阿罗诃三藐三佛陀。现在说法。若人闻彼佛名至心敬礼读诵受持。是人决定远离一切诸障不入恶道。超越世间无量劫。</p>
<p style="text-align: left">
	　　南无妙身佛。</p>
<p style="text-align: left">
	　　舍利弗。复过那由他佛国土。有世界名平等。彼处有佛。号法光明清净开敷莲华阿罗诃三藐三佛陀。现在说法。若人得闻彼如来名受持不忘者。永离三恶道。</p>
<p style="text-align: left">
	　　南无法光明清净开敷莲华佛。</p>
<p style="text-align: left">
	　　舍利弗。若比丘比丘尼。优婆塞优婆夷。欲忏悔诸罪。当净洗浴着新净衣。净治室内敷设高座安置佛像。悬二十五枚幡。种种华香供养诵念。此二十五佛名。日夜六时忏悔满二十五日。灭四重八禁等罪。式叉摩那。沙弥沙弥尼亦如是。</p>
<p style="text-align: left">
	　　尔时舍利弗。复白佛言。世尊。唯愿如来演说过去七佛姓名<a>寿命</a>长短。我等渴仰乐闻。</p>
<p style="text-align: left">
	　　佛告舍利弗。谛听谛听。今为汝说。舍利弗。过去九十一劫。有佛名毗婆尸如来。</p>
<p style="text-align: left">
	　　过去三十劫。有佛名尸弃如来。</p>
<p style="text-align: left">
	　　彼劫中复有毗舍浮如来。自此以后无量无数劫。空过无有佛。至贤劫中有四佛。</p>
<p style="text-align: left">
	　　拘留孙佛拘那含牟尼佛迦葉佛我释迦牟尼佛。</p>
<p style="text-align: left">
	　　毗婆尸佛寿命八十千劫。尸弃佛寿命六十千劫。毗舍浮佛寿命二千劫。拘留孙佛寿命十四小劫。拘那含牟尼佛寿命三十小劫。迦葉佛寿命二十小劫。我现在最少寿命一百年。</p>
<p style="text-align: left">
	　　毗婆尸佛尸弃佛毗舍浮佛刹利家生。拘留孙佛拘那含佛迦葉佛<a>婆罗门</a>家生。舍利弗。我释迦牟尼佛刹利家生。毗婆尸佛尸弃佛毗舍浮佛此三佛姓拘邻。拘留孙佛拘那含牟尼佛迦葉佛此三佛姓迦葉。舍利弗。我释迦牟尼佛姓瞿昙。毗婆尸佛。波叱罗树下得阿耨多罗三藐三菩提。尸弃佛。分陀利树下得阿耨多罗三藐三菩提。毗舍浮佛。娑罗树下得阿耨多罗三藐三菩提。拘留孙佛。优头跋树下得阿耨多罗三藐三菩提。拘那含牟尼佛。尸利沙树下得阿耨多罗三藐三菩提。迦葉佛。尼拘律树下得阿耨多罗三藐三菩提。舍利弗。我释迦牟尼佛。阿说他树下得阿耨多罗三藐三菩提。</p>
<p style="text-align: left">
	　　毗婆尸佛三集声闻。尸弃佛三集声闻。毗舍浮佛再集声闻。拘留孙佛一集声闻。拘那含牟尼佛一集声闻。迦葉佛一集声闻。舍利弗。我释迦牟尼佛一集声闻。</p>
<p style="text-align: left">
	　　毗婆尸佛。第一声闻弟子。一名吉沙。二名看茶。尸弃佛。第一声闻弟子。一名胜。二名自在。毗舍浮佛。第一声闻弟子。一名星宿。二名上。拘留孙佛。第一声闻弟子。一名疾。二名力。拘那含牟尼佛。第一声闻弟子。一名活。二名毗头罗。迦葉佛。第一声闻弟子。一名输那二名颇罗堕。舍利弗。我释迦牟尼佛。第一声闻弟子。一名舍利弗。二名目揵连。如上二人等。前者智慧第一。后神通第一</p>
<p style="text-align: left">
	　　毗婆尸佛侍者名无忧。尸弃佛侍者名离畏。毗舍浮佛侍者名寂。拘留孙佛侍者名智。拘那含文尼佛侍者名亲。迦葉佛侍者名迦夫。舍利弗。我释迦牟尼佛侍者名欢喜。</p>
<p style="text-align: left">
	　　毗婆尸佛子名成阴。尸弃佛子名不可量。毗舍浮佛子名善智。拘留孙佛子名上。拘那含文尼佛子名胜。迦葉佛子名导师。舍利弗。我释迦牟尼佛子名罗睺罗。</p>
<p style="text-align: left">
	　　毗婆尸佛父名槃头。母名槃头意。城名槃头。尸弃佛父名钩那。母名胜。城名阿楼那跋提。毗舍浮佛父名阿楼那天子。母名称意。城名随意。拘留孙佛父婆罗门种名功德。母名广。彼天子名无畏。城亦名无畏。拘那含文尼佛父婆罗门种名火德母名难胜。天子名庄严。城亦名庄严。迦葉佛父婆罗门种名净德。母名善才。天子名知使。城亦名知使。今时波罗奈城是。舍利弗。我今父名输头檀王。母名摩诃摩耶。城名迦毗罗。舍利弗。应当敬礼我本师。谓释迦牟尼佛。</p>
<p style="text-align: left">
	　　南无称妙佛南无降伏一切佛南无燃灯光佛南无无畏佛南无法胜佛。</p>
<p style="text-align: left">
	　　如是等。初一大阿僧祇劫有八十亿佛。最后名释迦牟尼佛。</p>
<p style="text-align: left">
	　　第二阿僧祇劫初。南无宝胜佛南无燃灯佛南无妙声佛南无胜成佛南无善见佛南无善眼佛南无持提罗吒佛南无师子佛南无无畏佛南无自在佛。</p>
<p style="text-align: left">
	　　以上七千二百佛。</p>
		

	
	

		</div></div><hr><script charset='utf-8' src='../../js/footer.js'></script></body></html>