<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 七佛所说神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 七佛所说神咒经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第四卷 七佛所说神咒经</strong></p>
<p style="text-align: left">
	　　文殊师利<a>菩萨</a>。我欲乐说有四弘誓。何等为四。一者覆育一切众生。犹如桥船度人无惓。二者包含万物犹如太虚。三者愿使我身犹如药树。其有闻者患苦悉除。四者愿我当来得成佛时。所度众生如恒河沙。是为菩萨旷济之心。</p>
<p style="text-align: left">
	　　<a>虚空藏菩萨</a>。我欲乐说菩萨摩诃萨<a>修行</a><a>净土</a>清净妙行。有四事。何等为四。一者损己利人拯济群生。二者利衰毁誉不生忧戚。三者贞洁不淫戒行清净如白莲华。四者我当来世得作佛时。国土所有一切众生。妙行成就人天无别。是为菩萨庄严净土清净妙行。</p>
<p style="text-align: left">
	　　<a>观世音菩萨</a>。复欲乐说菩萨有四摄法。何等为四。一者菩萨修行<a>六波罗蜜</a>。兼以化人拯济一切。二者生慈悲心育养群生。三者自利利人彼我兼利。四者有病苦者其心怜愍如视赤子。是为菩萨四摄法摄取众生。是为菩萨广利众生摄取净土妙善功德。</p>
<p style="text-align: left">
	　　救脱菩萨。复欲乐说有四弘誓。不与声闻辟支佛共。何等为四。一者愿使我心犹如大地。一切草木<a>丛林</a>萌芽。因之增长地无憎爱。二者愿使我心犹如桥船。运度众生无有疲厌。三者愿使我心犹如大海。容受一切百川众流投之不溢。四者愿使我身犹如<a>虚空</a>。包含万物犹<a>如法</a>性。是为菩萨四大弘誓。不与声闻辟支佛共。</p>
<p style="text-align: left">
	　　跋陀和菩萨。我欲乐说菩萨妙行有八事。何等为八。一者菩萨处于五滓世界。拔济众生不生疲厌。二者见诸众生兴起福事。营护佐助不生秽心。三者见人为恶敦喻诃谏令得舍离。四者有厄难者拯济怜愍如母爱子。五者有来求者不惜身命。六者有厄难处扶持携接令得脱难。七者见邪见人怜愍敦喻令得<a>正见</a>。八者鞠育众生犹如赤子。所有功德悉持施与。共用回向无上菩提。是为菩萨八事利益无量众生。</p>
<p style="text-align: left">
	　　<a>大势至菩萨</a>。复欲乐说菩萨有四事利益众生心无疲惓。何等为四。一者菩萨摩诃萨。自舍己乐施与众生。见他受苦如己无异。慈心流恻痛彻骨髓。二者菩萨摩诃萨于没溺处设大桥船。运度众生无有疲厌。三者菩萨摩诃萨于<a>生死</a>海中众生洄澓。自手牢捉令达<a>彼岸</a>。四者知诸众生往古来今犹如幻化。虽达此理度人无厌。是为菩萨四事利益拯济群生。</p>
<p style="text-align: left">
	　　得大势菩萨复欲乐说。谁能于<a>释迦牟尼佛</a>遗法之中作佛事者我等八人常当拥护。毗说有四事何等为四。一者忆无量苦见众生苦如我无异。二者我等所持戒功德。悉舍施与众生。共用回向无上菩提。三者能忍苦事荷负一切众生到于彼岸。四者发举一切众生心。犹如慈父念子无异。是为菩萨自利利人清净妙行。</p>
<p style="text-align: left">
	　　坚勇菩萨。复欲乐说菩萨妙行有四事。何等为四。一者愿我常生无佛世界。喻如日月行阎浮提为其除冥。二者如以金錍决其眼瞙令睹光明。三者作大药树一切众生得闻香者病苦消除。四者常演<a>说法</a>如澍法雨。萌芽生长成就果实悉发无上菩提之心。是为菩萨四大弘誓。</p>
<p style="text-align: left">
	　　我文殊师利今欲说妙偈。</p>
<p style="text-align: left">
	　　令此经流布众生无疑心</p>
<p style="text-align: left">
	　　七佛菩萨众所说深妙法</p>
<p style="text-align: left">
	　　诸天龙王神言辞甚奇特</p>
<p style="text-align: left">
	　　纯说妙行咒护国及行人</p>
<p style="text-align: left">
	　　书写读诵者必共千佛会</p>
<p style="text-align: left">
	　　虚空藏菩萨今欲说两偈半。</p>
<p style="text-align: left">
	　　美叹书写者书写读诵者</p>
<p style="text-align: left">
	　　上来贤圣教称扬转教人</p>
<p style="text-align: left">
	　　言辞婉约美妙善无穷尽</p>
<p style="text-align: left">
	　　犹如大海水深广叵穷尽</p>
<p style="text-align: left">
	　　此人之功德巨亿过于彼</p>
<p style="text-align: left">
	　　我文殊师利今欲说一偈半。</p>
<p style="text-align: left">
	　　一切众生类回彼淫鬼界</p>
<p style="text-align: left">
	　　无能觉之者唯我能救拔</p>
<p style="text-align: left">
	　　永断生死本普处寂灭乐</p>
<p style="text-align: left">
	　　梵天王所说一偈。</p>
<p style="text-align: left">
	　　我常修行四无量今来至此闻妙言</p>
<p style="text-align: left">
	　　济拔众生生死苦永以无复忧恼患</p>
<p style="text-align: left">
	　　兜率天王今欲说一偈半。</p>
<p style="text-align: left">
	　　我于往昔值诸佛得升兜率为天王</p>
<p style="text-align: left">
	　　今以得听一妙言决了心瞙开慧眼</p>
<p style="text-align: left">
	　　其有众生一经耳不堕三涂升梵天</p>
<p style="text-align: left">
	　　他化<a>自在</a>天王欲说一偈半。</p>
<p style="text-align: left">
	　　闻此阎浮提诸大菩萨等</p>
<p style="text-align: left">
	　　演说微妙义我心大<a>欢喜</a></p>
<p style="text-align: left">
	　　永拔生死种得升泥洹堂</p>
<p style="text-align: left">
	　　化乐天王所说二偈半。</p>
<p style="text-align: left">
	　　我闻阎浮提菩萨大士等</p>
<p style="text-align: left">
	　　各各说妙行四摄及弘誓</p>
<p style="text-align: left">
	　　我闻此句已心眼矐然开</p>
<p style="text-align: left">
	　　愿使诸天众得此净眼根</p>
<p style="text-align: left">
	　　永断生死流普得升泥洹</p>
<p style="text-align: left">
	　　焰摩天王欲说一偈如意珠。</p>
<p style="text-align: left">
	　　我等久处于天宫厌离<a>三界</a>生死苦</p>
<p style="text-align: left">
	　　何时如蛇脱故皮永得寂灭<a>涅槃</a>乐</p>
<p style="text-align: left">
	　　忉利天王欲说一偈半。</p>
<p style="text-align: left">
	　　久处于生死厌离欲淤泥</p>
<p style="text-align: left">
	　　兴起大慈悲济拔生死苦</p>
<p style="text-align: left">
	　　永脱生死苦得入涅槃城</p>
<p style="text-align: left">
	　　提头赖吒天王欲说四偈。</p>
<p style="text-align: left">
	　　四大天王中我最为第一</p>
<p style="text-align: left">
	　　我虽作天王不脱鬼神苦</p>
<p style="text-align: left">
	　　我作鬼神王已经五百岁</p>
<p style="text-align: left">
	　　东西常驰骋济度诸群生</p>
<p style="text-align: left">
	　　哀哉过去世曾作人中王</p>
<p style="text-align: left">
	　　治化不以理今作鬼王身</p>
<p style="text-align: left">
	　　又愿诸国王正治于国事</p>
<p style="text-align: left">
	　　莫作贪浊行复受鬼神身</p>
<p style="text-align: left">
	　　毗楼博叉天王欲说一偈半。</p>
<p style="text-align: left">
	　　我念过去世生于阎浮提</p>
<p style="text-align: left">
	　　豪富得自在谄曲不端直</p>
<p style="text-align: left">
	　　今虽作鬼王犹受鬼神苦</p>
<p style="text-align: left">
	　　毗楼勒叉天王欲说三偈。</p>
<p style="text-align: left">
	　　我今作鬼王得离三涂苦</p>
<p style="text-align: left">
	　　涉历四天下救诸病苦者</p>
<p style="text-align: left">
	　　忆念过去世曾作人中王</p>
<p style="text-align: left">
	　　放逸着五欲今受鬼王身</p>
<p style="text-align: left">
	　　又愿人中王谨慎莫放逸</p>
<p style="text-align: left">
	　　度脱诸众生普得涅槃乐</p>
<p style="text-align: left">
	　　毗<a>沙门</a>天王欲说一偈半。</p>
<p style="text-align: left">
	　　我于往昔修菩提为众生故作鬼王</p>
<p style="text-align: left">
	　　众生久处无明闇我以金錍开其眼</p>
<p style="text-align: left">
	　　慧眼既开度生死生死既度升泥洹</p>
<p style="text-align: left">
	　　难陀龙王欲说二偈半。</p>
<p style="text-align: left">
	　　我现处龙宫欲度诸龙众</p>
<p style="text-align: left">
	　　闻诸菩萨众各各说妙行</p>
<p style="text-align: left">
	　　诸天龙神等咸皆侧耳听</p>
<p style="text-align: left">
	　　天众及龙众欢喜不自胜</p>
<p style="text-align: left">
	　　我及诸营从得脱诸龙身</p>
<p style="text-align: left">
	　　婆难陀龙王今欲说一偈半。</p>
<p style="text-align: left">
	　　我处于龙宫犹如蚕处茧</p>
<p style="text-align: left">
	　　愿得智慧力坏此无明闇</p>
<p style="text-align: left">
	　　济拔众厄难<a>超度</a>生死流</p>
<p style="text-align: left">
	　　娑伽罗龙王欲说二偈。</p>
<p style="text-align: left">
	　　我念过去世曾作人中王</p>
<p style="text-align: left">
	　　悭吝于宝藏今受龙王身</p>
<p style="text-align: left">
	　　又愿诸国王慈慧普拯济</p>
<p style="text-align: left">
	　　治化以<a>正法</a>莫复受龙身</p>
<p style="text-align: left">
	　　和修吉龙王欲说二偈半。</p>
<p style="text-align: left">
	　　我虽受龙身不受热沙苦</p>
<p style="text-align: left">
	　　又于过去世曾作人中王</p>
<p style="text-align: left">
	　　贪溺着世乐今受龙王身</p>
<p style="text-align: left">
	　　又愿诸国王厌离于世乐</p>
<p style="text-align: left">
	　　如囚厌于狱超出三界门</p>
<p style="text-align: left">
	　　德叉迦龙王欲说二偈半。</p>
<p style="text-align: left">
	　　又我于过去曾作人中王</p>
<p style="text-align: left">
	　　妻子及奴婢悉皆用布施</p>
<p style="text-align: left">
	　　坐以一瞋故今受龙王身</p>
<p style="text-align: left">
	　　又愿诸国王谦敬以仁义</p>
<p style="text-align: left">
	　　莫复自豪贵后受龙王身</p>
<p style="text-align: left">
	　　阿那婆达多龙王欲说四偈。</p>
<p style="text-align: left">
	　　我念过去世生于阎浮提</p>
<p style="text-align: left">
	　　曾作国王女端正无等双</p>
<p style="text-align: left">
	　　父王甚爱重名曰白莲华</p>
<p style="text-align: left">
	　　嫁与邻国王不得适其意</p>
<p style="text-align: left">
	　　瞋恚自害死经历三涂苦</p>
<p style="text-align: left">
	　　今受龙王身又愿诸女人</p>
<p style="text-align: left">
	　　厌恶女姿态莫复怀妒忌</p>
<p style="text-align: left">
	　　后受毒龙苦难得脱苦时</p>
<p style="text-align: left">
	　　摩那斯龙王今欲说二偈半。</p>
<p style="text-align: left">
	　　我处于龙宫厌患诸龙臭</p>
<p style="text-align: left">
	　　腥臊如溷猪处厕不觉苦</p>
<p style="text-align: left">
	　　三界诸人天皆亦复如是</p>
<p style="text-align: left">
	　　乐在三界狱如猪不厌厕</p>
<p style="text-align: left">
	　　哀哉甚可伤不知求<a>解脱</a></p>
<p style="text-align: left">
	　　沤波罗龙王今欲说五偈半。</p>
<p style="text-align: left">
	　　我于过去世曾于阎浮提</p>
<p style="text-align: left">
	　　<a>婆罗门</a>家生聪明甚黠慧</p>
<p style="text-align: left">
	　　时有邻国王送女以娉我</p>
<p style="text-align: left">
	　　此女不贞良私共外人通</p>
<p style="text-align: left">
	　　我时伺捕得斩之于都市</p>
<p style="text-align: left">
	　　我时恶贱彼送之归本国</p>
<p style="text-align: left">
	　　思惟欲秽恶<a>出家</a>行正道</p>
<p style="text-align: left">
	　　复遇恶知识不值好同学</p>
<p style="text-align: left">
	　　引置诸淫女我时惋叹恨</p>
<p style="text-align: left">
	　　持刀自刎死经历三涂苦</p>
<p style="text-align: left">
	　　从是受龙身甚苦不可言</p>
<p style="text-align: left">
	　　胡苏低罗龙王今欲白二偈。</p>
<p style="text-align: left">
	　　我于阎浮提典主十六国</p>
<p style="text-align: left">
	　　余国皆易化唯此国难教</p>
<p style="text-align: left">
	　　群臣皆谄伪贪浊多奸诡</p>
<p style="text-align: left">
	　　旱涝不平均莫不由此事</p>
<p style="text-align: left">
	　　金刚藏菩萨所说众生有五种不信。一者疑佛二者疑法。三者疑僧。四者疑诸法不实五者所有正法生疑不信。众生有五种信根。能得阿<a>罗汉</a>道。一者信佛决定正觉。二者信正法宝决定无疑。三者信<a>比丘</a>僧良厚<a>福田</a>。四者所有正行戒定智慧不生疑惑。五者见世谛事不生着心。此五信根者能拔五疑。能得宝幢三昧现身得道。</p>
<p style="text-align: left">
	　　第一放光三昧能断<a>地狱</a>有。无垢三昧能断饿鬼有。焦恼三昧能断畜生有。难伏三昧能断阿修罗有。光明三昧能断弗婆提有。焰幻三昧能断阎浮提有。白色三昧能断俱耶尼有。青色三昧能断郁单曰有。黄色三昧能断四天王有。黑色三昧能断忉利天有。赤色三昧能断焰摩天有。妙善三昧能断兜率天有。德长三昧能断化乐天有。音声三昧能断他化自在天有。妙善三昧能断初禅有。得乐三昧能断二禅有。白色三昧能断三禅有。雷音三昧能断四禅有。妙善三昧能断阿那含天有。空三昧能断空处有。无分别三昧能断识处有。响化三昧能断不用处有。宝积三昧能断非想处有。此是二十五大三昧。示众生游居涉历之处。贤圣厌患三乘圣众莫不由是。法华三昧光目童子。涅槃三昧迦葉童子文殊师利童子。首楞严三昧蜜善童子。放光三昧妙眼童子。华严三昧善才童子。维摩诘三昧惟无童子。大集三昧佛宝童子。金光明三昧灭罪童子。佛藏三昧觉垢童子。华首三昧障罪根童子。金刚藏三昧慧明童子。菩萨藏三昧洪济童子。妙达童子。善住童子。妙眼童子。善覆童子。乌奢波童子。蜜善童子。周罗童子。法住童子。阿蜜耆童子。婆醯罗童子。奢覆卑童子。颇卑都童子。此十二童子主众生命。释迦牟尼佛出世时。度一万八千九十四国人。第一说法在他化自在天。第二说法在波罗奈国。第三说法在王舍城。第四说法在竭耆国。度七千罗汉。第五说法在舍卫国。第六说法在王舍城。度女人憍昙弥。第七说法在迦惟罗卫国。度白净王。第八说法在王舍城。三乘杂教。第九说法在摩竭提国度洴沙王。第十说法在拘尸那竭国。度百千万亿无量无边不可称计(此下建者菜生至故名闭丹本即无)</p>
<p style="text-align: left">
	　　建者菜生萌牙阴阳亦长。除者代谢称译之体。满者神祇受供无复盈。平者阳气凝住无增减。定者鬼神交会恶气不行。执者阴气偏多阳气少破者阴阳交解说破之议。危者天窗开地户闭。成者阳气足阴气并故名成。收者阳气流行阴平萌牙生故言收。开者阴性开阳气出故名开。闭者天窗地户喻俨然闭塞万神不行故名闭。此<a>五戒</a>神名。</p>
<p style="text-align: left">
	　　杀戒有五神波吒罗摩那斯婆睺那呼奴吒颇罗吒。</p>
<p style="text-align: left">
	　　盗戒五神法善佛奴僧喜广额慈善。</p>
<p style="text-align: left">
	　　淫戒五神贞洁无欲净洁无染荡涤。</p>
<p style="text-align: left">
	　　欺戒五神美音实语质直直答和合语。</p>
<p style="text-align: left">
	　　酒戒五神清素不醉不乱无失护戒。</p>
<p style="text-align: left">
	　　三归九神名归佛有三神波摩斯那陀摩婆罗那陀摩流支。</p>
<p style="text-align: left">
	　　归法三神法宝呵啧辩慧。</p>
<p style="text-align: left">
	　　归僧三神僧宝护众安隐。</p>
<p style="text-align: left">
	　　护<a>僧伽</a>蓝神斯有十八人各各有别名一名美音二名<a>梵音</a>三名天鼓四名巧妙五名叹美六名广妙七名雷音八名师子音九名妙美十名梵响十一名人音十二名佛奴十三名叹德十四名广目十五名妙眼十六名彻听十七名彻视十八名遍观。</p>
<p style="text-align: left">
	　　照卑律兜是大鬼神王四天王所说大神咒经。</p>
<p style="text-align: left">
	　　赤下鬼名富单那(一)迦罗富单那(二)波都耆(三)摩诃波都耆(四)莎呵(五)</p>
<p style="text-align: left">
	　　诵咒三遍。三色缕黄赤绿作二十一结。先系脚后系腰却系手。</p>
<p style="text-align: left">
	　　白下鬼名浮流(一)摩诃浮流(二)乌摩勒呵暮多(三)毗摩呵慕多(四)波吒罗呵暮多(五)浮浮呵暮多(六)莎呵(七)</p>
<p style="text-align: left">
	　　咒二色缕。白黑结作十四结系项。</p>
<p style="text-align: left">
	　　失音鬼名瑱浮流(一)睺睺摩(二)波吒罗睺睺摩(三)波吒罗睺睺摩(四)毗摩勒睺睺摩(五)汉吒奴睺睺摩(六)莎呵(七)</p>
<p style="text-align: left">
	　　咒缕黄赤绿结作七结系项。</p>
<p style="text-align: left">
	　　讇语鬼名卑多罗(一)波波浮(二)波波浮(三)乌摩勒波波浮(四)莎呵(五)</p>
<p style="text-align: left">
	　　咒水七遍。洗面洗左耳嗽口噀之各三过。</p>
<p style="text-align: left">
	　　蔽人目鬼名支富罗(一)支富破(二)呼奴支富破(三)波吒罗(四)支富破(五)莎呵(六)</p>
<p style="text-align: left">
	　　咒水七遍噀目。</p>
<p style="text-align: left">
	　　瞋鬼名破波罗(一)破波罗睺(二)破波罗睺(三)破波睺乌奴(四)破波罗睺(五)乌吐睺(六)莎呵(七)</p>
<p style="text-align: left">
	　　七遍咒之。</p>
<p style="text-align: left">
	　　食吐鬼名都睺兜睺(一)乌奴破兜睺乌奴破(二)兜睺乌奴破(三)莎呵(四)</p>
<p style="text-align: left">
	　　一七遍咒。</p>
<p style="text-align: left">
	　　罢聚鬼名阿那波那兜(一)阿那波那兜(二)毗摩波那兜(三)莎呵(四)</p>
<p style="text-align: left">
	　　一七遍咒。</p>
<p style="text-align: left">
	　　障善根鬼名浮流浮流(一)睺睺摩浮流(二)阿那毗那睺睺摩浮流(三)支兜那毗摩睺睺那浮流(四)阿那毗摩睺睺浮流(五)莎呵(六)</p>
<p style="text-align: left">
	　　七遍咒水噀之亦七遍。</p>
<p style="text-align: left">
	　　焦渴鬼名波波睺(一)浮奴多波波睺(二)阿那毗那呼奴多波波睺(三)浮律多波波睺(四)莎呵(五)</p>
<p style="text-align: left">
	　　咒二十一遍。五色缕青黄赤白黑。结作<a>三七</a>结痛处系。</p>
<p style="text-align: left">
	　　眼上。白淣鬼名阿富那(一)破多奴阿富那(二)毗摩破多奴阿富那(三)浮婆阿富那(四)莎呵(五)</p>
<p style="text-align: left">
	　　咒三七遍。咒郁金青黛水。常使病人向东方。日月净明德佛忏悔洗目至七日。</p>
<p style="text-align: left">
	　　不禁鬼名修修罗(一)波波摩睺修修罗(二)阿那波那修修罗(三)毗摩呵那修修罗(四)莎呵(五)</p>
<p style="text-align: left">
	　　用水三升。鸡子黄许盐和三遍咒。常使病人向北方。礼德内丰严王佛三礼。然后服之一升余者印以修修罗字。</p>
<p style="text-align: left">
	　　矬鬼名胡兜罗(一)阿尼那胡兜罗(二)阿波浮胡兜罗(三)阿波置胡兜罗(四)阿波波呼那胡兜罗(五)耶无多胡兜罗(六)莎呵(七)</p>
<p style="text-align: left">
	　　须七色缕。结作二十一结。先系项次系两手复系腰系腕。</p>
<p style="text-align: left">
	　　直下鬼名舍波帝(一)阿波睺睺舍波帝(二)毗摩睺睺奢波帝(三)浮律多睺睺奢波帝(四)阿摩奴睺睺奢波帝(五)莎呵(六)</p>
<p style="text-align: left">
	　　须五色叠缕青黄赤白紫。结作三七二十一结。系脚次系腰复系手复系项。</p>
<p style="text-align: left">
	　　恶疮鬼名破波罗(一)睺睺奴破波罗(二)乌吐浮律多破波罗(三)阿奢兜破波罗(四)阿奢呼浮兜破波罗(五)莎诃(六)</p>
<p style="text-align: left">
	　　咒五升水三遍。着半鸡子黄许盐。梁上尘釜底黑尘墨各一掌许。煮七回三遍咒。煮竟亦三遍咒。于日初出时七遍洗疮七遍咒。</p>
<p style="text-align: left">
	　　不得下食鬼名胡魔兜(一)乌奢睺睺胡摩兜(二)阿[少/兔]羯卑胡摩兜(三)破波罗胡摩兜(四)莎呵(五)</p>
<p style="text-align: left">
	　　咒水七遍与病人饮之。</p>
<p style="text-align: left">
	　　腰脚痛鬼名呼卢兜(一)波吒罗呼卢兜(二)毗摩罗呼卢兜(三)弥梨耆梨卑呼卢兜(四)莎呵(五)</p>
<p style="text-align: left">
	　　咒三色缕青黄绿。结作七结系脚腕。</p>
<p style="text-align: left">
	　　次系脾后系腰。</p>
<p style="text-align: left">
	　　头痛鬼名胡摩兜摩诃迦吒罗(一)毗摩迦吒罗(二)莎呵(三)</p>
<p style="text-align: left">
	　　七遍咒杨枝打二七下。</p>
<p style="text-align: left">
	　　闇钝鬼名呼吒吒(一)浮律置呼吒吒(二)阿支拏呼吒吒(三)浮律置支呼吒吒(四)伊呼破罗支呼吒吒(五)和蜜兜伊呼支破罗(六)莎呵(七)</p>
<p style="text-align: left">
	　　三七遍咒七日日三遍咒。</p>
<p style="text-align: left">
	　　耳痛鬼名毗腻波(一)阿制置毗腻波(二)呼腻置毗腻波(三)伊呼支腻置毗腻波(四)耆摩腻置毗腻波(五)莎呵(六)</p>
<p style="text-align: left">
	　　于月生一日。设使左耳痛南向坐。右耳痛北向坐。向东向门病人门内坐。咒师门外坐。水亦门外咒二七遍三噀之。</p>
<p style="text-align: left">
	　　淋鬼名破波罗(一)浮梨浮梨置破波罗(二)车慕那破波罗(三)呼呼罗车波罗(四)迦波置车波罗(五)莎呵(六)</p>
<p style="text-align: left">
	　　五七遍咒水。以苇桶柱阴上。以水从桶中七遍咒水。一唾之末后以一掬水望面洒之。</p>
<p style="text-align: left">
	　　小便不通鬼名乌都罗(一)呼若耆梨吒乌都罗(二)呵若时律吒乌都罗呵拏时律吒乌都罗(三)莎呵(四)</p>
<p style="text-align: left">
	　　取釜下炊汤二升半。鸡子黄许白蜜和。与病人服之正南而坐。念日月灯明王佛。作四拜礼七过吸半鸡子已唾之。</p>
<p style="text-align: left">
	　　卒得心腹痛鬼名蜜耆罗(一)阿吒腻吒蜜耆罗(二)支波副尼耆罗(三)呼呼那尼耆罗(四)阿不梨知那知尼耆罗(五)支波置尼耆罗(六)莎呵(七)</p>
<p style="text-align: left">
	　　咒水三七遍。先唾之三过余者三吸。</p>
<p style="text-align: left">
	　　疟病鬼名须蜜多(一)阿腻吒(二)迦知腻吒(三)乌呼那须蜜多(四)支波呼睺须蜜多(五)伊知腻吒须蜜多(六)莎呵(七)</p>
<p style="text-align: left">
	　　须五色缕咒作七结。痛从头下先系项系脚系手。设之大急咒水三遍噀之。</p>
<p style="text-align: left">
	　　匿病鬼名究水水罗(一)阿知那知水水罗(二)呜呼吒水水罗(三)阿知拏知水水罗(四)莎呵(五)</p>
<p style="text-align: left">
	　　须一斤艾一斗水。煮取三升咒三遍。病人东向坐服之。日服一升三日服。</p>
<p style="text-align: left">
	　　黄病鬼名呼都卢(一)阿知那知支波破(二)阿那耆支波破(三)呼梨吒支那吒支波破(四)伊耆那知支波破(五)莎呵(六)</p>
<p style="text-align: left">
	　　三七枚瓜蔕二七枚<a>杏子</a>。一斗水煎得三升。咒七遍日取一升。目中着一茧鼻中二茧余者服之。三日服之黄白綖结作七结。先系头次系两耳系项系两肘后系手七遍咒。</p>
<p style="text-align: left">
	　　食人脑髓及心肝鬼名句罗帝(一)阿吒拏支知(二)阿若耆遮知(三)阿奢涅遮知(四)阿奴多遮知(五)若不那帝遮知(六)阿多尼遮知(七)阿睺睺睺睺遮知(八)阿副副副副遮知(九)莎呵(十)</p>
<p style="text-align: left">
	　　三斛热汤一升白粉和之洗浴。一杯饮之咒三七遍。日用一斛五升先从头淋之吉。</p>
<p style="text-align: left">
	　　卒得旋风头眩脑转鬼名美音咒(一)名阿睺耆那(二)不不不睺耆那(三)阿若若若不耆那(四)莎呵(五)</p>
<p style="text-align: left">
	　　咒水二十一遍三噀之。</p>
<p style="text-align: left">
	　　嗜酒鬼名阿罗兜(一)乌那呵乌那呵(二)呼律多呼律多(三)若不呵若不呵(四)舍摩呵舍摩呵(五)莎呵(六)</p>
<p style="text-align: left">
	　　若十四日十五日。取七井水三粒盐。咒三遍三淋顶三唾耳鼻。余水饮之此人北向坐七枚杨枝。东西南北安置瓮上咒竟。以此水四方洒之三噀面三过饮。</p>
<p style="text-align: left">
	　　不嗜食鬼名安多睺(一)[泳-永+頗]捺卑[泳-永+頗]捺卑安多睺(二)呜睺睺睺安多睺(三)波罗和兜若安多睺(四)遮捺迦知安多睺(五)阿若罗知安多睺(六)莎呵(七)</p>
<p style="text-align: left">
	　　缕二色白黑。咒作十四结七遍咒水。与使饮。</p>
<p style="text-align: left">
	　　食少而吐多鬼名耆多睺(一)阿若摩若多捺知(二)跋罗知那知(三)啝若知那知(四)阿若奴摩知那知(五)阿嗜那知(六)莎呵(七)</p>
<p style="text-align: left">
	　　咒水七遍噀面三过。残水饮之作麻绳。常于朝时以用绞项。使病人面东向坐。一日不差乃至七日。</p>
<p style="text-align: left">
	　　聋鬼名胡楼兜(一)睺睺睺睺胡楼兜(二)阿呵呵那胡楼兜(三)阿若若若若胡楼兜(四)阿吒吒胡楼兜(五)莎呵(六)</p>
<p style="text-align: left">
	　　须三升小豆一斗水。煎得三升。蜜安半升酥煎得二升。接取清七七遍咒。咒于晨朝时滋其头安绵揭耳七遍一一称鬼名。</p>
<p style="text-align: left">
	　　健睡鬼名浮流兜(一)阿吒腻知浮流兜(二)睺睺睺睺若浮流兜(三)苏摩帝浮流兜(四)呼呼呼呼吒那浮流兜(五)莎呵(六)</p>
<p style="text-align: left">
	　　三遍咒水唾病人面。</p>
<p style="text-align: left">
	　　支兜那是土公鬼名副梨副梨支兜那(一)阿呵呵那支兜那(二)胡律兜支兜那(三)呼呼呼呼阿若支兜那(四)莎门(五)</p>
<p style="text-align: left">
	　　病人东向坐三。遍咒一盆水七枚杨枝。东西南北安置盆上。咒竟以此水四方洒之。三噀面三过饮。</p>
<p style="text-align: left">
	　　疰鬼凡有二十五种破梨吒(一)破破破破梨吒(二)阿鸱鸱鸱鸱破梨吒(三)迦梨吒支休那破梨吒(四)莎呵(五)</p>
<p style="text-align: left">
	　　咒水七遍唾之。五色綖结作七结系项。</p>
<p style="text-align: left">
	　　一切毒蛇鬼名阿那耆(一)若帝囊阿那耆(二)机梨帝囊阿那耆(三)阿若帝那阿那耆(四)莎呵(五)</p>
<p style="text-align: left">
	　　咒水二七遍。唾五情根及以唾疮并洗疮三遍。</p>
<p style="text-align: left">
	　　蟽赖鬼名摩卑(一)陀罗那帝摩卑(二)奢若陀摩卑(三)阿不梨多陀捺卑(四)莎呵(五)</p>
<p style="text-align: left">
	　　咒水七遍。唾五情根并以洗疮。</p>
<p style="text-align: left">
	　　虾蟆毒鬼名波奢尼(一)乌睺流兜修波奢尼(二)若波昼波舍尼(三)阿若梨知波舍尼(四)莎呵(五)</p>
<p style="text-align: left">
	　　咒水三遍唾五情根并洗疮余水饮之吉。</p>
<p style="text-align: left">
	　　霤鬼名破知那(一)流流兜破知那(二)车那兜车那兜破知那(三)阿摩耆兜破知那(四)阿呼梨兜破知那(五)莎呵(六)</p>
<p style="text-align: left">
	　　三升水一掌白粉和之。七遍咒吸三口余者洗疮水至三日用。</p>
<p style="text-align: left">
	　　厌蛊鬼名睺睺(一)奴吒[少/兔]睺睺(二)尼多那睺睺(三)阿若兜睺睺(四)阿吒[少/兔]睺睺(五)毗律多睺睺(六)奴吒[少/兔]睺睺(七)莎呵(八)</p>
<p style="text-align: left">
	　　三升水铜盆盛。以白练副上。以七枚杨枝纵横安上。咒三七遍用竟弃之厕中。</p>
<p style="text-align: left">
	　　鼠漏鬼名遮吒尼(一)波赖帝遮吒尼(二)阿若帝遮吒尼(三)摩赖帝遮吒尼(四)阿摩赖帝遮吒尼(五)莎呵(六)</p>
<p style="text-align: left">
	　　用三束葱白五寸缕束之。一升椒一斗水煎得一升。咒三七遍接取一升饮余者洗疮。</p>
<p style="text-align: left">
	　　赤眼鬼名乌奴多(一)阿若兜[少/兔]奴吒乌奴多(二)牟律帝那乌奴多(三)若昼[少/兔]多乌奴多(四)耆摩帝乌奴多(五)莎呵(六)</p>
<p style="text-align: left">
	　　取三升麴一斗水。煎得三升接取二升。咒二七遍日取一茧用唾之。亦洗眼二七日。</p>
<p style="text-align: left">
	　　齆鼻鬼名遮波昼(一)阿若兜遮波昼(二)浮律多尼遮波昼(三)浮波律多尼遮波昼(四)阿若多尼遮波昼(五)波律多尼遮波昼(六)莎呵(七)</p>
<p style="text-align: left">
	　　一升苦酒二升水。煎得二升咒三七遍。日用二茧灌鼻三十一日用。</p>
<p style="text-align: left">
	　　腋臭鬼名若多奴知(一)睺睺睺睺多奴知(二)浮流流流流流多奴知(三)摩赖帝多奴知(四)阿那那那多奴知(五)莎呵(六)</p>
<p style="text-align: left">
	　　石灰三升苦酒三升。槃上和之咒三七遍。搏之男先安左腋女先安右腋下。</p>
<p style="text-align: left">
	　　毗楼勒叉天王所说咒水肿鬼名胡楼兜宁(一)妃律妃帝胡楼兜宁(二)阿睺睺睺睺胡楼兜宁(三)若呼胡楼兜宁(四)波昼宁胡楼兜宁(五)莎呵(六)</p>
<p style="text-align: left">
	　　用三斛水三升盐。煎得一斛五升。咒三十五遍封以鬼名日服一升。</p>
<p style="text-align: left">
	　　颓鬼名波置楼(一)阿尼兜楼吒波置楼(二)若无吒波置楼(三)阿奴梨吒[少/兔]波置楼(四)阿若梨吒奴波置楼(五)莎呵(六)</p>
<p style="text-align: left">
	　　用八升水小豆二升一升盐。咒二十一遍煎得五升。接取清日服二茧余下稠者用作饼大如掌用上向斑之。</p>
<p style="text-align: left">
	　　清盲鬼名鸠槃茶阿若兜(一)副梨帝阿若兜(二)耆蜜帝阿若兜(三)摩赖帝阿若兜(四)阿路帝阿若兜(五)慢耆帝阿若兜(六)莎呵(七)</p>
<p style="text-align: left">
	　　用<a>胡椒</a>安<a>石榴</a>子细辛人蔘姜末小豆麻子。各一铢末。和石蜜浆。若蒲桃浆日咒七遍。乃至七日用作饼大如钱许。用搭眼上以水从颡后噀之。</p>
<p style="text-align: left">
	　　疥虫鬼名休由(一)波帝那休由(二)耆摩帝那休由(三)阿若顿那休由(四)牟律帝那休由(五)莎呵(六)</p>
<p style="text-align: left">
	　　用一斛水着五升盐。咒二七遍煮七遍用洗疮。</p>
<p style="text-align: left">
	　　壁虱鬼名睺牟楼帝(一)毗摩多睺牟楼帝(二)阿若兜尼睺牟楼帝(三)浮律多尼睺牟楼帝(四)莎呵(五)</p>
<p style="text-align: left">
	　　用三斛水三斗艾。煮七遍咒二七遍。洒四壁及以屋间。</p>
<p style="text-align: left">
	　　鼠鬼名不利兜(一)咒咒咒咒不利兜(二)妃妃妃妃不利兜(三)守守守守不利兜(四)牛牛牛牛不利兜(五)饿饿饿饿不利兜(六)莎呵(七)</p>
<p style="text-align: left">
	　　咒灰七遍当孔前。咒水七遍写孔中。乃至三日。</p>
<p style="text-align: left">
	　　狗鬼名支鼻帝(一)乌奢支鼻帝(二)具吒睺支鼻帝(三)那蜜若支鼻帝(四)乌吒呼支鼻帝(五)莎呵(六)</p>
<p style="text-align: left">
	　　黄肿鬼名耶牟乌都(一)婆副波乌都(二)具耆弥乌都(三)耶牟[泳-永+多]乌都(四)阿非破罗帝乌都(五)莎呵(六)</p>
<p style="text-align: left">
	　　以三升郁金水七遍咒饮之。</p>
<p style="text-align: left">
	　　赤肿鬼名阿兜那(一)苏区都阿兜那(二)阎摩卑阿兜那(三)若富摩阿兜那(四)究吒[少/兔]阿兜那(五)莎呵(六)</p>
<p style="text-align: left">
	　　取方赤罽二七遍咒赤处搭之。</p>
<p style="text-align: left">
	　　白肿鬼名耆蜜卑(一)波罗帝耆蜜卑(二)具殊呵帝耆蜜卑(三)乌啄若耆蜜卑(四)呼娑兜耆蜜卑(五)莎呵(六)</p>
<p style="text-align: left">
	　　一升水半鸡子许白粉咒三七遍乃至七日。</p>
<p style="text-align: left">
	　　丁肿鬼名卑低(一)呵柔卑柔卑低(二)呵蜜耆牟卑胝(三)握瘦呼丘卑低(四)具耆呵蜜卑低(五)莎呵(六)</p>
<p style="text-align: left">
	　　诵此咒鬼箭拔出一咒三七二十一遍日三咒。</p>
<p style="text-align: left">
	　　匿齿鬼名胡殊兜(一)乌啄那胡殊兜(二)耶蜜卑胡殊兜(三)莎呵(四)</p>
<p style="text-align: left">
	　　取井花水咒七遍。三唅噀地。岁月久者。着麝香唅水噀地竟以麝香涂之。</p>
<p style="text-align: left">
	　　猫鬼方道酓蛊毒药和东毕阎牟丁苏安日鬼触楼毕受虚牵斗卯移伐鬼引猫微芭糟毒扶殊呵毗毕帝咒水奢蜜不乌吒由耆暮帝奢波吒莎呵。</p>
<p style="text-align: left">
	　　三遍咒水噀之大吉。</p>
<p style="text-align: left">
	　　频婆索卢鸠槃茶王字呼罗都波罗帝(一)乌苏多奢富殊(二)具耆呵具呼那支富殊(三)莎呵(四)</p>
<p style="text-align: left">
	　　是咒能令鸠槃茶王及其兵众碎如微尘。诸有卒得热渴心痛及其头痛手脚烦热疼痛。得闻是咒寻得清凉。咒水三遍以噀痛处。</p>
<p style="text-align: left">
	　　毗沙门父字婆难陀母字苏富。</p>
<p style="text-align: left">
	　　提头赖吒父字难陀母字蜜耆卢。</p>
<p style="text-align: left">
	　　博叉天王父字婆伽罗母字沤季卑。</p>
<p style="text-align: left">
	　　毗楼勒叉父字和修吉母字沤波帝。</p>
<p style="text-align: left">
	　　鬼子母夫字德叉迦鬼子母大儿字唯奢叉中者字散脂大将小者字摩尼拔陀耆首那拔陀女字功德天。</p>
<p style="text-align: left">
	　　瘿鬼名收波弥谁波罗帝那(一)收波弥仇波罗帝那(二)乌昼若收波弥仇波罗帝那(三)莎呵(四)</p>
<p style="text-align: left">
	　　须黑石蜜浆咒七遍二遍一吸一弹指。</p>
<p style="text-align: left">
	　　舐脓鬼名阿富具梨帝(一)具具梨帝(二)具梨帝(三)莎呵(四)</p>
<p style="text-align: left">
	　　喉痹鬼名阿富车(一)阿蜜阿富车(二)阿蜜阿富车(三)阿蜜阿富车(四)莎呵(五)</p>
<p style="text-align: left">
	　　我鬼子母字那蜜卑。今当说神咒拥护众生。除其邪见令得正见。费损家财设肴膳餧此<a>世间</a>魍魉鬼不如祀狗用备守。我今为汝说正真。但用华香酥乳麋致意恭敬下天神。令其所求悉皆得。</p>
<p style="text-align: left">
	　　敷宿波敷宿波(一)阿注波阿注波(二)究吒波究吒波(三)莎诃(四)</p>
<p style="text-align: left">
	　　鬼子母所说神咒。能令众生拔邪救济危厄。盗贼王难无不解脱。所求男女皆悉端正。婚娶产生怨家债主。悉得解脱无不安隐。</p>
<p style="text-align: left">
	　　拂至兜(一)波罗帝囊拂至兜(二)乌昼拂至兜(三)莎呵(四)</p>
<p style="text-align: left">
	　　能令诸鼠散走他方悉灭无余三过唾刀唅灰作绯紫字。</p>
<p style="text-align: left">
	　　大毗楼勒叉天王所说神咒。</p>
<p style="text-align: left">
	　　宾头楼守(一)宾头楼守(二)摩诃宾头楼守(三)莎呵(四)</p>
		

	
	

		</div></div><hr><script charset='utf-8' src='../../js/footer.js'></script></body></html>