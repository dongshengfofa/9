<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，普贤菩萨行愿赞' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>普贤菩萨行愿赞</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong><a>普贤菩萨</a>行愿赞</strong></p>
<p style="text-align: left">　　所有十方世界中一切三世人师子</p>
<p style="text-align: left">　　我今礼彼尽无余皆以清净身口意</p>
<p style="text-align: left">　　身如刹土微尘数一切如来我悉礼</p>
<p style="text-align: left">　　皆以心意对诸佛以此普贤行愿力</p>
<p style="text-align: left">　　于一尘端如尘佛诸佛佛子坐其中</p>
<p style="text-align: left">　　如是法界尽无余我信诸佛悉充满</p>
<p style="text-align: left">　　于彼无尽功德海以诸音声功德海</p>
<p style="text-align: left">　　阐扬如来功德时我常赞叹诸善逝</p>
<p style="text-align: left">　　以胜花鬘及涂香及以伎乐胜伞盖</p>
<p style="text-align: left">　　一切严具皆<a>殊胜</a>我悉供养诸如来</p>
<p style="text-align: left">　　以胜衣服及诸香末香积聚如须弥</p>
<p style="text-align: left">　　殊胜灯明及<a>烧香</a>我悉供养诸如来</p>
<p style="text-align: left">　　所有无上广大供我悉胜解诸如来</p>
<p style="text-align: left">　　以普贤行胜解力我礼供养诸如来</p>
<p style="text-align: left">　　我曾所作众罪业皆由贪欲嗔恚痴</p>
<p style="text-align: left">　　由身口意亦如是我皆陈说于一切</p>
<p style="text-align: left">　　所有十方群生福有学无学辟支佛</p>
<p style="text-align: left">　　及诸佛子诸如来我皆<a>随喜</a>咸一切</p>
<p style="text-align: left">　　所有十方<a>世间</a>灯以证菩提得无染</p>
<p style="text-align: left">　　我今劝请诸<a>世尊</a>转于无上妙法轮</p>
<p style="text-align: left">　　所有欲现<a>涅槃</a>者我皆于彼合掌请</p>
<p style="text-align: left">　　唯愿久住刹尘劫为诸群生利安乐</p>
<p style="text-align: left">　　<a>礼拜</a>供养及陈罪随喜功德及劝请</p>
<p style="text-align: left">　　我所积集诸功德悉皆回向于菩提</p>
<p style="text-align: left">　　于诸如来我修学<a>圆满</a>普贤行愿时</p>
<p style="text-align: left">　　愿我供养过去佛所有现住十方世</p>
<p style="text-align: left">　　所有未来速愿成意愿圆满证菩提</p>
<p style="text-align: left">　　所有十方诸刹土愿皆广大咸清净</p>
<p style="text-align: left">　　诸佛咸诣觉树王诸佛子等皆充满</p>
<p style="text-align: left">　　所有十方诸众生愿皆安乐无众患</p>
<p style="text-align: left">　　一切群生获法利愿得随顺如意心</p>
<p style="text-align: left">　　我当菩提<a>修行</a>时于诸趣中忆<a>宿命</a></p>
<p style="text-align: left">　　若诸生中为生灭我皆常当为<a>出家</a></p>
<p style="text-align: left">　　戒行无垢恒清净常行无缺无孔隙</p>
<p style="text-align: left">　　天语龙语夜叉语鸠槃荼语及人语</p>
<p style="text-align: left">　　所有一切群生语皆以诸音而<a>说法</a></p>
<p style="text-align: left">　　妙波罗蜜常加行不于菩提心生迷</p>
<p style="text-align: left">　　所有众罪及障碍悉皆灭尽无有余</p>
<p style="text-align: left">　　于业烦恼及魔境世间道中得<a>解脱</a></p>
<p style="text-align: left">　　犹如莲华不着水亦如日月不着空</p>
<p style="text-align: left">　　诸恶趣苦愿寂静一切群生令安乐</p>
<p style="text-align: left">　　于诸群生行利益乃至十方诸刹土</p>
<p style="text-align: left">　　常行随顺诸众生菩提妙行令圆满</p>
<p style="text-align: left">　　普贤行愿我修习我于未来劫修行</p>
<p style="text-align: left">　　所有共我同<a>行者</a>共彼常得咸聚会</p>
<p style="text-align: left">　　于身口业及意业同一行愿而修习</p>
<p style="text-align: left">　　所有善友益我者为我示现普贤行</p>
<p style="text-align: left">　　共彼常得而聚会于彼皆得无厌心</p>
<p style="text-align: left">　　常得面见诸如来与诸佛子共围绕</p>
<p style="text-align: left">　　于彼皆兴广供养皆于未来劫无倦</p>
<p style="text-align: left">　　常持诸佛微妙法皆令光显菩提行</p>
<p style="text-align: left">　　咸皆清净普贤行皆于未来劫修行</p>
<p style="text-align: left">　　于诸有中<a>流转</a>时福德智慧得无尽</p>
<p style="text-align: left">　　般若方便定解脱获得无尽功德藏</p>
<p style="text-align: left">　　如一尘端如尘刹彼中佛刹不思议</p>
<p style="text-align: left">　　佛及佛子坐其中常见菩提胜妙行</p>
<p style="text-align: left">　　如是无量一切方于一毛端三世量</p>
<p style="text-align: left">　　佛海及与刹土海我入修行诸劫海</p>
<p style="text-align: left">　　于一音声功德海一切如来清净声</p>
<p style="text-align: left">　　一切群生意乐音常皆得入佛辩才</p>
<p style="text-align: left">　　于彼无尽音声中一切三世诸如来</p>
<p style="text-align: left">　　当转理趣妙轮时以我慧力普能入</p>
<p style="text-align: left">　　以一<a>刹那</a>诸未来我入未来一切劫</p>
<p style="text-align: left">　　三世所有无量劫刹那能入俱胝劫</p>
<p style="text-align: left">　　所有三世人师子以一刹那我咸见</p>
<p style="text-align: left">　　于彼境界常得入如幻解脱行威力</p>
<p style="text-align: left">　　所有三世妙严刹能现出生一尘端</p>
<p style="text-align: left">　　如是无尽诸方所能入诸佛严刹土</p>
<p style="text-align: left">　　所有未来世间灯彼皆<a>觉悟</a>转法轮</p>
<p style="text-align: left">　　示现涅槃究竟寂我皆往诣于世尊</p>
<p style="text-align: left">　　以神足力普迅疾以乘威力普遍门</p>
<p style="text-align: left">　　以行威力等功德以慈威力普遍行</p>
<p style="text-align: left">　　以福威力普端严以智威力无著行</p>
<p style="text-align: left">　　般若方便等持力菩提威力皆积集</p>
<p style="text-align: left">　　皆于业力而清净我今摧灭烦恼力</p>
<p style="text-align: left">　　悉能降伏魔罗力圆满普贤一切力</p>
<p style="text-align: left">　　普令清净刹土海普能解脱众生海</p>
<p style="text-align: left">　　悉能观察诸法海及以得源于智海</p>
<p style="text-align: left">　　普令行海咸清净又令愿海咸圆满</p>
<p style="text-align: left">　　诸佛海会咸供养普贤行劫无疲倦</p>
<p style="text-align: left">　　所有三世诸如来菩提行愿众差别</p>
<p style="text-align: left">　　愿我圆满悉无余以普贤行悟菩提</p>
<p style="text-align: left">　　诸佛如来有长子彼名号曰普贤尊</p>
<p style="text-align: left">　　皆以彼慧同妙行回向一切诸善根</p>
<p style="text-align: left">　　身口意业愿清净诸行清净刹土净</p>
<p style="text-align: left">　　如彼智慧普贤名愿我于今尽同彼</p>
<p style="text-align: left">　　普贤行愿普端严我行曼殊室利行</p>
<p style="text-align: left">　　于诸未来劫无倦一切圆满作无余</p>
<p style="text-align: left">　　所须胜行无能量所有功德不可量</p>
<p style="text-align: left">　　无量修行而住已尽知一切彼<a>神通</a></p>
<p style="text-align: left">　　乃至<a>虚空</a>得究竟众生无余究竟然</p>
<p style="text-align: left">　　及业烦恼乃至尽乃至我愿亦皆尽</p>
<p style="text-align: left">　　若有十方无边刹以宝庄严施诸佛</p>
<p style="text-align: left">　　天妙人民胜安乐如刹微尘劫舍施</p>
<p style="text-align: left">　　若人于此胜愿王一闻能生胜解心</p>
<p style="text-align: left">　　于胜菩提求渴仰获得殊胜前福聚</p>
<p style="text-align: left">　　彼得远离诸恶趣彼皆远离诸恶友</p>
<p style="text-align: left">　　速疾得见无量寿唯忆普贤胜行愿</p>
<p style="text-align: left">　　得大利益胜<a>寿命</a>善来为此人生命</p>
<p style="text-align: left">　　如彼普贤大<a>菩萨</a>彼人不久当获得</p>
<p style="text-align: left">　　所作罪业五无间由无智慧而所作</p>
<p style="text-align: left">　　彼诵普贤行愿时速疾销灭得无余</p>
<p style="text-align: left">　　智慧容色及相好族姓品类得成就</p>
<p style="text-align: left">　　于魔外道得难摧常于<a>三界</a>得供养</p>
<p style="text-align: left">　　速疾往诣菩提树到彼坐已利有情</p>
<p style="text-align: left">　　觉悟菩提转法轮摧伏魔罗并营从</p>
<p style="text-align: left">　　若有持此普贤愿读诵受持及演说</p>
<p style="text-align: left">　　如来具知得果报得胜菩提勿生疑</p>
<p style="text-align: left">　　如妙吉祥勇猛智亦如普贤如是智</p>
<p style="text-align: left">　　我当习学于彼时一切善根悉回向</p>
<p style="text-align: left">　　一切三世诸如来以此回向殊胜愿</p>
<p style="text-align: left">　　我皆一切诸善根悉已回向普贤行</p>
<p style="text-align: left">　　当于临终舍寿时一切业障皆得转</p>
<p style="text-align: left">　　亲睹得见无量光速往彼刹极乐界</p>
<p style="text-align: left">　　得到于彼此胜愿悉皆现前得具足</p>
<p style="text-align: left">　　我当圆满皆无余众生利益于世间</p>
<p style="text-align: left">　　于彼佛会甚端严生于殊胜莲花中</p>
<p style="text-align: left">　　于彼获得受记莂亲对无量光如来</p>
<p style="text-align: left">　　于彼获得受记已变化俱胝无量种</p>
<p style="text-align: left">　　广作有情诸利乐十方世界以慧力</p>
<p style="text-align: left">　　若人诵持普贤愿所有善根而积集</p>
<p style="text-align: left">　　以一刹那得如愿以此群生获胜愿</p>
<p style="text-align: left">　　我获得此普贤行殊胜无量福德聚</p>
<p style="text-align: left">　　所有群生溺恶习皆往无量光佛宫</p>
<p style="text-align: left">　　普贤菩萨行愿赞</p>
<p style="text-align: left">　　速疾满普贤行愿陀罗尼曰。</p>
<p style="text-align: left">　　襄么悉底哩也(四合)地尾(二合)迦(引)南(二)怛佗(引)孽哆南(二)唵(引三)阿(引)戌嚩啰尾拟儞娑嚩(二合引)诃(引四)</p>
<p style="text-align: left">　　每日诵普贤菩萨行愿赞后。即诵此<a>真言</a>才诵一遍。普贤行愿悉皆圆满。三摩地人速得三昧现前。福德智慧二种庄严。获坚固法速疾成就。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>