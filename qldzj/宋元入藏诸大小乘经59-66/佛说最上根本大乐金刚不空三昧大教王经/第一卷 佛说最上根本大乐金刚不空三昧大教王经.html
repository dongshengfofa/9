<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 佛说最上根本大乐金刚不空三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 佛说最上根本大乐金刚不空三昧大教王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第一卷 佛说最上根本大乐金刚不空三昧大教王经</strong></p>
<p style="text-align: left">
	　　<a>三藏</a>圣教序</p>
<p style="text-align: left">
	　　宋真宗皇帝制</p>
<p style="text-align: left">
	　　高明肇分三辰方乃序其次。厚载初定万汇於以发乎端。清浊之体既彰<a>善恶</a>之源。是显然后以文物立其教。以正典化其俗。利益之功同归於理。於是乎像法来於西国。<a>真谛</a>流於中夏。洞贯千古真实之理。无以穷囊。括九围玄妙之门。莫能究言乎。<a>妄想</a>则<a>五蕴</a>。皆空现乃真容。则一毫<a>圆满</a>广大之教岂能纪述者哉。伏睹太宗神功圣德。文武皇帝法性周圆。仁慈普布。化蛮貊则万邦辐湊。跻丞民於仁夀之乡。崇教法则四海云从。惠苍生於富庶之域。见尊经之浩汗。设方便以救沉沦。知法界之恢宏。行精进而摄<a>懈怠</a>。乃择其邃宇校彼真文。命<a>天竺</a>之高僧译贝多之佛语。象管翻成於金字。珠编复置於琅函。龙宫之圣藻。惟新鹫岭之<a>比丘</a>仰叹由是。三乘共贯。<a>四谛</a>同圆。尽苦空真正之言。显秘密精研之义。赞相相乎实相。论空空乎尽空。华严之理。合轨辙金像之教同规矩。朕缵嗣丕構恭临宝图。常翼翼而抚兆民。每兢兢而守先训。以至释典尤未精详。谅其幽深曷能探测。有译经西域僧法贤奏章。恳切致意。专劝以先皇帝大阐真风高傅佛旨。兴前王之坠典。振觉路之颓纲。欲旌天造之功。庸用广圣文之述作。请予制序。继圣教马自圣考上仙追号罔息。政事之外何暇经心。今已禫除思臻微奥。虽幼承慈诲。奈夙乏通才焉穷乎。法海之津涯莫造乎。空门之闻域略敷大意。以徇舆情蹄涔不足。擬浴日之波。尺箠岂能量昊昊天之影。聊述短序以纪圣功者焉。</p>
<p style="text-align: left">
	　　大三昧金刚真实理仪轨分第一</p>
<p style="text-align: left">
	　　如是我闻。一时<a>世尊</a>大毗卢遮那佛。在他化<a>自在</a>天宫。而彼天宫众宝所成。悬铃璎珞幢幡珠珍种种宝盖。如是庄严遍满<a>虚空</a>。是佛世尊安住诸佛金刚三昧智众圣之尊。戴诸佛冠受<a>三界</a>法王灌顶。成就诸佛一切智智。是最相应自在无碍。具诸佛平等印。善作种种事业。尽诸众生界圆满一切愿。三界平等究竟法身。摄诸如来金刚三业诸佛称赞。是大慈悲大毗卢遮那如来。与八俱胝大<a>菩萨</a>俱。其名曰金刚手菩萨摩诃萨。观自在菩萨摩诃萨。<a>虚空藏菩萨</a>摩诃萨。金刚拳菩萨摩诃萨。妙吉祥菩萨摩诃萨。同心生转法轮菩萨摩诃萨。誐誐那巘惹菩萨摩诃萨。降诸魔菩萨摩诃萨。如是诸大菩萨众而共围绕。宣说一切清净法门。初中后善文义深远。纯一无杂具足圆满。所谓妙乐清净句是即菩提句。贪欲清净句是即菩提句。亲法清净句是即菩提句。一切富乐清净句是即菩提句。见清净句是即菩提句。爱乐清净句是即菩提句。染法清净句是即菩提句。庄严清净句是即菩提句。悦意清净句。是即菩提句。明照清净句是即菩提句。身清净句是即菩提句。色清净句是即菩提句。声清净句是即菩提句。香清净句是即菩提句。味清净句是即菩提句。触清净句是即菩提句。所以者何。诸法自性清净亦复如是。诸法自性清净故。般若波罗蜜多亦清净。佛告金刚手菩萨。若人得闻此一切清净法门般若波罗蜜多者。是人即得销除诸障。谓烦恼障法障业障。诸障道法悉皆销灭。设造<a>地狱</a>之业亦不复受。所有苦恼于<a>刹那</a>顷灭尽无余。速能至于菩提道场。若人受持读诵记念思惟。是人现世得一切法平等三摩地。得一切法自在。获一切爱乐适悦。历十六大菩萨生而成正觉。</p>
<p style="text-align: left">
	　　尔时世尊大毗卢遮那佛。欲令宣说诸佛最上大乘三昧法。金刚界等一切曼拏罗最上之法。一切有情最胜法。尽无尽调伏法。一切义成就法。金刚手大三昧法。无量秘密众妙法。如是等法。是般若波罗蜜多清净法门。</p>
<p style="text-align: left">
	　　尔时大毗卢遮那佛。先现微笑。左作高举势。戏掷金刚杵。复以金刚杵作钩召势。安于本心。说大乐不空金刚本心真理三昧明曰。</p>
<p style="text-align: left">
	　　吽(引)</p>
<p style="text-align: left">
	　　说此明时。所有三界一切佛刹。一切如来及诸菩萨悉皆悦乐。钩召入大毗卢遮那佛大曼拏罗中。住佛三昧皆悉敬爱。所有一切成就法皆令成就。</p>
<p style="text-align: left">
	　　尔时世尊大毗卢遮那佛。结大乐金刚印已。即入一切如来秘密金刚三摩地。从定出已。告金刚手菩萨言。汝今宣说曼拏罗法。是时金刚手菩萨受佛旨已。即入大秘密金刚三昧出生曼拏罗安想智印三摩地。从定出已。说大三昧真实之理金刚安想大曼拏罗法。即说颂曰。</p>
<p style="text-align: left">
	　　我今依佛旨略说曼拏罗</p>
<p style="text-align: left">
	　　三昧真实理金刚安想法</p>
<p style="text-align: left">
	　　四方与四隅宝装四门楼</p>
<p style="text-align: left">
	　　尾提炽盛光曼拏罗周围</p>
<p style="text-align: left">
	　　四隅门左右安置半月相</p>
<p style="text-align: left">
	　　种种宝严饰悬铃珠璎珞</p>
<p style="text-align: left">
	　　宝盖及幢幡明镜众花鬘</p>
<p style="text-align: left">
	　　安外曼拏罗内置八辐轮</p>
<p style="text-align: left">
	　　分列八尊位中位金刚手</p>
<p style="text-align: left">
	　　是名金刚轮于此曼拏罗</p>
<p style="text-align: left">
	　　依法安尊像月色及月相</p>
<p style="text-align: left">
	　　炽盛光普照手持金刚杵</p>
<p style="text-align: left">
	　　而现高举势处于莲华座</p>
<p style="text-align: left">
	　　周匝金刚围炽盛光焰照</p>
<p style="text-align: left">
	　　持本尊心明想起曼拏罗</p>
<p style="text-align: left">
	　　乃至诸贤圣亦持本心明</p>
<p style="text-align: left">
	　　依金刚出生宝像及画像</p>
<p style="text-align: left">
	　　安本尊周匝先于中尊前</p>
<p style="text-align: left">
	　　安金刚萨埵身相红白色</p>
<p style="text-align: left">
	　　顶戴诸佛冠手执金刚杵</p>
<p style="text-align: left">
	　　现大钩召势于右边安置</p>
<p style="text-align: left">
	　　枳里枳罗尊身色如大日</p>
<p style="text-align: left">
	　　众宝严身相于后复安置</p>
<p style="text-align: left">
	　　念金刚大尊其身青白色</p>
<p style="text-align: left">
	　　手持摩竭幢于左边安置</p>
<p style="text-align: left">
	　　金刚拳大尊身如紫金色</p>
<p style="text-align: left">
	　　二手金刚拳四隅安四尊</p>
<p style="text-align: left">
	　　执持花幖帜莲钵与佛顶</p>
<p style="text-align: left">
	　　外曼拏罗隅安祢嚩建拏</p>
<p style="text-align: left">
	　　四门各中间或像或幖帜</p>
<p style="text-align: left">
	　　内曼拏罗位安金刚手等</p>
<p style="text-align: left">
	　　尽彼金刚轮遍满佛世尊</p>
<p style="text-align: left">
	　　复外曼拏罗安欲界天众</p>
<p style="text-align: left">
	　　前置三界主谓释梵自在</p>
<p style="text-align: left">
	　　依如是等仪作曼拏罗法</p>
<p style="text-align: left">
	　　复入曼拏罗仪轨。当依法选择。是大金刚阿阇梨入于道场。夫阿阇梨者。须善一切曼拏罗仪。知一切三昧法。于诸<a>法相</a>善能了知。于诸轨仪悉能成就。常自安想金刚手尊。备受一切灌顶法。通达一切智。了种种供养事。善知世出<a>世间</a>曼拏罗法已。成诸密印。结印皆成就。设误有过。常在三昧所作现前。不经师受而自了知一切供养。如上诸相今略说之。</p>
<p style="text-align: left">
	　　若金刚阿阇梨心所愿求。最上成就法现世皆得。乃至菩萨及一切智智皆能成就。所以者何。是大阿阇梨。观想金刚手尊常在本心。复从于心钩召入曼拏罗。安住三昧<a>欢喜</a>悦乐。自圆满已召入曼拏罗。现身爱敬所作皆成。时阿阇梨结金刚印已。作金刚观视。常持诵心明。作大曼拏罗成就法。后结金刚嬉戏印。持诵心明作顶礼相。阿阇梨先须洁净。着红色衣种种庄严作金刚合掌金刚舞势。手持香花安心入曼拏罗中。又复作嬉戏相持诵心明。然后以金刚视。瞻仰于金刚手。敷座而坐。依法求金刚手成就。是时金刚手作大欢喜而现瑞相。眉间微动身遍红色。面门出大光明。复现种种<a>神通</a>。现神通已。方现本身施最上成就。从是已后日日得一切法成就。是人若坐若行。诸天不能见。不受诸禁制。具足诸成就。获一切富乐。通达无上智。如是等事。是金刚手皆令成就。然后自作供养。作供养已。以金刚灌顶法自受灌顶。次当观想求请。金刚手菩萨金刚杵。既求请已。金刚手菩萨即现本身亲授与之。是阿阇梨持此金刚杵。求诸最上成就。于一刹那中皆悉获得。若自持金刚杵。持诵作最上成就者。经其六月方得成就。然后亦受如前金刚灌顶。即作供养随意所求。当依此仪。应如是常持此大曼拏罗成就法。</p>
<p style="text-align: left">
	　　又复宣说<a>弟子</a>入曼拏罗仪。金刚智阿阇梨。先须结妙乐金刚三昧印。引弟子入曼拏罗而作礼敬。有所愿求应当思念。求金刚手成就法。当结大印而作成就见其祥瑞。诸成就法皆令得成。如是弟子入曼拏罗已。所得成就与阿阇梨等无有异。然后如前持金刚杵。是名金刚弟子。当得受印法诸佛三昧法入诸贤圣法。是时持以种种供养出生诸天食等。入曼拏罗中。如是随力而献供养。及献戏鬘歌舞。依法昼夜绝于睡眠志心专注求法成就。起平等心发大誓愿。普为一切众生令证菩提。</p>
<p style="text-align: left">
	　　又复宣说金刚手成就法。行人当从十五日起首。于金刚手菩萨前。结妙乐金刚印。随意结界。以金刚语持诵一月而得精熟。从是已后所作成就法。皆得成就。如金刚手真实之语。时行人依法造[巾*((ㄇ@人)/登)]像。如曼拏罗仪。当画金刚手菩萨及八大菩萨。行人于[巾*((ㄇ@人)/登)]像前。从十五日起首。先结大印持诵精熟。满十五昼夜不解其印。持诵相续心心不断。至明旦时金刚手菩萨现其本身。作大笑容身如月色。住行人前施所求愿。</p>
<p style="text-align: left">
	　　复说成就法。当于[巾*((ㄇ@人)/登)]内画佛世尊及金刚手菩萨与八大菩萨。周匝复画诸佛如来。还依前法持诵。即得一切成就。</p>
<p style="text-align: left">
	　　又复[巾*((ㄇ@人)/登)]内。以妙香画金刚手菩萨。行人于[巾*((ㄇ@人)/登)]像前。结印持诵一洛叉数。得数满已。行人即成金刚萨埵。</p>
<p style="text-align: left">
	　　又复如前仪式。唯画佛世尊持诵。即得佛成就。</p>
<p style="text-align: left">
	　　又复行人入曼拏罗。持诵中间。一切意愿悉皆成就。</p>
<p style="text-align: left">
	　　又复行人依法持诵本心明。<a>天人</a>皆爱敬。持诵数满一洛叉已。身得拥护。加持白芥子与他作拥<a>护法</a>。加持金刚杵而作旋转。即一切人皆得拥护。</p>
<p style="text-align: left">
	　　又法作观想如前曼拏罗想法。结印现金刚视。亦用芥子。令一切魔众皆被禁缚。</p>
<p style="text-align: left">
	　　若不出息持诵者。诸魔迷乱皆悉制伏。</p>
<p style="text-align: left">
	　　若依金刚坚固法持诵者皆令钩召。</p>
<p style="text-align: left">
	　　若闭目持诵一切魔众自然除灭。</p>
<p style="text-align: left">
	　　若结金刚锁印持诵。一切魔众皆悉印之。</p>
<p style="text-align: left">
	　　若结金刚拏吉儞印持诵。钩召诸魔之心。</p>
<p style="text-align: left">
	　　若速疾持诵。魔众皆怖畏。</p>
<p style="text-align: left">
	　　若结金刚陪啰嚩印持诵。即得一切义成。</p>
<p style="text-align: left">
	　　若欲求大财宝者。当结金刚瑜儗儞印。</p>
<p style="text-align: left">
	　　若欲一切有情皆适悦者。当作微妙音声持诵。即一切有情皆得适悦。</p>
<p style="text-align: left">
	　　若求十方诸佛如来作忻乐爱敬者。当结金刚箭印持诵心明。</p>
<p style="text-align: left">
	　　若欲亲爱坚固者。当作坚固拳安本心持诵。</p>
<p style="text-align: left">
	　　若欲解诸恚怒者。当作高举势结印持诵。</p>
<p style="text-align: left">
	　　若欲有情悦意者。当作金刚拳安心持诵。</p>
<p style="text-align: left">
	　　若欲去除昏闇者。当面东以金刚轮旋转。</p>
<p style="text-align: left">
	　　若欲身安乐者。当加持己身。</p>
<p style="text-align: left">
	　　若欲现诸色像者。当结金刚色相印。</p>
<p style="text-align: left">
	　　若欲闻诸声音者。当加持金刚琴。</p>
<p style="text-align: left">
	　　若欲闻诸妙香者。当想于香加持。</p>
<p style="text-align: left">
	　　若欲了最上味者。当加持金刚杵。</p>
<p style="text-align: left">
	　　若欲作入寤法者。当用加持二手。或抚掌或弹指。</p>
<p style="text-align: left">
	　　若欲解除诸执曜者当结金刚没讷誐啰印。</p>
<p style="text-align: left">
	　　若欲令诸星曜作执持者。当于频那夜迦天像前。作忿怒相高声持诵。</p>
<p style="text-align: left">
	　　若欲解诸虐病者。当现金刚视。</p>
<p style="text-align: left">
	　　若欲解诸毒者。当用孔雀拂。</p>
<p style="text-align: left">
	　　若欲解诸毒药者。当用<a>甘露</a>印。</p>
<p style="text-align: left">
	　　若欲灭除诸恶魔者。当现忿怒势。持诵相续不令间断。</p>
<p style="text-align: left">
	　　若欲解除诸鬼魅者。当用金刚戏掷印。</p>
<p style="text-align: left">
	　　若欲破诸邪印者。当作忿怒势。</p>
<p style="text-align: left">
	　　若欲召集一切拏吉儞者。当用金刚朅桩誐印若欲破母鬼及曼拏罗诸邪三昧咒法者。</p>
<p style="text-align: left">
	　　当用金刚忿怒明王足下之尘。</p>
<p style="text-align: left">
	　　若欲使诸鬼神作仆从者。当于神祠中现大忿怒相持诵。</p>
<p style="text-align: left">
	　　若欲降诸魔军者。当作金刚大忿怒相复现大笑相。</p>
<p style="text-align: left">
	　　若欲破他军者。当加持金刚杵掷之。</p>
<p style="text-align: left">
	　　若欲入军阵求胜者。当用金刚计睹印。</p>
<p style="text-align: left">
	　　若欲作禁缚者。当用加持衣服系之若要解除当称其名。</p>
<p style="text-align: left">
	　　若欲破吠多拏鬼城者。当用金刚畔惹[寧*也]印。</p>
<p style="text-align: left">
	　　若欲解诸枷锁者。当用金刚卜羯娑印。</p>
<p style="text-align: left">
	　　若欲出生火者。当加持金刚日精宝。</p>
<p style="text-align: left">
	　　若欲枯涸处令出水者。当加持金刚月精宝。</p>
<p style="text-align: left">
	　　若欲求种种饮食衣服等者。当观视虚空持诵一洛叉数。</p>
<p style="text-align: left">
	　　若欲见诸佛如来遍虚空者。当须忆念诸佛一心持诵。</p>
<p style="text-align: left">
	　　若欲空中现文字相见三世事者。当书阿字持诵一洛叉。即见三世之事。眼得见已。意法所知亦复如是若持一洛叉加持于眼。即能观于三世色像。若加持于耳。即闻三世之声。若加持于鼻。即能分别三世之香。若加持于舌。即善说三世之事。若加持于意。即能了别真实妙理。</p>
<p style="text-align: left">
	　　若欲成就诸佛像及见希有事者。当加持一洛叉数。</p>
<p style="text-align: left">
	　　若欲见幻化事者。当用孔雀拂。</p>
<p style="text-align: left">
	　　若欲求一切受用之具者。当往大自在天祠中持诵一洛叉数。</p>
<p style="text-align: left">
	　　若欲见诸圣迹处者。当用降三界之印。</p>
<p style="text-align: left">
	　　若欲成就一切法者。当用金刚智印。</p>
<p style="text-align: left">
	　　若欲见五通仙者。当用金刚定印。</p>
<p style="text-align: left">
	　　若欲自身成就佛菩萨果位。及四威仪中现种种事者。当用金刚戏通印。</p>
<p style="text-align: left">
	　　若欲<a>觉悟</a>诸天者。当用金刚力印。</p>
<p style="text-align: left">
	　　若欲降诸龙者。当往龙潭中持诵。</p>
<p style="text-align: left">
	　　若欲令诸夜叉无仆从者。当用金刚旨印。</p>
<p style="text-align: left">
	　　若欲令诸部多调伏者。当以足蹋大自在天像。现大忿怒势持诵心明。</p>
<p style="text-align: left">
	　　若欲止雷雹者。当用金刚他嚩拏印。</p>
<p style="text-align: left">
	　　若欲息除灾火者。当用颦眉菩萨印。</p>
<p style="text-align: left">
	　　若欲降雨者。当往龙潭中持诵。</p>
<p style="text-align: left">
	　　若欲止雨者。当用萎花于水中作护摩。</p>
<p style="text-align: left">
	　　若欲起风云者。当画龙形以香薰之。</p>
<p style="text-align: left">
	　　若欲求晴者。当用金刚虚空佛眼印。</p>
<p style="text-align: left">
	　　若欲令枯涸处出泉水者。当用究竟金刚龙印。</p>
<p style="text-align: left">
	　　若欲出现伏藏者。当用金刚朅[寧*吉]多印。</p>
<p style="text-align: left">
	　　若欲求诸伏藏者。当用金刚义印。</p>
<p style="text-align: left">
	　　若欲成就一切曼拏罗者。当用金刚轮印。</p>
<p style="text-align: left">
	　　若欲成就诸印法者。当用大乐金刚三昧印。</p>
<p style="text-align: left">
	　　若欲成就诸三昧法者当用妙乐金刚印。</p>
<p style="text-align: left">
	　　若欲成就诸持明天者当用金刚印。</p>
<p style="text-align: left">
	　　若欲成就金刚部菩萨者。当用最上根本金刚印。</p>
<p style="text-align: left">
	　　若欲成就诸菩萨者。当用金刚心印。</p>
<p style="text-align: left">
	　　若欲成就金刚菩萨者。当用金刚大印。</p>
<p style="text-align: left">
	　　若欲求成就诸佛者。当用金刚智拳印。</p>
<p style="text-align: left">
	　　如上诸法皆须以心明加持。</p>
<p style="text-align: left">
	　　一切如来真实理金刚三昧仪轨分第二</p>
<p style="text-align: left">
	　　尔时大毗卢遮那佛。复自说此般若波罗蜜多教诸佛菩提法门。所谓金刚平等菩提故。是即菩提。金刚坚固义平等菩提故。是即菩提。第一义平等菩提故。是即菩提。自性清净诸法平等菩提故。是即菩提。诸法无分别亦复如是。此四法门若人听闻受持读诵。所有诸障皆悉销灭。乃至道场证得阿耨多罗三藐三菩提。是时世尊大毗卢遮那佛。说此真理法门已。复作智拳现大笑容。说诸法平等心明曰。</p>
<p style="text-align: left">
	　　阿(引)</p>
<p style="text-align: left">
	　　说此心明中间。所有诸佛如来悉皆云集。围绕大毗卢遮那佛。依金刚萨埵曼拏罗位。次第而坐。复有八大菩萨。在外曼拏罗八方而坐现大笑容。</p>
<p style="text-align: left">
	　　尔时大毗卢遮那佛。入一切如来曼拏罗安想三摩地。从定出已。即说诸佛如来金刚真实理大曼拏罗法。依前金刚萨埵曼拏罗仪。当作外曼拏罗。于此曼拏罗内。画金刚轮。于其轮内画众色莲。于彼莲上安佛世尊。于世尊周围复安八佛。各坐日轮持金刚杵。又复外曼拏罗四方四隅。依法安置八大菩萨。于其四门各安阏伽瓶。其瓶须依法选择满盛香水。以妙花果插于瓶内。及以五宝五谷五药等安于瓶中。以上色缯帛盖覆瓶上。然后结诸佛金刚印。献于诸佛已。方以其瓶置于四门。时阿阇梨依法观想。己身同诸佛之身。自谓我成金刚阿阇梨。从是已后于诸<a>佛教</a>中。得一切成就销除诸障。然后令其弟子入曼拏罗。依法以金刚杵灌顶五处。是名金刚灌顶。即说此三昧誓颂曰。</p>
<p style="text-align: left">
	　　汝受灌顶已当普为众生</p>
<p style="text-align: left">
	　　增长诸<a>佛法</a>住于平等心</p>
<p style="text-align: left">
	　　然后随其根性与四种幖帜。当依法而作如是。说此三昧曼拏罗已。复说成就[巾*((ㄇ@人)/登)]像法。于其[巾*((ㄇ@人)/登)]内画大毗卢遮那佛。光明照曜二手结诸佛智拳印。余佛菩萨皆依前曼拏罗仪画。然后于此[巾*((ㄇ@人)/登)]前。随意作成就法。悉得最上成就。</p>
<p style="text-align: left">
	　　又说[巾*((ㄇ@人)/登)]像法。于其[巾*((ㄇ@人)/登)]内唯画大毗卢遮那佛。于此[巾*((ㄇ@人)/登)]前随意持诵。然后以二手结智拳印尽夜持诵即得般若波罗蜜多成就。证菩萨位<a>转生</a>。即成正等正觉。如上皆为已成就曼拏罗者作如是说。若为未成就曼拏罗者。今复说之。</p>
<p style="text-align: left">
	　　若欲求受佛供养者。当施一切乐。</p>
<p style="text-align: left">
	　　若欲如菩萨受供养者。当以妙华供养三宝。并须持诵心明。</p>
<p style="text-align: left">
	　　若欲求一切众生作供养者。当以慈心持诵。</p>
<p style="text-align: left">
	　　若欲摄一切法者。当持诵般若波罗蜜多四句之偈。</p>
<p style="text-align: left">
	　　若欲降魔者。当以坚固定心持诵。</p>
<p style="text-align: left">
	　　若欲求诸佛灌顶者。当舍己身庄严之具。</p>
<p style="text-align: left">
	　　若欲具足诸法者。当用金刚莲观视印。</p>
<p style="text-align: left">
	　　若欲求诸佛羯磨成就法者。当用诸金刚羯磨印。</p>
<p style="text-align: left">
	　　若欲求成就诸佛者。当用金刚智拳大印。</p>
<p style="text-align: left">
	　　如上诸法皆须持诵心明。</p>
		

	
	

		</div></div><hr><script charset='utf-8' src='../../js/footer.js'></script></body></html>