<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说观想佛母般若波罗蜜多菩萨经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说观想佛母般若波罗蜜多菩萨经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说观想佛母般若波罗蜜多<a>菩萨</a>经</strong></p>
<p style="text-align: left">　　灌顶<a>真言</a>。</p>
<p style="text-align: left">　　唵(引)曩莫舍吉野(二合)母曩曳(引)怛他誐哆野(引)啰贺(二合)帝三藐三没[馬*犬]野。</p>
<p style="text-align: left">　　诵此真言七遍。以手于头上灌顶。及摩触遍身然后息念志心。作佛母般若波罗蜜多菩萨观行。想此菩萨三面三眼身真金色。坐吉祥藏师子座。座有千叶金莲。身有六臂。右边三臂第一臂执数珠。第二臂执箭。第三臂作施愿相。左边三臂第一臂执经。第二臂执弓。第三臂执如意宝。如是六臂种种庄严。于其身上复放无数百千那由他俱胝光明。遍满一切世界。复想一切如来及多罗菩萨等一切菩萨。具足相好庄严其身。以诸香花而亲供养。如是观想已复念心真言。</p>
<p style="text-align: left">　　唵(引)曩莫舍吉野(二合)母曩曳怛他(引)誐哆野(引)啰贺(二合)谛(引)三藐三没[馬*犬](引)野怛儞野(二合)他(引)唵(引)母儞(引)母儞摩贺(引)母儞(引)曳(引)娑嚩(二合引)贺。</p>
<p style="text-align: left">　　次诵根本真言。</p>
<p style="text-align: left">　　怛儞野(二合)他(引)唵惹曳(引)惹曳(引)钵纳摩(二合引)鼻阿嚩弭(引)阿嚩弭(引)娑啰娑罗尼地里地里啰(引)地里地啰(引)地里儞嚩哆(引)努波(引)罗儞没度(引)哆(引)啰尼布啰野布啰野婆誐嚩底萨里嚩(二合引)舍(引)摩摩波里布啰野娑波里嚩啰写萨里嚩(二合引)萨怛鑁(二合)左萨里嚩(二合)迦里摩(二合引)嚩啰拏儞尾输[馬*犬]野尾输[馬*犬]野没[馬*犬](引)地瑟姹(二合引)儞曩娑嚩(二合引)贺(引)</p>
<p style="text-align: left">　　诵此真言已复作观行。想彼佛母般若波罗蜜多菩萨右边。有释迦<a>世尊</a>燃灯世尊。无量寿世尊智决定世尊。光明王世尊雷声吼音世尊。金花世尊散花世尊。于菩萨左边。毗婆尸世尊羯俱忖那世尊。迦诺迦牟尼世尊迦葉世尊宝手世尊。于菩萨前面。大遍照世尊宝生世尊。阿弥陀世尊不空成就世尊阿閦世尊。于菩萨后面。最上莲华世尊最上宝世尊。喜吉祥世尊琉璃光世尊不思议吉祥世尊于菩萨前。复有圣观<a>自在</a>菩萨慈氏菩萨。<a>普贤菩萨</a>妙吉祥菩萨。归命菩萨不思议吉祥声菩萨。金刚手菩萨无尽意菩萨。辩积菩萨无边辩菩萨。<a>虚空藏菩萨</a>无垢称菩萨。自在行菩萨法生菩萨。常啼菩萨月光菩萨。法云菩萨<a>地藏菩萨</a>。宝藏菩萨宝幢菩萨。尸弃菩萨香象菩萨金毗罗菩萨。如是等一切菩萨摩诃萨遍满佛刹。复有颦眉明王等。亦在菩萨前。如是圣众一一观想已。复想人间天上殊妙香花珍宝供具。以用供养佛母般若波罗蜜多菩萨。并诸眷属一切菩萨。作此观已。是人不久当成正觉。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>