<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说大威德金轮佛顶炽盛光如来消除一切灾难陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大威德金轮佛顶炽盛光如来消除一切灾难陀罗尼经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说大威德金轮佛顶炽盛光如来消除一切灾难陀罗尼经</strong></p>
<p style="text-align: left">　　尔时<a>释迦牟尼佛</a>。住净居天宫。告文殊师利<a>菩萨</a>摩诃萨。及诸四众八部游空大天九执七曜十二宫神二十八星日月诸宿。我昔于过去娑罗树王佛所。受此大威德金轮佛顶炽盛光如来消除一切灾难陀罗尼法。于未来世中若有国界。日月五星罗睺计都彗孛妖怪恶星。照临所属本命宫宿及诸星位。或临帝座于国于家并分野处。陵逼之时或进或入作诸灾难者。应于清净处置立道场。志心持是陀罗尼经一百八遍或一千八十遍。若一日二日乃至七日。依法修治坛场受持读诵。一切灾难自然消灭不能为害。若大白火星入于南斗。于国于家及分野处作灾难者。应于一忿怒尊像前。画彼设睹噜形。念此<a>真言</a>加持。其灾即散移于不顺王命悖逆人身上。即说陀罗尼真言曰</p>
<p style="text-align: left">　　喃无(去)三满哆没驮喃阿钵啰(二合)底(丁以反)贺哆舍萨曩喃(引)唵(引)佉佉佉呬佉呬吽(半音)吽入嚩(二合)啰入嚩(二合)啰钵啰(二合)入嚩(二合)啰钵啰(二合)入嚩(二合)啰底瑟吒(二合)底瑟吒(二合)瑟致(二合)哩瑟致(二合)哩萨发(二合)吒萨发(二合)吒扇底迦室哩(二合)曳娑嚩(二合)贺</p>
<p style="text-align: left">　　佛言若国界分野及男子女人。被诸天星辰所临身形。但书写此经志心受持读诵。常须护净。此陀罗尼一切如来同共宣说。能成就八万种大吉祥事。复能灭除八万种大不吉祥事。若有国王大臣及诸眷属一切庶民。或被五星罗睺计都彗孛怪恶诸宿。陵逼帝座于国于家并分野处所属宫宿。灾难竞起。或土星侵陵或进或退。及宿世怨家欲相谋害。诸恶横事口舌厌祷咒诅符书以为灾难。令诸众生依法受持。一切灾祸不能为害。变灾为福皆得吉祥。我说此真言不可思议功德无比。秘密受持勿妄宣传。佛告大众若有国界不安灾难起时。及男子女人灾详变祸。但请僧众<a>如法</a>建立道场安置佛像洁戒护持。香花灯烛随分供养。令诸众生获福无量其灾即除</p>
<p style="text-align: left">　　尔时如来复告大众。若人行年被金木水火土五星。及罗睺计都日月诸宿临身。灾难竞起。我有大吉祥真言名破宿曜。若能受持志心忆念。其灾自灭变祸为福。即说真言曰</p>
<p style="text-align: left">　　唵(引)萨嚩诺刹咀啰(二合)糁摩曳室哩曳扇底迦呴嚧萨婆诃</p>
<p style="text-align: left">　　尔时如来说是经时。文殊师利菩萨摩诃萨。及诸四众游空大天诸星辰等一切圣众。咸依佛敕顶礼奉持各还本宫。天龙八部等闻佛所说。皆大<a>欢喜</a>信受奉行</p>
<p style="text-align: left">　　佛说炽盛光消灾经</p>
<p style="text-align: left">　　九曜真言曰</p>
<p style="text-align: left">　　曩谟三满跢没驮喃唵(金引)摩诃戍尾野莎诃</p>
<p style="text-align: left">　　曩谟三满跢没驮喃唵(木引)印捺啰野莎诃</p>
<p style="text-align: left">　　曩谟三满跢没驮喃唵(水引)嚩噜拏野娑嚩诃</p>
<p style="text-align: left">　　曩谟三满跢没驮喃唵(火引)阿乞曩曳娑嚩诃</p>
<p style="text-align: left">　　曩谟三满跢没驮喃唵(土引)钵啰替曳娑嚩诃</p>
<p style="text-align: left">　　曩谟三满跢没驮喃唵(引)罗户曩阿素啰啰惹野吽娑嚩(二合)贺(罗睺)</p>
<p style="text-align: left">　　曩谟三满跢没驮喃唵(引)嚩啰(二合)计都诺乞察怛啰(二合)啰惹野吽娑嚩(二合)诃(计都)</p>
<p style="text-align: left">　　曩谟三满跢没驮喃唵(引日)阿你底也娑嚩诃</p>
<p style="text-align: left">　　曩谟三满跢没驮喃唵(引月)苏摩野娑嚩诃</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>