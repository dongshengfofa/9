<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 佛说无二平等最上瑜伽大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 佛说无二平等最上瑜伽大教王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五卷 佛说无二平等最上瑜伽大教王经</strong></p>
<p style="text-align: left">
	　　大遍照如来一切大明金刚出生分第十五之二</p>
<p style="text-align: left">
	　　尔时<a>世尊</a>大遍照如来。复入光照一切<a>虚空</a>界金刚三摩地。从是三摩地出已。说此大明曰。</p>
<p style="text-align: left">
	　　唵(引一句)嚩日啰(二合)骨噜(二合引)驮摩贺(引)末罗(二)贺那捺贺钵左摩他(三)尾枳啰尾特网(二合)娑野(四)嗢粗涩摩(二合)骨噜(二合引)驮吽发吒(半音五)</p>
<p style="text-align: left">
	　　说此大明已。彼一切如来出现大轮光明。遍满虚空广照一切。尔时持金刚者说是伽陀曰。</p>
<p style="text-align: left">
	　　大哉一切大明法是我最上金刚教</p>
<p style="text-align: left">
	　　诸佛因此证菩提我亦由斯得成佛</p>
<p style="text-align: left">
	　　尔时世尊大遍照如来。复入一切虚空界自性光明金刚三摩地。从是三摩地出已。宣说不动尊大忿怒明王大明曰。</p>
<p style="text-align: left">
	　　那莫三满多嚩日啰(二合)赧(引一句)阿左罗阿左罗(二)贺那贺那(三)底瑟吒(二合)底瑟吒(二合)(四)阿(引)尾舍阿(引)尾舍(五)摩贺(引)满怛啰(二合)迦播(引)罗迦度弩度弩(六)珂(引)捺珂(引)捺(七)尾伽那(二合引)摩(引)啰野耨瑟啖(二合引)(八)荦(力角切)叉荦叉[牟*含](引)(九)俱噜俱噜(十)枳哩枳哩(十一)摩贺(引)尾沙摩嚩日啰(二合)(十二)萨普(二合引)吒野萨普(二合引)吒野(十三)唵(引)帝哩(二合)末里多囕昂多迦(十四)盎(引)[亢*欠](呼郎切反)[亢*欠](引)[亢*欠](引)(十五)阿左罗济(引)吒济(引)吒吽(引)吽(引)(十六)阿三满底迦怛啰(二合引)吒(半音)(十七)阿萨贺那莫莎(引)贺(引)(十八)</p>
<p style="text-align: left">
	　　说此大明已。于是持众色者。安住一切三昧无生法一切如来心曼拏罗中。说是伽陀曰。</p>
<p style="text-align: left">
	　　大哉一切大明法是我坚固真实生</p>
<p style="text-align: left">
	　　金刚自性不可坏诸法因生无生相</p>
<p style="text-align: left">
	　　尔时世尊大遍照如来。复入一切如来金刚加持三摩地。从是三摩地出已。宣说大金刚颦眉<a>菩萨</a>大明曰。</p>
<p style="text-align: left">
	　　那谟(引)婆誐嚩多曳(二合引)勃哩(二合)俱吒也(二合引)曳(引一句)唵(引)勃哩(二合)俱致多囕誐(二)尾日林(二合)毗多嚩日啰(二合)(三)摩贺(引)末朗吽(引)发吒(半音四)</p>
<p style="text-align: left">
	　　说此大明已。于是金刚手菩萨大秘密主。出现一切如来大法光明。安住一切如来清净法中。说是伽陀曰。</p>
<p style="text-align: left">
	　　大哉一切大明法最上妙乐法所集</p>
<p style="text-align: left">
	　　金刚大智三昧门大明成就此无异</p>
<p style="text-align: left">
	　　尔时世尊大遍照如来。复入普遍变化金刚加持三摩地。从是三摩地出已。宣说大力大忿怒明王大明曰。</p>
<p style="text-align: left">
	　　唵(引一句)嚩日啰(二合)骨噜(二合引)驮(二)摩贺(引)末罗(三)贺那捺贺钵左尾特网(二合)娑野(四)嗢粗涩摩(二合)骨噜(二合引)唐吽(引)发吒(半音五)</p>
<p style="text-align: left">
	　　说此大明已。于是大持秘密者。安住一切如来秘密心。说是伽陀曰。</p>
<p style="text-align: left">
	　　大哉一切大明法无上大智不破坏</p>
<p style="text-align: left">
	　　大士三昧正成就金刚如意宝无异</p>
<p style="text-align: left">
	　　尔时世尊大遍照如来。复入一切如来不坏自性金刚加持三摩地。从是三摩地出已。宣说金刚<a>甘露</a>军拏利大忿怒明王大明曰。</p>
<p style="text-align: left">
	　　唵(引一句)朅朅(二)珂(引)呬珂(引)呬(三)底瑟吒(二合)底瑟吒(二合)(四)屹哩(二合)贺拏(二合)屹哩(二合)贺拏(二合)(五)满驮满驮(六)贺那贺那(七)誐哩惹(二合)誐哩惹(二合)(八)尾萨普(二合引)吒野尾萨普(二合引)吒野(九)度那度那(十)入嚩(二合)罗入嚩(二合)啰(十一)钵啰(二合)入嚩(二合)罗钵啰(二合)入嚩(二合)啰(十二)屹啰(二合)娑屹啰(二合)娑(十三)萨哩嚩(二合)尾伽那(二合)尾那(引)野岗(引)(十四)尾[寧*也](切身引)驮啰(十五)枳哩枳罗(十六)入嚩(二合)罗入嚩(二合)哩多(十七)虎多嚩贺室啰(十八)摩贺(引)陪(引)啰嚩(十九)尾祢哩踰(二合)沙桑亲那亲那(二十)桑频那频那(二十一)摩贺(引)嚩日啰(二合)驮罗(二十二)底瑟吒(二合)底瑟吒(二合)(二十三)满驮满驮(二十四)尾那(引)野迦纥哩(二合)捺焬(引)萨普(二合)吒野(二十五)巘驮哩嚩(二合)纥哩(二合)捺焬(引)萨普(二合)吒野(二十六)那(引)誐纥哩(二合)捺焬(引)萨普(二合)吒野(二十七)药叉纥哩(二合)捺焬(引)萨普(二合)吒野(二十八)没啰(二合)贺摩(二合)荦(引)叉娑纥哩(二合)捺焬(引)萨普(二合)吒野(二十九)萨哩嚩(二合)屹啰(二合)贺纥哩(二合)捺焬(引)萨普(二合)吒野(三十)萨哩嚩(二合)佐(引)睹哩他(二合)迦纥哩(二合)捺焬(引)萨普(二合)吒野(三十一)吽(引)吽(引)吽(引)吽(引)(三十二)发吒(半音)发吒(三十三)贺那贺那(三十四)捺贺捺贺(三十五)钵左钵左(三十六)尾俱哩嚩(二合)尾俱哩嚩(二合)(三十七)阿(引)尾舍阿(引)尾舍(三十八)摩贺(引)嚩日啰(二合)驮噜(引)倪也(二合引)钵野底莎(引)贺(引)(三十九)</p>
<p style="text-align: left">
	　　说此大明已。于是大持金刚者生大<a>欢喜</a>。说是伽陀曰。</p>
<p style="text-align: left">
	　　大哉一切大明法真实坚固无有上</p>
<p style="text-align: left">
	　　一切三昧从是生集真实法不破坏</p>
<p style="text-align: left">
	　　尔时世尊大遍照如来。复入清净坚固三摩地。从是三摩地出已。宣说大金刚香菩萨大明曰。</p>
<p style="text-align: left">
	　　唵(引一句)伊呬曳(二合引)呬婆誐嚩底(二)摩贺(引)嚩日啰(二合)巘(引)驮(引)哩(三)怛啰(二合)野(引)赧(引)啰怛那(二合引)曩(引)萨多曳(二合引)那(引)(四)葛茶葛茶(五)末朗祢网(六)摩呬(引)说囕(七)誐噜赧(八)尾瑟赧(二合)(九)俱摩(引)囕(十)没啰(二合引)贺摩(二合)赧(十一)印捺囕(二合)(十二)赞捺囕(二合)(十三)阿(引)祢多焬(二合十四)曳[牟*含](十五)嚩噜赧(十六)俱尾(引)囕(十七)特哩(二合)多啰(引)瑟吒囕(三合)(十八)尾噜姹岗(十九)商俱迦兰赧(二合二十)尾迦兰赧(二合)(二十一)帝哩(二合)迦兰赧(二合)(二十二)虞迦兰赧(二合)(二十三)萨吐(二合)啰迦兰赧(二合)(二十四)难祢计说囕(二十五)勃凌(二合)儗哩致(二十六)那野岗(二十七)尾那野岗(二十八)播唧岗(二十九)捺摩岗(三十)路贺岗(三十一)沙瑟祯(二合)祢(引)尾(引)珰(引)(三十二)室零(引)讷哩誐曩(三合三十三)迦(引)多也(二合引)以[寧*頁](引)(三十四)赞拏迦(引)多也(二合引)以[寧*頁](引)(三十五)摩贺(引)迦(引)多也(二合引)以[寧*頁](引)(三十六)翳(引)舍(引)[寧*頁](引)(三十七)乃哩鼎(引)(三十八)迦(引)陵(三十九)嚩日啰(二合)迦(引)陵(四十)野舍说[寧*頁](引)(四十一)苏迦(引)陵(四十二)婆捺啰(二合)迦(引)陵(四十三)阿(引)儗祢(二合引)曳焬(二合引)(四十四)嚩(引)野咩焬(二合引)(四十五)贺哩迦(引)嚩哩鼎(二合)(四十六)烁讫鼎(二合)(四十七)设多(引)称(四十八)印捺啰(二合)[寧*頁](引)(四十九)没啰(二合)贺摩(二合)[寧*頁](引五十)俱摩(引)零(引)(五十一)摩呬(引)说零(引)(五十二)吠瑟拏(二合)微(引)(五十三)苏苏婆誐(引)(五十四)佐(引)门拏(引)(五十五)劳捺哩(二合引)(五十六)嚩(引)啰(引)馨(引)(五十七)矫吠零(五十八)曳(引)佐(引)祢(引)三摩曳那底瑟啖(四合)底(五十九)旦(引)那(引)那曳舍(引)弥(六十)尸(引)竭啰(二合)屹哩(二合)贺拏(二合)屹哩(二合)贺拏(二合)(六十一)虎卢虎卢(六十二)祖卢祖卢(六十三)母卢母卢(六十四)达摩达摩(六十五)囕誐囕誐(六十六)布(引)啰野布(引)啰野(六十七)阿(引)尾舍阿(引)尾舍(六十八)婆誐嚩底摩贺(引)嚩日啰(二合)巘(引)驮(引)哩(六十九)悉驮室赞(二合)拏嚩日啰(二合)播(引)尼(七十)啰(引)倪也(二合引)钵野底(七十一)呬(引)(七十二)[亢*欠][亢*欠][亢*欠][亢*欠](七十三)吽(引)发吒(半音)莎(引)贺(引)(七十四)</p>
<p style="text-align: left">
	　　说此大明已。彼一切如来即现大金刚相应云。遍满虚空。异口同音说伽陀曰。</p>
<p style="text-align: left">
	　　大哉一切大明法广大秘密真实藏</p>
<p style="text-align: left">
	　　我等闻此胜金刚诸佛皆住阿吠舍</p>
<p style="text-align: left">
	　　尔时世尊大遍照如来。复入一切如来妙善金刚三摩地。从是三摩地出已。宣说马头大忿怒明王大明曰。</p>
<p style="text-align: left">
	　　伊呬(引)呬摩贺(引)嚩日啰(二合)那契(一句)嚩日啰(二合)目契贺那贺那(二)捺贺捺贺(三)钵左钵左(四)囕誐囕誐(五)惹腊波(二合)惹腊波(二合)(六)阿(引)尾舍阿(引)尾舍(七)喝野屹哩(二合引)舞(引)倪也(二合引)钵野底莎(引)贺(引)(八)</p>
<p style="text-align: left">
	　　说此大明时有大恶毒者。悉皆惊怖将至破坏。即时顶礼归命一切如来已。说是伽陀曰。</p>
<p style="text-align: left">
	　　大哉一切大明法善能破坏一切毒</p>
<p style="text-align: left">
	　　我闻使者最上明得住诸佛清净法</p>
<p style="text-align: left">
	　　尔时世尊大遍照如来。复入三金刚不坏金刚三摩地。从是三摩地出已。宣说无能胜大忿怒明王大明曰。</p>
<p style="text-align: left">
	　　[口*爾]那[口*爾]俱(半音一句)吽(引)吽(引)发吒(半音)莎(引)贺(引)(二)</p>
<p style="text-align: left">
	　　说此大明已。于是世尊大遍照如来。雨一切众生种种乐具。广大周遍说是伽陀曰。</p>
<p style="text-align: left">
	　　大哉一切大明法从大生法而出生</p>
<p style="text-align: left">
	　　为求成就佛菩提我故现处三有海</p>
<p style="text-align: left">
	　　尔时世尊大遍照如来。复入法界变化金刚加持三摩地。从是三摩地出已。宣说金刚乌咄羯吒明王大明曰。</p>
<p style="text-align: left">
	　　唵(引一句)嚩日噜(二合引)咄羯(二合)吒(引)野吽(引)发吒(半音二)</p>
<p style="text-align: left">
	　　说此大明已。于是持莲华者。化现一切如来最上宝冠。满虚空中说是伽陀曰。</p>
<p style="text-align: left">
	　　大哉一切大明法从大明尊所出生</p>
<p style="text-align: left">
	　　我住一切佛静寂现是宝冠作供养</p>
<p style="text-align: left">
	　　尔时世尊大遍照如来。复入一切轮作怖畏三摩地。从是三摩地出已。宣说金刚颦眉大明曰。</p>
<p style="text-align: left">
	　　唵(引一句)婆野那(引)设祢(二)怛啰(二合引)娑祢(三)怛啰(二合引)娑野怛啰(二合引)娑野(四)勃哩(二合)俱致(五)怛致(六)吠(引)怛致(七)税(引)帝(引)(八)税(引)多惹致祢莎(引)贺(引)(九)</p>
<p style="text-align: left">
	　　说此大明已。于是持大寂静者。化现一切如来诸供养具。供养一切如来已。说是伽陀曰。</p>
<p style="text-align: left">
	　　大哉一切大明法悉从诸佛秘密生</p>
<p style="text-align: left">
	　　法母成就最上义当知生法如是说</p>
<p style="text-align: left">
	　　尔时世尊大遍照如来。复入智眼金刚三摩地。从是三摩地出已。宣说本部心大明曰。</p>
<p style="text-align: left">
	　　唵(引一句)[口*爾]那[口*爾]俱(半音二)</p>
<p style="text-align: left">
	　　尔时世尊大遍照如来。复入一切三昧真实金刚三摩地。从是三摩地出已。宣说莲华部心大明曰。</p>
<p style="text-align: left">
	　　唵(引一句)阿卢力俱(半音二)</p>
<p style="text-align: left">
	　　尔时世尊大遍照如来。复入一切大士金刚三摩地。从是三摩地出已。宣说佛眼菩萨大明曰。</p>
<p style="text-align: left">
	　　唵(引一句)噜噜萨普(二合)噜(二)入嚩(二合)罗底瑟吒(二合三)悉驮路(引)左祢(引)(四)萨哩嚩(二合引)哩他(二合)娑(引)达祢莎(引)贺(引)(五)</p>
<p style="text-align: left">
	　　尔时世尊大遍照如来。复入自性清净三摩地。从是三摩地出已。说此大明曰。</p>
<p style="text-align: left">
	　　唵(引一句)商葛哩(引)(二)扇(引)底迦哩(引)(三)瞿吒瞿吒(四)瞿致祢(五)伽(引)多野伽(引)多野(六)瞿致祢吽(引)发吒(半音)莎(引)贺(引)(七)</p>
<p style="text-align: left">
	　　尔时世尊大遍照如来。复入一切如来智生金刚三摩地。从是三摩地出已。宣说白衣菩萨大明曰。</p>
<p style="text-align: left">
	　　唵(引一句)税帝(引)(二)半拏啰嚩(引)悉祢(三)惹吒(引)摩俱吒驮(引)啰尼莎(引)贺(引)(四)</p>
<p style="text-align: left">
	　　尔时世尊大遍照如来。复入诸佛变化三摩地。从是三摩地出已。说此大明曰。</p>
<p style="text-align: left">
	　　唵(引一句)吽(引)(二)逊婆祢逊婆吽(引)(三)屹哩(二合)贺拏(二合)屹哩(二合)贺拏(二合)吽(引)(四)屹哩(二合)贺拏(二合引)波野吽(引)(五)阿(引)那野呼(引)(六)婆誐鑁尾[寧*也](引)啰(引)惹吽(引)发吒(半音)莎(引)贺(引)(七)</p>
<p style="text-align: left">
	　　尔时世尊大遍照如来。复入大法变化三摩地。从是三摩地出已。说此甘露生大明曰。</p>
<p style="text-align: left">
	　　唵(引一句)阿蜜哩(二合)睹(引)努婆(二合)嚩(引)野莎(引)贺(引二)</p>
<p style="text-align: left">
	　　尔时世尊大遍照如来。复入灭诸烦恼金刚三摩地。从是三摩地出已。说此灭诸烦恼大明曰。</p>
<p style="text-align: left">
	　　唵(引一句)讫哩(二合引)舍(引)萨那(三)尾惹野郝(三)</p>
<p style="text-align: left">
	　　尔时世尊大遍照如来。复入大三昧轮三摩地。从是三摩地出已。说此大法顶大明曰。</p>
<p style="text-align: left">
	　　唵(引一句)亲那亲那(二)贺那贺那(三)钵左祢钵多(二合)作讫啰(二合)吽(引)(四)</p>
<p style="text-align: left">
	　　尔时世尊大遍照如来。复入一切如来最上光三摩地。从是三摩地出已。说此光聚大明曰。</p>
<p style="text-align: left">
	　　唵(引一句)入嚩(二合)罗入嚩(二合)罗(二)驮迦驮迦(三)驮啰驮啰(四)尾驮啰尾驮啰(五)亲那亲那(六)吽(引)吽(引)发吒(半音)莎(引)贺(引)(七)</p>
<p style="text-align: left">
	　　尔时世尊大遍照如来。复入最胜金刚三摩地。从是三摩地出已。说此最胜顶大明曰。</p>
<p style="text-align: left">
	　　唵(引一句)亲那(二)贺那(三)捺贺(四)钵左(五)祢钵多(二合)作讫啰(二合)吽(引)(六)</p>
<p style="text-align: left">
	　　尔时世尊大遍照如来。复入最上最胜三摩地。从是三摩地出已。说此最胜佛顶大明曰。</p>
<p style="text-align: left">
	　　唵(引一句)入嚩(二合)罗惹踰(引)瑟尼(二合)沙(二)入嚩(二合)罗入嚩(二合)罗(三)满驮满驮(四)捺摩捺摩(五)讷笼(二合引)讷笼(二合引)(六)郝郝(七)贺那贺那(八)吽(引)发吒(半音九)</p>
<p style="text-align: left">
	　　尔时世尊大遍照如来。复入白色光明生金刚三摩地。从是三摩地出已。说此白伞盖大佛顶大明曰。</p>
<p style="text-align: left">
	　　唵(引一句)摩摩吽(引)祢(二)</p>
<p style="text-align: left">
	　　尔时世尊大遍照如来。复入一切如来生金刚三摩地。从是三摩地出已。说此最上金刚多罗菩萨大明曰。</p>
<p style="text-align: left">
	　　唵(引一句)多(引)哩多(引)哩(引)(二)睹哩(引)莎(引)贺(引)(三)</p>
<p style="text-align: left">
	　　尔时世尊大遍照如来。复入一切如来吼音金刚三摩地。从是三摩地出已。说此作忿怒事钩召<a>三界</a>大明曰。</p>
<p style="text-align: left">
	　　唵(引一句)迦尼度祢吽(引)发吒(半音二)</p>
<p style="text-align: left">
	　　说此大明已即说伽陀曰。</p>
<p style="text-align: left">
	　　此明能作忿怒事乃至余法亦能成</p>
<p style="text-align: left">
	　　观想真实<a>法相</a>应三种事业悉能作</p>
<p style="text-align: left">
	　　不动大忿怒明王焰鬘得迦三出生</p>
<p style="text-align: left">
	　　普遍诸佛刹土中不坏三界而善住</p>
<p style="text-align: left">
	　　马头大忿怒明王出现忿怒颦眉相</p>
<p style="text-align: left">
	　　若越金刚手法者此忿怒王能破坏</p>
<p style="text-align: left">
	　　大力大忿怒明王及彼甘露军拏利</p>
<p style="text-align: left">
	　　广大无比如虚空能调一切难调者</p>
<p style="text-align: left">
	　　诸忿怒王诸大明若人持诵一洛叉</p>
<p style="text-align: left">
	　　悉能钩召诸如来及作一切敬爱事</p>
<p style="text-align: left">
	　　颦眉一髻尊大明能作广大怖畏事</p>
<p style="text-align: left">
	　　金刚祢帝等勇猛能作相应最胜事</p>
<p style="text-align: left">
	　　迦尼忿怒大明句若人持诵一洛叉</p>
<p style="text-align: left">
	　　当起忿怒相应心速作忿怒破坏事</p>
<p style="text-align: left">
	　　光聚佛顶大明句相应观想彼最胜</p>
<p style="text-align: left">
	　　若人持诵三洛叉如勇健军善摧伏</p>
<p style="text-align: left">
	　　诸部秘密最上法彼一一法悉相应</p>
<p style="text-align: left">
	　　<a>行者</a>安住<a>禅定</a>心观想三摩地真实</p>
<p style="text-align: left">
	　　一切大明三昧分第十六</p>
<p style="text-align: left">
	　　尔时世尊大遍照如来复说一切大明随应三昧。</p>
<p style="text-align: left">
	　　若作息灾增益等自影像相应谛想</p>
<p style="text-align: left">
	　　诸法皆从心智生最上智冠法<a>自在</a></p>
<p style="text-align: left">
	　　自心<a>圆满</a>若相应诸佛影像当观想</p>
<p style="text-align: left">
	　　诸佛影像观想已出现种种宝光明</p>
<p style="text-align: left">
	　　所有忿怒大光明想从金刚萨埵生</p>
<p style="text-align: left">
	　　所有诸部大光明彼彼自性当观想</p>
<p style="text-align: left">
	　　观想法及观想心如次相应当观想</p>
<p style="text-align: left">
	　　依法观想本尊已彼五种色善清净</p>
<p style="text-align: left">
	　　部主本尊大明句应当观想最上顶</p>
<p style="text-align: left">
	　　今此一切大明句喜爱相应法无异</p>
<p style="text-align: left">
	　　一切成就如所作金刚智等供养事</p>
<p style="text-align: left">
	　　一切羯磨大明句自影像相当观想</p>
<p style="text-align: left">
	　　今此一切大明句大明三昧所出生</p>
<p style="text-align: left">
	　　诸佛利益悲愍心金刚<a>无畏</a>善宣说</p>
<p style="text-align: left">
	　　一切如来一切大明遣魔分第十七</p>
<p style="text-align: left">
	　　尔时世尊大遍照如来。复说一切大明遣魔法。</p>
<p style="text-align: left">
	　　所有一切遣魔法诸佛真实智所生</p>
<p style="text-align: left">
	　　三种忿怒平等门金刚出生善宣说</p>
<p style="text-align: left">
	　　焰鬘得迦智部法马头明王大忿怒</p>
<p style="text-align: left">
	　　最上出生摄部法法部同彼智部仪</p>
<p style="text-align: left">
	　　随应持诵诸大明百千乃至阿庾多</p>
<p style="text-align: left">
	　　自心安住诸佛想依法当作遣魔事</p>
<p style="text-align: left">
	　　作者当用多罗叶以棘刺书彼大明</p>
<p style="text-align: left">
	　　尸陀林中依法仪如应当作遣魔事</p>
<p style="text-align: left">
	　　或于国城聚落中或于大自在天祠</p>
<p style="text-align: left">
	　　依法所用依法作一切魔恶皆除遣</p>
<p style="text-align: left">
	　　于七昼夜依法作诸魔若不调伏者</p>
<p style="text-align: left">
	　　忿怒金刚速破坏彼当头破作七分</p>
<p style="text-align: left">
	　　一切如来秘密金刚萨埵承事分第十八</p>
<p style="text-align: left">
	　　尔时世尊大遍照如来。复依金刚萨埵法。说<a>弟子</a>承事阿阇梨仪。</p>
<p style="text-align: left">
	　　谓若见自阿阇梨与佛阿阇梨无异</p>
<p style="text-align: left">
	　　金刚加持所出生乃至尽寿常恭敬</p>
<p style="text-align: left">
	　　弟子所作应坚固不应处师床坐卧</p>
<p style="text-align: left">
	　　随师所住如所应若衣若履常安布</p>
<p style="text-align: left">
	　　不应师前作戏笑勿出无义利语言</p>
<p style="text-align: left">
	　　若时若法有所违此即不名为弟子</p>
<p style="text-align: left">
	　　若见一事极微小彼无利故不应行</p>
<p style="text-align: left">
	　　作者名为大愚痴当堕阿鼻大<a>地狱</a></p>
<p style="text-align: left">
	　　若有毁谤阿阇梨及违秘密甚深法</p>
<p style="text-align: left">
	　　定堕阿鼻地狱中若干劫数受诸苦</p>
<p style="text-align: left">
	　　弟子随受师指训应如佛敕等无异</p>
<p style="text-align: left">
	　　若苦若乐悉当行乃至尽寿不违越</p>
<p style="text-align: left">
	　　弟子常生欢喜心闻师所说勿惊怖</p>
<p style="text-align: left">
	　　为欲趣学甚深门乃至尽寿当承事</p>
<p style="text-align: left">
	　　师前常作恭敬相不应以手置腰侧</p>
<p style="text-align: left">
	　　若求成就作法时不应称其师名字</p>
<p style="text-align: left">
	　　违者当堕地狱中若干劫数受诸苦</p>
<p style="text-align: left">
	　　想师同彼佛如来此即名为真弟子</p>
<p style="text-align: left">
	　　想师名字从佛生乃至尽寿无忘失</p>
<p style="text-align: left">
	　　如佛观想于师已彼一切罪皆<a>解脱</a></p>
<p style="text-align: left">
	　　弟子若具如是德即能生长诸福聚</p>
<p style="text-align: left">
	　　闻师言说悉无疑所说皆同宝生佛</p>
<p style="text-align: left">
	　　闻异说者即愚痴当堕号叫大地狱</p>
<p style="text-align: left">
	　　若生欢喜听师说随所闻已能亲近</p>
<p style="text-align: left">
	　　请问如是大明等此甚深义云何学</p>
<p style="text-align: left">
	　　问已谛听师所宣不应正目观师面</p>
<p style="text-align: left">
	　　应当一心而谛受尊重阿阇梨仪法</p>
<p style="text-align: left">
	　　若违越者即愚痴当堕号叫大地狱</p>
<p style="text-align: left">
	　　常须承事阿阇梨如其所欲悉随顺</p>
<p style="text-align: left">
	　　违背师者破三昧六十劫中堕地狱</p>
<p style="text-align: left">
	　　于地狱中受诸苦如是轮转极长时</p>
<p style="text-align: left">
	　　于三昧法不能成是即名为愚痴者</p>
<p style="text-align: left">
	　　所有广大成就法金刚萨埵所宣说</p>
<p style="text-align: left">
	　　若欲修学求成就应具如是弟子相</p>
<p style="text-align: left">
	　　应当依彼阿阇梨随应所说诸仪法</p>
<p style="text-align: left">
	　　如是即得我清净真实法仪如理住</p>
<p style="text-align: left">
	　　彼阿阇梨所宣说速得成就无别异</p>
<p style="text-align: left">
	　　如佛所行如是行弟子应当常承事</p>
<p style="text-align: left">
	　　金刚萨埵最上法速得成就无别异</p>
<p style="text-align: left">
	　　即得成就一切佛最上真实承事法</p>
<p style="text-align: left">
	　　此即三界胜成就诸佛大智所出生</p>
		

	
	

		</div></div><hr><script charset='utf-8' src='../../js/footer.js'></script></body></html>