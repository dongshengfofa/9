<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，事师法五十颂' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>事师法五十颂</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>事师法五十颂</strong>(<a>马鸣菩萨</a>集)</p>
<p style="text-align: left">　　依诸经律秘密教略出承事师仪轨</p>
<p style="text-align: left">　　闻已爱乐发净心当获如来金刚智</p>
<p style="text-align: left">　　若于灌顶师三时伸礼奉</p>
<p style="text-align: left">　　则为已供养十方诸如来</p>
<p style="text-align: left">　　起最上恭敬合掌以持花</p>
<p style="text-align: left">　　散彼曼挐罗头面接足礼</p>
<p style="text-align: left">　　彼师或在家及新受具戒</p>
<p style="text-align: left">　　置经像于前则息诸疑谤</p>
<p style="text-align: left">　　若<a>出家</a><a>弟子</a>常净心承事</p>
<p style="text-align: left">　　已坐当起迎唯除于致礼</p>
<p style="text-align: left">　　彼师及弟子当互审其器</p>
<p style="text-align: left">　　若不先观察同得越法罪</p>
<p style="text-align: left">　　若忿恚无慈贪爱多散乱</p>
<p style="text-align: left">　　骜易恃种族以惠当拣择</p>
<p style="text-align: left">　　具戒忍悲智尊重无谄曲</p>
<p style="text-align: left">　　了秘密仪范博闲诸论议</p>
<p style="text-align: left">　　善达<a>真言</a>相曼挐罗事业</p>
<p style="text-align: left">　　契证十真如诸根悉清净</p>
<p style="text-align: left">　　若彼求法者于师生轻毁</p>
<p style="text-align: left">　　则谤诸如来常得诸苦恼</p>
<p style="text-align: left">　　由增上愚痴而获于现报</p>
<p style="text-align: left">　　为恶曜执持重病相缠缚</p>
<p style="text-align: left">　　王法所逼切及毒蛇伤螫</p>
<p style="text-align: left">　　冤贼水火难非人得其便</p>
<p style="text-align: left">　　彼频那夜迦常作诸障碍</p>
<p style="text-align: left">　　从此而命终即堕于恶趣</p>
<p style="text-align: left">　　勿令阿阇黎少分生烦恼</p>
<p style="text-align: left">　　无智相违背定入阿鼻狱</p>
<p style="text-align: left">　　受种种极苦说之深可怖</p>
<p style="text-align: left">　　由谤阿阇黎于中常止住</p>
<p style="text-align: left">　　彼阿阇黎者弘持<a>正法</a>藏</p>
<p style="text-align: left">　　是故当一心辄莫生轻毁</p>
<p style="text-align: left">　　常于阿阇黎承事而供养</p>
<p style="text-align: left">　　发生尊重心则蠲除障恼</p>
<p style="text-align: left">　　又复于师所乐行于喜舍</p>
<p style="text-align: left">　　不希于己身何况于财物</p>
<p style="text-align: left">　　于无量亿劫勇猛勤修习</p>
<p style="text-align: left">　　今始证菩提斯极为希有</p>
<p style="text-align: left">　　善护其深誓供养诸如来</p>
<p style="text-align: left">　　恭敬阿阇黎等同一切佛</p>
<p style="text-align: left">　　若于己所有最上诸珍玩</p>
<p style="text-align: left">　　求无尽菩提诚心而奉献</p>
<p style="text-align: left">　　施佛阿阇黎念念常增长</p>
<p style="text-align: left">　　是最胜<a>福田</a>速得菩提果</p>
<p style="text-align: left">　　如是求法者具戒忍功德</p>
<p style="text-align: left">　　不虚诳于师当获金刚智</p>
<p style="text-align: left">　　若足踏师影获罪如破塔</p>
<p style="text-align: left">　　于床坐资具骑蓦罪过足</p>
<p style="text-align: left">　　若师所教诲<a>欢喜</a>当听受</p>
<p style="text-align: left">　　自己或不能则善言启白</p>
<p style="text-align: left">　　由依止师故所作皆成就</p>
<p style="text-align: left">　　现乐及生天何敢违其命</p>
<p style="text-align: left">　　守护师财物犹若己身命</p>
<p style="text-align: left">　　于彼执侍人如亲常敬奉</p>
<p style="text-align: left">　　不应于师前覆顶及乘御</p>
<p style="text-align: left">　　翘足手叉腰安然而坐卧</p>
<p style="text-align: left">　　或事缘令坐勿舒于双足</p>
<p style="text-align: left">　　常具诸威仪师起速当起</p>
<p style="text-align: left">　　若于经行处不应随举步</p>
<p style="text-align: left">　　端谨立于傍无弃于涕涶</p>
<p style="text-align: left">　　亦勿于师前私窃而言说</p>
<p style="text-align: left">　　及邻近语笑歌舞作唱等</p>
<p style="text-align: left">　　或令坐或起各安徐礼敬</p>
<p style="text-align: left">　　若于险路中白已作前导</p>
<p style="text-align: left">　　又不应于前身现疲劳相</p>
<p style="text-align: left">　　屈指节作声倚柱及墙壁</p>
<p style="text-align: left">　　或浣衣濯足及澡浴等事</p>
<p style="text-align: left">　　先白师令知所作无令见</p>
<p style="text-align: left">　　又复于师名不应辄称举</p>
<p style="text-align: left">　　设有固问者当示之一字</p>
<p style="text-align: left">　　师或令干集当伺其遣使</p>
<p style="text-align: left">　　于彼所作事忆持常不忘</p>
<p style="text-align: left">　　或笑嗽伸呿则以手遮口</p>
<p style="text-align: left">　　若有事启闻当曲躬软语</p>
<p style="text-align: left">　　若在家女人净心来听法</p>
<p style="text-align: left">　　合掌具威仪专视于师面</p>
<p style="text-align: left">　　闻已当奉持舍离于憍慢</p>
<p style="text-align: left">　　常如初适嫁低颜其惭赧</p>
<p style="text-align: left">　　于彼严身具无复生爱乐</p>
<p style="text-align: left">　　与善非相应皆思惟远离</p>
<p style="text-align: left">　　常慕于师德不应窥小过</p>
<p style="text-align: left">　　随顺获成就求过当自损</p>
<p style="text-align: left">　　<a>说法</a>度弟子曼拏罗护摩</p>
<p style="text-align: left">　　城邑同师居无旨不应作</p>
<p style="text-align: left">　　或说法所得净施诸财物</p>
<p style="text-align: left">　　悉以奉其师随得而可用</p>
<p style="text-align: left">　　同学及法裔不应为弟子</p>
<p style="text-align: left">　　亦不于师前受承事礼敬</p>
<p style="text-align: left">　　若以物上师二手持奉献</p>
<p style="text-align: left">　　师或有所施常恭敬顶受</p>
<p style="text-align: left">　　自专修正行常忆持不忘</p>
<p style="text-align: left">　　他或非律仪爱语相教示</p>
<p style="text-align: left">　　若师所教敕或病缘不作</p>
<p style="text-align: left">　　当作礼咨陈斯则无其咎</p>
<p style="text-align: left">　　常令师欢喜离诸烦恼事</p>
<p style="text-align: left">　　当勤而行之恐繁故不述</p>
<p style="text-align: left">　　彼金刚如来亲如是宣说</p>
<p style="text-align: left">　　及余教所明依师获成就</p>
<p style="text-align: left">　　若弟子清净能归依三宝</p>
<p style="text-align: left">　　设使命将终亦为宣法要</p>
<p style="text-align: left">　　及授秘密教令作正<a>法器</a></p>
<p style="text-align: left">　　若现相诵持当获根本罪</p>
<p style="text-align: left">　　若能随顺师行学则成一切诸功德</p>
<p style="text-align: left">　　以我所集斯善因愿与众生速成佛</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>