<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第四卷 佛说一切如来真实摄大乘现证三昧大教王经</strong></p>
<p style="text-align: left">
	　　金刚界大曼拏罗广大仪轨分第一之四</p>
<p style="text-align: left">
	　　尔时<a>世尊</a>不空成就如来。印世尊大毗卢遮那如来及一切如来智故。即入一切波罗蜜多三昧。出生金刚加持三摩地。此名一切如来羯磨三昧即自印。从自心出。说是大明曰。</p>
<p style="text-align: left">
	　　羯哩摩(二合)嚩日哩(二合一句)</p>
<p style="text-align: left">
	　　才出一切如来心时。即现一切羯磨光明具德持金刚者。于是羯磨光明中。成一切世界极微尘量等如来像。遍印一切如来智已。复聚为一体。从是出现大金刚羯磨像。周遍一切世界为量随向方面。于世尊大毗卢遮那如来左月轮中。如理而住。说此颂曰。</p>
<p style="text-align: left">
	　　大哉一切正觉尊多业金刚即我是</p>
<p style="text-align: left">
	　　由一成于无尽故于有情界善作业</p>
<p style="text-align: left">
	　　此是一切如来智三昧。大灌顶金刚法性一切供养。一切如来大波罗蜜多法门。</p>
<p style="text-align: left">
	　　尔时世尊大毗卢遮那如来。复入一切如来悦乐供养三昧。出生金刚三摩地。即一切如来部大明妃。从自心出。说是大明曰。</p>
<p style="text-align: left">
	　　嚩日啰(二合)逻(引)细(引一句)</p>
<p style="text-align: left">
	　　才出一切如来心时。即出大金刚印具德持金刚者。于是金刚印门中。成一切世界极微尘量等如来像。复聚为一体。出现金刚嬉戏大明妃像。如金刚萨埵身相无异。具种种形色妙好威仪。众庄严具而为庄严。总摄一切如来部金刚萨埵明妃。于世尊阿閦如来曼拏罗左月轮中。如理而住。说此颂曰。</p>
<p style="text-align: left">
	　　大哉我有无等比诸佛上妙之供养</p>
<p style="text-align: left">
	　　由知欲乐供养故乃能转彼诸供养</p>
<p style="text-align: left">
	　　尔时世尊。复入一切如来宝鬘灌顶三昧。出生金刚三摩地。即一切如来部大明妃。从自心出。说是大明曰。</p>
<p style="text-align: left">
	　　嚩日啰(二合)摩(引)梨(引一句)</p>
<p style="text-align: left">
	　　才出一切如来心时。即出大宝印具德持金刚者。于是大宝印中。成一切世界极微尘量等如来像。复聚为一体。出现金刚鬘大明妃像。色相庄严如前无异。于世尊宝生如来曼拏罗左月轮中。如理而住。说此颂曰。</p>
<p style="text-align: left">
	　　大哉我此无等比是即称为宝供养</p>
<p style="text-align: left">
	　　而彼<a>三界</a>最胜王受教令故作供养</p>
<p style="text-align: left">
	　　尔时世尊。复入一切如来妙歌三昧。出生金刚三摩地。即一切如来部大明妃。从自心出。说是大明曰。</p>
<p style="text-align: left">
	　　嚩日啰(二合)诣(引)帝(引一句)</p>
<p style="text-align: left">
	　　才出一切如来心时。即出一切如来法印具德持金刚者。于是一切如来法印中。成一切世界极微尘量等如来像。复聚为一体。出现金刚妙歌大明妃像。于世尊观<a>自在</a>王如来曼拏罗左月轮中。如理而住。说此颂曰。</p>
<p style="text-align: left">
	　　大哉庄严大妙歌我当供养诸见者</p>
<p style="text-align: left">
	　　由彼适悦供养故即一切法如响应</p>
<p style="text-align: left">
	　　尔时世尊。复入一切如来舞供养三昧。出生金刚三摩地。即一切如来部大明妃。从自心出。说是大明曰。</p>
<p style="text-align: left">
	　　嚩日啰(二合)涅哩(二合)帝(引重呼一句)</p>
<p style="text-align: left">
	　　才出一切如来心时。即现一切如来舞供养广大法用事具德持金刚者。于是一切如来舞供养广大法用事中。成一切世界极微尘量等如来像。复聚为一体。出现金刚舞大明妃像。于世尊不空成就如来曼拏罗左月轮中。如理而住说此颂曰。</p>
<p style="text-align: left">
	　　大哉广大我供养广作一切供养事</p>
<p style="text-align: left">
	　　以金刚舞法用故安立诸佛妙供养</p>
<p style="text-align: left">
	　　此名一切如来无上悦乐三昧。一切如来鬘。一切如来歌咏。一切如来作无上事业。即一切如来秘密供养。</p>
<p style="text-align: left">
	　　复次世尊阿閦如来。以对世尊大毗卢遮那如来供养事故。即入一切如来大笑三昧。出生金刚三摩地。即一切如来誐尼迦大明妃。从自心出。说是大明曰。</p>
<p style="text-align: left">
	　　嚩日啰(二合)度闭(引一句)</p>
<p style="text-align: left">
	　　才出一切如来心时。即现种种香供养云海庄严周遍一切金刚界量具德持金刚者。于是种种香供养云海庄严中。出一切世界极微尘量等如来像。复聚为一体。出现金刚香大明妃像。于世尊金刚摩尼宝峰楼阁隅左月轮中。如理而住说此颂曰。</p>
<p style="text-align: left">
	　　大哉我此大供养金刚大笑具端严</p>
<p style="text-align: left">
	　　由彼众生遍入故速得无上菩提果</p>
<p style="text-align: left">
	　　尔时世尊宝生如来。以对世尊大毗卢遮那如来供养事故。即入一切如来宝庄严供养三昧。出生金刚三摩地。即一切如来钵啰帝诃陵大明妃。从自心出。说是大明曰。</p>
<p style="text-align: left">
	　　嚩日啰(二合)布瑟闭(二合引一句)</p>
<p style="text-align: left">
	　　才出一切如来心时。即现一切华供养庄严周遍一切<a>虚空</a>界量具德持金刚者。于是一切华供养庄严中出。一切世界极微尘量等如来像。复聚为一体。出现金刚华大明妃像。于世尊金刚摩尼宝峰楼阁隅左月轮中。如理而住说此颂曰。</p>
<p style="text-align: left">
	　　大哉我此华供养一切庄严妙所作</p>
<p style="text-align: left">
	　　由诸如来宝性故速得成就诸供养</p>
<p style="text-align: left">
	　　尔时世尊观自在王如来。以对世尊大毗卢遮那如来供养事故。即入一切如来灯供养三昧。出生金刚三摩地。即一切如来讷顶大明妃。从自心出。说是大明曰。</p>
<p style="text-align: left">
	　　嚩日啰(二合引)路(引)计(引一句)</p>
<p style="text-align: left">
	　　才出一切如来心时。即现一切灯供养庄严周遍法界具德持金刚者。于是一切灯供养庄严中。出一切世界极微尘量等如来像。复聚为一体。出现金刚灯大明妃像。于世尊金刚摩尼宝峰楼阁隅左月轮中。如理而住。说此颂曰。</p>
<p style="text-align: left">
	　　大哉我此妙广大所成供养灯端严</p>
<p style="text-align: left">
	　　由是速具光明故即得见彼一切佛</p>
<p style="text-align: left">
	　　尔时世尊不空成就如来。以对世尊大毗卢遮那如来供养事故。即入一切如来涂香供养三昧。出生金刚三摩地。即一切如来际微大明妃。从自心出。说是大明曰。</p>
<p style="text-align: left">
	　　嚩日啰(二合)巘提(引一句)</p>
<p style="text-align: left">
	　　才出一切如来心时。即现一切涂香供养庄严周遍一切世界为量具德持金刚者。于是一切涂香供养庄严中。出一切世界极微尘量等如来像。复聚为一体。出现金刚涂香大明妃像。于世尊金刚摩尼宝峰楼阁隅左月轮中。如理而住。说此颂曰。</p>
<p style="text-align: left">
	　　大哉涂香成供养我此微妙大悦意</p>
<p style="text-align: left">
	　　由诸如来遍涂香普熏一切清净身</p>
<p style="text-align: left">
	　　此名一切如来遍入智大菩提分三昧。一切如来法光明。<a>戒定慧</a><a>解脱</a>解脱知见胜妙之香。是即一切如来教令事业。</p>
<p style="text-align: left">
	　　尔时世尊大毗卢遮那如来。复入一切如来三昧钩大士三昧。出生萨埵金刚三摩地。即一切如来印众生。从自心出。说是大明曰。</p>
<p style="text-align: left">
	　　嚩日囕(二合引)酤舍(一句)</p>
<p style="text-align: left">
	　　才出一切如来心时。具德持金刚者。成一切如来钩召三昧金刚印众。为出现已。于是一切如来钩召三昧金刚印众中。出一切世界极微尘量等如来像。复聚为一体。出生金刚钩<a>菩萨</a>身。于世尊金刚摩尼宝峰楼阁金刚门月轮中。如理而住。作一切如来钩召三昧。说此颂曰。</p>
<p style="text-align: left">
	　　大哉一切正觉尊平等钩召我坚固</p>
<p style="text-align: left">
	　　由我普遍钩召故即得集会曼拏罗</p>
<p style="text-align: left">
	　　尔时世尊。复入一切如来三昧引入大士三昧。出生金刚三摩地。即引入一切如来印钵啰帝诃啰。从自心出说是大明曰。</p>
<p style="text-align: left">
	　　嚩日啰(二合)播(引)舍(一句)</p>
<p style="text-align: left">
	　　才出一切如来心时。具德持金刚者。成一切如来引入三昧大印众。为出现已。于是一切如来引入三昧大印众中。出一切世界极微尘量等如来像。复聚为一体。出生金刚索菩萨身。于世尊金刚摩尼宝峰楼阁宝门月轮中。如理而住。即引入一切如来。说此颂曰。</p>
<p style="text-align: left">
	　　大哉一切正觉尊我金刚索妙坚固</p>
<p style="text-align: left">
	　　设入一切极微中亦复引入此三昧</p>
<p style="text-align: left">
	　　尔时世尊复入一切如来三昧锁大士三昧。出生金刚三摩地。即一切如来三昧。缚一切如来讷多从自心出。说是大明曰。</p>
<p style="text-align: left">
	　　嚩日啰(二合)塞普(二合引)吒(一句)</p>
<p style="text-align: left">
	　　才出一切如来心时。具德持金刚者。成一切如来三昧缚大印众。为出现已。于是一切如来三昧缚大印众中。出一切世界极微尘量等如来像。复聚为一体。出生金刚锁菩萨身。于世尊金刚摩尼宝峰楼阁法门月轮中。如理而住。于一切如来作妙缚相。说此颂曰。</p>
<p style="text-align: left">
	　　大哉一切正觉尊我金刚锁妙坚固</p>
<p style="text-align: left">
	　　由缚一切解脱者为众生利还作缚</p>
<p style="text-align: left">
	　　尔时世尊。复入一切如来遍入大士三昧。出生金刚三摩地。即一切如来一切印际吒。从自心出。说是大明曰。</p>
<p style="text-align: left">
	　　嚩日啰(二合引)吠(引)舍(一句)</p>
<p style="text-align: left">
	　　才出一切如来心时。具德持金刚者。成一切如来普遍警觉印众。为出现已。于是一切如来普遍警觉印众中。出一切世界极微尘量等如来像。复聚为一体。出生金刚铃菩萨身。于世尊金刚摩尼宝峰楼阁羯摩门月轮中。如理而住。普遍警觉一切如来。说此颂曰。</p>
<p style="text-align: left">
	　　大哉一切正觉尊此金刚铃我坚固</p>
<p style="text-align: left">
	　　由为一切主宰故亦复作彼诸仆使</p>
<p style="text-align: left">
	　　此名一切如来三昧钩召。一切如来引入。一切如来妙缚。一切如来敬爱。如是等依一切如来教令所作。</p>
<p style="text-align: left">
	　　复次世尊大毗卢遮那如来。以加持力作弹指相。普遍召集一切如来。说此召集加持心明曰。</p>
<p style="text-align: left">
	　　嚩日啰(二合)三摩(引)惹(一句)</p>
<p style="text-align: left">
	　　由是罗嚩<a>刹那</a>牟呼栗多中。即一切如来互警觉已。普遍一切世界云海。一切世界极微尘量等。诸如来并菩萨众。悉来集此大曼拏罗金刚摩尼宝峰楼阁。至世尊大毗卢遮那如来所。说是普礼大明曰。</p>
<p style="text-align: left">
	　　唵(引)萨哩嚩(二合)怛他(引)誐多播(引)捺满捺喃(引)迦噜(引)弥(引一句)</p>
<p style="text-align: left">
	　　以如是自性成就大明。随所乐诵普礼一切如来足已。说此颂曰。</p>
<p style="text-align: left">
	　　大哉诸佛大普贤是诸菩萨妙敬议</p>
<p style="text-align: left">
	　　一切如来大轮坛影现一切如来像</p>
<p style="text-align: left">
	　　作是说已。是时十方世界所来集会一切如来并诸菩萨。以彼一切如来加持力故。混入世尊大毗卢遮那如来心。复从一切如来心。各各出自菩萨众会。于世尊金刚摩尼宝峰楼阁。周匝围绕同住三摩地中。说此颂曰。</p>
<p style="text-align: left">
	　　大哉一切正觉尊广大无始本来生</p>
<p style="text-align: left">
	　　由是一切微尘数同证清净一<a>佛性</a></p>
<p style="text-align: left">
	　　尔时十方一切世界所来集会一切如来。咸悉于此金刚界大曼拏罗中。以加持力。于普尽无余诸有情界。广作救护。悉令获得利益安乐。乃至得一切如来平等智通最上悉地<a>殊胜</a>果等。时诸如来。咸共劝请具德一切如来增上主宰自金刚萨埵无始无终大持金刚者。以是一百八名劝请称赞。颂曰。</p>
<p style="text-align: left">
	　　金刚勇猛大正士是即金刚诸如来</p>
<p style="text-align: left">
	　　由普贤性金刚初圣金刚手我顶礼</p>
<p style="text-align: left">
	　　彼金刚王妙胜觉金刚钩即诸如来</p>
<p style="text-align: left">
	　　金刚最上不空王金刚钩召我顶礼</p>
<p style="text-align: left">
	　　金刚敬爱大妙乐而金刚箭善调伏</p>
<p style="text-align: left">
	　　魔欲最胜大金刚彼金刚弓我顶礼</p>
<p style="text-align: left">
	　　金刚善哉妙生胜金刚极喜即大乐</p>
<p style="text-align: left">
	　　最上金刚<a>欢喜</a>王彼金刚喜我顶礼</p>
<p style="text-align: left">
	　　金刚妙宝坚固利金刚虚空大摩尼</p>
<p style="text-align: left">
	　　金刚丰盛虚空藏彼金刚藏我顶礼</p>
<p style="text-align: left">
	　　金刚妙光大炽焰金刚圣日即<a>佛光</a></p>
<p style="text-align: left">
	　　金刚圆光大照明大金刚光我顶礼</p>
<p style="text-align: left">
	　　金刚宝幢善利生金刚表刹妙欢喜</p>
<p style="text-align: left">
	　　妙宝幢相即金刚彼金刚刹我顶礼</p>
<p style="text-align: left">
	　　金刚喜笑大适悦金刚笑即大希有</p>
<p style="text-align: left">
	　　大喜大乐金刚初金刚妙悦我顶礼</p>
<p style="text-align: left">
	　　金刚妙法真实理金刚莲华妙清净</p>
<p style="text-align: left">
	　　观照自在金刚眼彼金刚眼我顶礼</p>
<p style="text-align: left">
	　　金刚利即大乘法而金刚剑大器仗</p>
<p style="text-align: left">
	　　金刚甚深妙吉祥彼金刚慧我顶礼</p>
<p style="text-align: left">
	　　金刚因即金刚场金刚妙轮大理趣</p>
<p style="text-align: left">
	　　如教善转金刚起彼金刚场我顶礼</p>
<p style="text-align: left">
	　　最上妙明金刚语金刚持诵善成就</p>
<p style="text-align: left">
	　　无言金刚胜悉地彼金刚语我顶礼</p>
<p style="text-align: left">
	　　金刚事业妙教令如金刚业善遍行</p>
<p style="text-align: left">
	　　金刚不空极广大金刚巧业我顶礼</p>
<p style="text-align: left">
	　　金刚守护大精进金刚甲胄大坚固</p>
<p style="text-align: left">
	　　最胜勤勇极难敌金刚精进我顶礼</p>
<p style="text-align: left">
	　　金刚药叉大方便金刚利牙大恐怖</p>
<p style="text-align: left">
	　　摧伏魔力胜金刚金刚暴怒我顶礼</p>
<p style="text-align: left">
	　　妙金刚拳大威力而金刚拳善解脱</p>
<p style="text-align: left">
	　　金刚坚固胜三昧彼金刚拳我顶礼</p>
<p style="text-align: left">
	　　如是百八寂静名若有常能受持者</p>
<p style="text-align: left">
	　　彼于金刚灌顶等一切所作胜成就</p>
<p style="text-align: left">
	　　如是最上秘密名大持金刚此称赞</p>
<p style="text-align: left">
	　　若有常伸歌咏者得与金刚手无异</p>
<p style="text-align: left">
	　　我所称赞如是等持金刚者百八名</p>
<p style="text-align: left">
	　　大乘现证三昧门此即流布妙理趣</p>
<p style="text-align: left">
	　　我所劝请汝圣等愿说最上自仪轨</p>
<p style="text-align: left">
	　　谓一切佛大智轮最胜金刚曼拏罗</p>
		

	
	

		</div></div><hr><script charset='utf-8' src='../../js/footer.js'></script></body></html>