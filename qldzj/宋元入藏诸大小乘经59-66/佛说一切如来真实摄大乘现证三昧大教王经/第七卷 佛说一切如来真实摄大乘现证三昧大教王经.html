<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第七卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第七卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第七卷 佛说一切如来真实摄大乘现证三昧大教王经</strong></p>
<p style="text-align: left">
	　　金刚秘密曼拏罗广大仪轨分第二之二</p>
<p style="text-align: left">
	　　尔时具德金刚手<a>菩萨</a>摩诃萨复说秘密大曼拏罗颂曰。</p>
<p style="text-align: left">
	　　我今次第当演说最上金刚曼拏罗</p>
<p style="text-align: left">
	　　其相同彼金刚界此说名为金刚密</p>
<p style="text-align: left">
	　　大曼拏罗<a>法相</a>应诸曼拏罗亦然画</p>
<p style="text-align: left">
	　　诸曼拏罗中依法应当悉画于佛印</p>
<p style="text-align: left">
	　　中方安处加趺相此名金刚界主宰</p>
<p style="text-align: left">
	　　金刚加趺金刚相此即金刚部金刚</p>
<p style="text-align: left">
	　　彼金刚宝加趺相如是名为自灌顶</p>
<p style="text-align: left">
	　　金刚莲华加趺相此说名为持<a>寿命</a></p>
<p style="text-align: left">
	　　羯磨金刚加趺相是为巧业金刚法</p>
<p style="text-align: left">
	　　应当遍画莲华位又复悉画圆光相</p>
<p style="text-align: left">
	　　座中应画金刚杵及金刚钩而起立</p>
<p style="text-align: left">
	　　画二金刚相相合二手作拳善哉相</p>
<p style="text-align: left">
	　　复画宝聚有炽焰日光轮印亦复然</p>
<p style="text-align: left">
	　　胜幢炽盛光围绕诸齿行列金刚笑</p>
<p style="text-align: left">
	　　金刚中画莲华相利剑炽焰亦复然</p>
<p style="text-align: left">
	　　复画金刚大火轮及画舌相具光焰</p>
<p style="text-align: left">
	　　诸处遍画金刚杵应画金刚甲胄相</p>
<p style="text-align: left">
	　　依法次画金刚牙二手拳印如应画</p>
<p style="text-align: left">
	　　萨萨金刚等随画如大坛中所说仪</p>
<p style="text-align: left">
	　　悉画本印及标帜金刚戏等坛中画</p>
<p style="text-align: left">
	　　于外坛中如仪轨悉画本部自标帜</p>
<p style="text-align: left">
	　　慈氏菩萨等亦然随其所乐咸应画</p>
<p style="text-align: left">
	　　复次宣说入金刚秘密曼拏罗仪。</p>
<p style="text-align: left">
	　　所谓金刚阿阇梨。先应自结萨埵金刚印。依教入曼拏罗中。作右旋绕。以所结印献金刚手尊。如其所说。于坛四门诵自心明。作解散已。复结金刚钩羯磨印。如教所说作事业已。即应顺向出曼拏罗。乃令金刚<a>弟子</a>。依金刚界大曼拏罗法用。如次而入。入已然后依法解拳。次当授与秘密成就金刚标帜教授金刚。秘密印智等法。</p>
<p style="text-align: left">
	　　复次此中。应教授金刚秘密身印智。</p>
<p style="text-align: left">
	　　净月曼拏罗中住观想金刚作奋迅</p>
<p style="text-align: left">
	　　手足指面悉动摇金刚明妃尚生爱</p>
<p style="text-align: left">
	　　屈臂犹如持钩势观想金刚在头上</p>
<p style="text-align: left">
	　　手掌相击使振声想金刚钩作钩召</p>
<p style="text-align: left">
	　　又复应作射箭法起奋迅相射心中</p>
<p style="text-align: left">
	　　如应杀彼诸恶魔妙乐金刚自当得</p>
<p style="text-align: left">
	　　又应作缚系于臂从自心至遍自身</p>
<p style="text-align: left">
	　　彼金刚法用相应自得诸佛常卫护</p>
<p style="text-align: left">
	　　即说如是等心明曰。</p>
<p style="text-align: left">
	　　嚩日啰(二合)啰(引)誐野呼(引一句)</p>
<p style="text-align: left">
	　　嚩日囕(二合引)酤舍[口*弱](一句)</p>
<p style="text-align: left">
	　　摩(引)啰摩(引)啰野发吒(半音一句)</p>
<p style="text-align: left">
	　　满驮荦(力角切)叉[亢*欠](一句)</p>
<p style="text-align: left">
	　　复次教授金刚秘密观视印智。</p>
<p style="text-align: left">
	　　诸金刚视生妙爱所谓<a>欢喜</a>开华眼</p>
<p style="text-align: left">
	　　以其观视明妃故即能得彼常顺爱</p>
<p style="text-align: left">
	　　又复极恶动摇眼眼睫照明钩召相</p>
<p style="text-align: left">
	　　此说名为光明视一切<a>世间</a>悉钩召</p>
<p style="text-align: left">
	　　又复颦眉破坏相<a>刹那</a>能现忿怒势</p>
<p style="text-align: left">
	　　此名遍持忿怒视乃至三世尚降伏</p>
<p style="text-align: left">
	　　又作坚固慈爱眼犹如须弥诸山石</p>
<p style="text-align: left">
	　　此说名为慈爱视能破病毒及执魅</p>
<p style="text-align: left">
	　　即说如是等心明曰。</p>
<p style="text-align: left">
	　　嚩日啰(二合)捺哩(二合)瑟致(二合)末吒(半音一句)</p>
<p style="text-align: left">
	　　祢(引)钵多(二合)捺哩(二合)瑟啖(二合引)酤尸[口*弱](一句)</p>
<p style="text-align: left">
	　　骨噜(二合引)驮捺哩(二合)瑟致(二合)系(引一句)</p>
<p style="text-align: left">
	　　捺哩(二合)茶捺哩(二合)瑟致(二合)怛啰(二合)吒(半音一句)</p>
<p style="text-align: left">
	　　复次教授金刚秘密语印智。</p>
<p style="text-align: left">
	　　呼呼呼呼此称时刹那即得离语言</p>
<p style="text-align: left">
	　　令诸众生善爱兴得金刚语悉明焕</p>
<p style="text-align: left">
	　　[口*弱][口*弱][口*弱][口*弱]此称时一切声语得明焕</p>
<p style="text-align: left">
	　　普能钩召诸世间即得执金刚无异</p>
<p style="text-align: left">
	　　吽吽吽吽遍持故诸忿怒语得明焕</p>
<p style="text-align: left">
	　　杀害一切恶有情等同须弥诸山石</p>
<p style="text-align: left">
	　　[亢*欠][亢*欠][亢*欠][亢*欠]此称时诸微妙语悉明焕</p>
<p style="text-align: left">
	　　而能普护诸世间即得同佛金刚身</p>
<p style="text-align: left">
	　　即说如是等心明曰。</p>
<p style="text-align: left">
	　　嚩日啰(二合)呼(引一句)</p>
<p style="text-align: left">
	　　嚩日啰(二合)[口*弱](一句)</p>
<p style="text-align: left">
	　　嚩日啰(二合)吽(引一句)</p>
<p style="text-align: left">
	　　嚩日啰(二合)[亢*欠](一句)</p>
<p style="text-align: left">
	　　复次教授金刚秘密心印智。</p>
<p style="text-align: left">
	　　如应观想于自身所有诸相皆具足</p>
<p style="text-align: left">
	　　自身即是金刚手得彼诸佛生妙爱</p>
<p style="text-align: left">
	　　如应观想于自身所有诸相皆具足</p>
<p style="text-align: left">
	　　自身即是金刚藏而能钩召金刚手</p>
<p style="text-align: left">
	　　如应观想于自身所有诸相皆具足</p>
<p style="text-align: left">
	　　自身即是金刚眼以诸<a>正法</a>摧魔恶</p>
<p style="text-align: left">
	　　如应观想于自身所有诸相皆具足</p>
<p style="text-align: left">
	　　自身即是巧金刚得众金刚常卫护</p>
<p style="text-align: left">
	　　即说如是等心明曰。</p>
<p style="text-align: left">
	　　嚩日啰(二合)播(引)尼嚩舍(一句)摩(引)那野萨哩嚩(二合)没谈(引)呼(引二)</p>
<p style="text-align: left">
	　　嚩日啰(二合)誐哩婆(二合一句)嚩日啰(二合)播(引)尼孕(二合)尸竭啰(二合)摩(引)葛哩沙(二合)野吽(引)[口*弱](二)</p>
<p style="text-align: left">
	　　嚩日啰(二合)泥(引)怛啰(二合)萨哩嚩(二合)达哩[牟*含](二合一句)摩(引)啰野吽(引)癹吒(半音二)</p>
<p style="text-align: left">
	　　嚩日啰(二合)尾说荦叉萨哩嚩(二合)嚩日啰(二合引)[亢*欠](一句)</p>
<p style="text-align: left">
	　　复次教授金刚秘密印智。</p>
<p style="text-align: left">
	　　萨埵金刚遍持故于自心中观自身</p>
<p style="text-align: left">
	　　作金刚视普遍观一切世间遍警悟</p>
<p style="text-align: left">
	　　大宝金刚遍持故于自心中观自身</p>
<p style="text-align: left">
	　　作光明视普遍观钩召一切令顺爱</p>
<p style="text-align: left">
	　　妙法金刚遍持故于自心中观自身</p>
<p style="text-align: left">
	　　作忿怒视普遍观杀诸世间魔恶者</p>
<p style="text-align: left">
	　　羯磨金刚遍持故于自心中观自身</p>
<p style="text-align: left">
	　　作慈爱眼普遍观一切世间善作护</p>
<p style="text-align: left">
	　　即说如是等心明曰。</p>
<p style="text-align: left">
	　　嚩日啰(二合)玉呬野(二合)三摩野阿(一句)</p>
<p style="text-align: left">
	　　嚩日啰(二合)玉呬野(二合)三摩野呼(引一句)</p>
<p style="text-align: left">
	　　嚩日啰(二合)玉呬野(二合)三摩野吽(引一句)</p>
<p style="text-align: left">
	　　嚩日啰(二合)玉呬野(二合)三摩野[亢*欠](一句)</p>
<p style="text-align: left">
	　　复次教授金刚秘密大印成结仪则。</p>
<p style="text-align: left">
	　　从金刚掌所生印此说名为大秘密</p>
<p style="text-align: left">
	　　彼诸大印如次第成结之仪我今说</p>
<p style="text-align: left">
	　　二手大指相钩结复屈头指头相执</p>
<p style="text-align: left">
	　　竖二中指而向上此金刚界主宰印</p>
<p style="text-align: left">
	　　即此中指金刚相又复中指如宝形</p>
<p style="text-align: left">
	　　中指无名指如莲舒掌四印应如次</p>
<p style="text-align: left">
	　　一二头指如金刚又二大指皆藏摄</p>
<p style="text-align: left">
	　　弹指及头指如宝即复头指宝光相</p>
<p style="text-align: left">
	　　竖二无名指如宝即以此印向口转</p>
<p style="text-align: left">
	　　复以诸指头展舒竖二大指于中住</p>
<p style="text-align: left">
	　　展舒诸指如轮相即以此印从口散</p>
<p style="text-align: left">
	　　并竖大指如金刚竖二头指中间住</p>
<p style="text-align: left">
	　　开二大指复如牙后入掌中成拳印</p>
<p style="text-align: left">
	　　而复金刚秘密法从彼金刚缚所生</p>
<p style="text-align: left">
	　　复次法秘密标帜观想内心自相合</p>
<p style="text-align: left">
	　　羯磨秘密亦中住羯磨标帜应表示</p>
<p style="text-align: left">
	　　今<a>说法</a>印次第。所谓最上秘密彼彼种子。</p>
<p style="text-align: left">
	　　阿(引)[口*弱]呼(引)索。</p>
<p style="text-align: left">
	　　唵(引)盎(引)怛啰(二合)郝。</p>
<p style="text-align: left">
	　　纥哩(二合引)谈[牟*含]囕。</p>
<p style="text-align: left">
	　　岗[亢*欠]吽(引)鑁。</p>
<p style="text-align: left">
	　　二羽应结秘密印如教分别羯磨印</p>
<p style="text-align: left">
	　　乃至三昧邪胜印二羽所成亦如是</p>
<p style="text-align: left">
	　　次当宣说成就仪称三昧邪萨怛鑁</p>
<p style="text-align: left">
	　　若结自印即能成得一切欲胜妙乐</p>
<p style="text-align: left">
	　　若一若多诸密印一切余时不应结</p>
<p style="text-align: left">
	　　或成大事或密中智者和合如应作</p>
<p style="text-align: left">
	　　常时身住于此中金刚眷属自然生</p>
<p style="text-align: left">
	　　行人坚固妙爱心乃至尽寿不应舍</p>
<p style="text-align: left">
	　　复次宣说彼一切印成结等事业。</p>
<p style="text-align: left">
	　　金刚遍入发生已是中或自或他人</p>
<p style="text-align: left">
	　　若结诸印若解时随应诵是心明曰</p>
<p style="text-align: left">
	　　嚩日啰(二合)吽(引)满驮(一句)</p>
<p style="text-align: left">
	　　次说解印仪则。</p>
<p style="text-align: left">
	　　由彼彼所生一切印次第</p>
<p style="text-align: left">
	　　于彼彼处解应诵是心明</p>
<p style="text-align: left">
	　　唵(引)嚩日啰(二合)穆(一句)</p>
<p style="text-align: left">
	　　次说坚固护身所作法仪。</p>
<p style="text-align: left">
	　　结宝金刚坚固拳二头指结甲胄印</p>
<p style="text-align: left">
	　　从心至顶次第解随应诵是心明曰</p>
<p style="text-align: left">
	　　唵(引)捺哩(二合)茶嚩日啰(二合)葛嚩左特哩(二合)吒(半音一句)</p>
<p style="text-align: left">
	　　次说三昧缚仪。</p>
<p style="text-align: left">
	　　随处如应遍解已当结坚固护身印</p>
<p style="text-align: left">
	　　解缚齐掌作摧拍即诵如是心明曰</p>
<p style="text-align: left">
	　　唵(引)玉呬野(二合)三摩野多(引)罗萨(一句)</p>
<p style="text-align: left">
	　　金刚密句随意诵善修一切坛事业</p>
<p style="text-align: left">
	　　此中三昧法相应能作最上诸成就</p>
<p style="text-align: left">
	　　金刚智法曼拏罗广大仪轨分第三</p>
<p style="text-align: left">
	　　尔时具德金刚手菩萨摩诃萨。复入一切如来微妙金刚智印三昧曼拏罗加持三摩地。说此最上自心明曰。</p>
<p style="text-align: left">
	　　唵(引)速(引)叉摩(二合)嚩日啰(二合)倪也(二合引)那三摩野吽(引一句)</p>
<p style="text-align: left">
	　　尔时<a>世尊</a>阿閦如来。即入一切如来金刚萨埵微妙金刚智印三昧曼拏罗加持三摩地。说此最上自心明曰。</p>
<p style="text-align: left">
	　　唵(引)嚩日啰(二合)萨埵速(引)叉摩(二合)倪也(二合引)那三摩野吽(引一句)</p>
<p style="text-align: left">
	　　尔时世尊宝生如来。即入一切如来金刚宝微妙智金刚印三昧曼拏罗加持三摩地。说此最上自心明曰。</p>
<p style="text-align: left">
	　　唵(引)嚩日啰(二合)啰怛那(二合)速(引)叉摩(二合)倪也(二合引)那三摩野吽(引一句)</p>
<p style="text-align: left">
	　　尔时世尊无量寿如来。即入一切如来金刚法微妙金刚智印三昧曼拏罗加持三摩地。说此最上自心明曰。</p>
<p style="text-align: left">
	　　唵(引)嚩日啰(二合)达哩摩(二合)速(引)叉摩(二合)倪也(二合引)那三摩野吽(引一句)</p>
<p style="text-align: left">
	　　尔时世尊不空成就如来。即入一切如来金刚羯磨微妙智印三昧曼拏罗加持三摩地。说此最上自心明曰。</p>
<p style="text-align: left">
	　　唵(引)嚩日啰(二合)葛哩摩(二合)速(引)叉摩(二合)倪也(二合引)那三摩野吽(引一句)</p>
<p style="text-align: left">
	　　尔时世尊大毗卢遮那如来。即入一切如来微妙智金刚三摩地。于是三摩地中。从一切如来心。成具德执金刚者。微妙智金刚光明。为出现已。普照一切世界。于一切如来众及一切如来微妙智金刚三摩地三摩钵底中。坚固作已。复成一聚三摩地智妙金刚身遍观察已。合为一体。出生如来智身。于世尊大毗卢遮那如来心中。如理而住。</p>
<p style="text-align: left">
	　　是时具德金刚手菩萨摩诃萨。即入一切如来智心。如是入已。说此一切如来微妙智大三昧金刚大明曰。</p>
<p style="text-align: left">
	　　速(引)叉摩(二合)嚩日啰(二合一句)</p>
<p style="text-align: left">
	　　说是大明时。从一切如来心中。出现具德金刚手菩萨摩诃萨。以一切如来微妙智金刚加持影像身。于一切如来鼻端而住。说此颂曰。</p>
<p style="text-align: left">
	　　大哉一切正觉尊微妙金刚我广大</p>
<p style="text-align: left">
	　　由广大性微妙故普能舒遍于<a>三界</a></p>
<p style="text-align: left">
	　　时具德金刚手菩萨摩诃萨。作是说已。即于一切如来鼻端。以微妙金刚智相。舒遍一切如来身。如是舒遍已。又复遍周法界与<a>虚空</a>界合。由是微妙金刚智相舒遍普尽虚空界故。即于一切如来智金刚加持影像身中。如理而住。如是影像身。于刹那间。混入一切如来智金刚中。观察金刚法性已。即于一切如来及一切如来微妙智金刚三摩地中。如理而住。然后从一切如来金刚中说。一切如来三摩地智心明曰。</p>
<p style="text-align: left">
	　　嚩日啰(二合)那(引)毗怛他(引)誐多吽(引一句)</p>
<p style="text-align: left">
	　　说是心明时。具德金刚手菩萨摩诃萨。复入自心微妙智。与一切如来身合。如是入已。于自心中成金刚影像。如理而住。</p>
<p style="text-align: left">
	　　是时一切如来。即说萨埵金刚等四大智心明曰。</p>
<p style="text-align: left">
	　　嚩日啰(二合引)怛摩(二合)葛(一句)</p>
<p style="text-align: left">
	　　此即金刚萨埵智印。</p>
<p style="text-align: left">
	　　纥哩(二合)捺嚩(二合)日囕(二合引)酤舍(一)</p>
<p style="text-align: left">
	　　此即一切如来集会加持智印。</p>
<p style="text-align: left">
	　　底瑟姹(二合)啰(引)誐嚩日啰(二合)钵啰(二合)尾舍纥哩(二合)捺炀(一句)</p>
<p style="text-align: left">
	　　此即一切如来随爱乐智印。</p>
<p style="text-align: left">
	　　阿呼(引)嚩日啰(二合)睹瑟致(二合一句)</p>
<p style="text-align: left">
	　　此即大欢喜智印。</p>
<p style="text-align: left">
	　　是等名为一切如来大金刚等持门。</p>
<p style="text-align: left">
	　　尔时具德金刚手菩萨摩诃萨。复入一切如来心微妙智。与自心合。如是入已。于自心中。以金刚加持影像身。如理而住。即此金刚影像相。说四心明曰。</p>
<p style="text-align: left">
	　　嚩日啰(二合)啰怛那(二合引)怛摩(二合)葛纥哩(二合)捺野(一句)</p>
<p style="text-align: left">
	　　此即一切如来灌顶智印。</p>
<p style="text-align: left">
	　　嚩日啰(二合)苏(引)哩野(二合)底瑟姹(二合一句)</p>
<p style="text-align: left">
	　　此即大光明曼拏罗庄严智印。</p>
<p style="text-align: left">
	　　嚩日啰(二合)特嚩(二合)惹(引)誐啰(二合)鑁(一句)</p>
<p style="text-align: left">
	　　此即一切如来意愿<a>圆满</a>智印。</p>
<p style="text-align: left">
	　　纥哩(二合)捺野嚩日啰(二合)贺(引)萨(一句)</p>
<p style="text-align: left">
	　　此即一切如来大喜出生智印。</p>
<p style="text-align: left">
	　　是等名为一切如来宝等持门。</p>
<p style="text-align: left">
	　　尔时具德金刚手菩萨摩诃萨。复入自微妙智。与自心合。如是入已。以金刚加持影像身。如理而住。即此金刚影像相。说四心明曰。</p>
<p style="text-align: left">
	　　嚩日啰(二合)钵讷摩(二合引)怛摩(二合)葛(一句)</p>
<p style="text-align: left">
	　　此即一切法平等性智印。</p>
<p style="text-align: left">
	　　纥哩(二合)捺嚩(二合)日啰(二合)酤(引)舍(一句)</p>
<p style="text-align: left">
	　　此即一切如来智慧印。</p>
<p style="text-align: left">
	　　底瑟姹(二合)嚩日啰(二合)作讫啰(二合)纥哩(二合)捺炀钵啰(二合)尾舍(一句)</p>
<p style="text-align: left">
	　　此即入大轮智印。</p>
<p style="text-align: left">
	　　嚩日啰(二合)[口*爾]贺嚩(二合引)誐啰(二合)纥哩(二合)捺野(一句)</p>
<p style="text-align: left">
	　　此即一切如来法语离戏论智印。</p>
<p style="text-align: left">
	　　是等名为一切如来法等持门。</p>
<p style="text-align: left">
	　　尔时具德金刚手菩萨摩诃萨。复从自心金刚心。入金刚微妙智。与金刚心合。如是入已。复以极微妙金刚影像身。加持而住。说此极微妙金刚影像等四心明曰。</p>
<p style="text-align: left">
	　　萨哩嚩(二合)嚩日啰(二合引)怛摩(二合)葛(一句)</p>
<p style="text-align: left">
	　　此即一切如来巧业智印。</p>
<p style="text-align: left">
	　　纥哩(二合)捺嚩(二合)日啰(二合)葛嚩左(一句)</p>
<p style="text-align: left">
	　　此即极难敌精进智印。</p>
<p style="text-align: left">
	　　底瑟姹(二合)嚩日啰(二合)药叉纥哩(二合)捺野(一句)</p>
<p style="text-align: left">
	　　此即破一切魔境界智印。</p>
<p style="text-align: left">
	　　嚩日啰(二合)母瑟耻(二合)纥哩(二合)捺野(一句)</p>
<p style="text-align: left">
	　　此即一切如来缚智印。</p>
<p style="text-align: left">
	　　是等名为一切如来羯磨等持门。</p>
<p style="text-align: left">
	　　尔时具德金刚手菩萨摩诃萨。又复舒遍微妙智相。与一切如来身合。从是出已。即现金刚手大菩萨身。复成金刚萨埵等大菩萨像。各各标帜安自心已。即复安立金刚界大曼拏罗相应法用。于净月曼拏罗自心等持等至中。依止而住。</p>
<p style="text-align: left">
	　　复次具德金刚手菩萨摩诃萨。为欲成办一切如来三摩地智<a>神通</a>事等。说此金刚智微妙智曼拏罗。</p>
<p style="text-align: left">
	　　我今次第当演说最上妙月曼拏罗</p>
<p style="text-align: left">
	　　其相犹如金刚界金刚微妙故此说</p>
<p style="text-align: left">
	　　大曼拏罗法相应如教安立大萨埵</p>
<p style="text-align: left">
	　　金刚坛中画佛相佛曼拏罗如是立</p>
<p style="text-align: left">
	　　坛中遍画大萨埵自印安心如教说</p>
<p style="text-align: left">
	　　应作三摩地坐相二手当结金刚缚</p>
<p style="text-align: left">
	　　复次宣说金刚微妙法曼拏罗钩召等仪轨。谓于大曼拏罗中依相应法。所有入等仪轨随应作已。然后授与大智标帜。当随自心所作事业。</p>
<p style="text-align: left">
	　　复次教授大印智法。</p>
<p style="text-align: left">
	　　从舌及齶渐出已次复系想于鼻端</p>
<p style="text-align: left">
	　　微妙金刚乐触生即得心住于等引</p>
<p style="text-align: left">
	　　微妙金刚乐触中从是出生<a>殊胜</a>相</p>
<p style="text-align: left">
	　　是相广大舒遍故心亦广大遍一切</p>
<p style="text-align: left">
	　　随心所乐而舒遍广大即遍于三界</p>
<p style="text-align: left">
	　　复次渐略应旋复乃至鼻端而摄入</p>
<p style="text-align: left">
	　　从是已后诸所有常应观想妙等引</p>
<p style="text-align: left">
	　　坚固所作遍一切三摩地智即安立</p>
<p style="text-align: left">
	　　即说如是等心明曰。</p>
<p style="text-align: left">
	　　速(引)叉摩(二合)嚩日啰(二合一句)</p>
<p style="text-align: left">
	　　飒颇(二合)啰嚩日啰(二合一句)</p>
<p style="text-align: left">
	　　僧诃啰嚩日啰(二合一句)</p>
<p style="text-align: left">
	　　嚩日啰(二合)捺哩(二合)茶底瑟姹(二合引一句)</p>
<p style="text-align: left">
	　　若于有情起慈心与大坚固应同起</p>
<p style="text-align: left">
	　　由心广大法相应一切有情亦广大</p>
<p style="text-align: left">
	　　由慈广大相应故所起悲心亦复然</p>
<p style="text-align: left">
	　　一切有情利相应遍诸所行悉广大</p>
<p style="text-align: left">
	　　自性光明遍一切本来清净虚空等</p>
<p style="text-align: left">
	　　是中若法若非法普观清净悉欢喜</p>
<p style="text-align: left">
	　　所有一切极恶者彼等非佛菩提器</p>
<p style="text-align: left">
	　　以大舍心平等观亦为彼等皆摄受</p>
<p style="text-align: left">
	　　即说如是等心明曰。</p>
<p style="text-align: left">
	　　摩贺(引)梅(引)怛哩野(三合)飒颇(二合)啰(一句)摩贺(引)葛噜拏(引)飒颇(二合)啰(引一句)</p>
<p style="text-align: left">
	　　萨哩嚩(二合)戍驮钵罗(二合)摸(引)捺飒颇(二合)啰(一句)</p>
<p style="text-align: left">
	　　萨哩嚩(二合)萨埵(引)三冒(引)驮野(一句)</p>
<p style="text-align: left">
	　　复次教授一切如来<a>随念</a>智。</p>
<p style="text-align: left">
	　　若处虚空若余方微妙金刚应和合</p>
<p style="text-align: left">
	　　若坐若起威仪中金刚影像常观想</p>
<p style="text-align: left">
	　　于一切处亦如是微妙金刚常和合</p>
<p style="text-align: left">
	　　而诸菩萨心金刚观想<a>常住</a>妙等引</p>
<p style="text-align: left">
	　　彼金刚手大影像于一切处常观想</p>
<p style="text-align: left">
	　　微妙金刚法相应如其所说依次第</p>
<p style="text-align: left">
	　　观佛影像遍一切所有诸相皆具足</p>
<p style="text-align: left">
	　　如其所说依次第随应观想妙等引</p>
<p style="text-align: left">
	　　即说如是等心明曰。</p>
<p style="text-align: left">
	　　嚩日啰(二合引)目契(引)婆嚩(一句)摩贺(引)冒(引)地萨埵(引)尾舍(一句)</p>
<p style="text-align: left">
	　　嚩日啰(二合)播(引)尼捺哩舍(二合)野莎噜半(一句)</p>
<p style="text-align: left">
	　　没驮(引)努塞蜜哩(三合)爹(引)尾舍(一句)</p>
<p style="text-align: left">
	　　微妙金刚相应故即当观想于自身</p>
<p style="text-align: left">
	　　自身现月影像中净菩提心应观想</p>
<p style="text-align: left">
	　　复于净妙月轮中如应观想于自身</p>
<p style="text-align: left">
	　　自身即是金刚像萨埵金刚想无异</p>
<p style="text-align: left">
	　　微妙金刚法相应如应观想于自身</p>
<p style="text-align: left">
	　　自身萨埵金刚心萨埵金刚想无异</p>
<p style="text-align: left">
	　　如应观想于自身所有诸相皆具足</p>
<p style="text-align: left">
	　　自身即是佛影像诸佛菩提应观想</p>
<p style="text-align: left">
	　　即说如是等心明曰。</p>
<p style="text-align: left">
	　　三满多跋捺啰(二合引)尾舍(一句)萨埵嚩日啰(二合引)尾舍(一句)</p>
<p style="text-align: left">
	　　嚩日啰(二合)萨埵三摩(引)提倪也(二合引)那(引)尾舍(一句)怛他(引)誐都(引)[亢*欠](一句)</p>
<p style="text-align: left">
	　　复次教授一切如来法性秘密印智。</p>
<p style="text-align: left">
	　　我即等同于诸佛一称金刚秘密语</p>
<p style="text-align: left">
	　　金刚莲华二相合令诸有情同妙爱</p>
<p style="text-align: left">
	　　我即等同大金刚一称金刚秘密语</p>
<p style="text-align: left">
	　　金刚莲华二相合决定钩召诸世间</p>
<p style="text-align: left">
	　　我即等同金刚法一称金刚秘密语</p>
<p style="text-align: left">
	　　金刚莲华二相合普遍世间悉调伏</p>
<p style="text-align: left">
	　　我即等同巧金刚一称金刚秘密语</p>
<p style="text-align: left">
	　　金刚莲华二相合即能成就诸事业</p>
<p style="text-align: left">
	　　复次教授一切如来智金刚加持三摩地印智。</p>
<p style="text-align: left">
	　　微妙金刚法相应观想金刚住心中</p>
<p style="text-align: left">
	　　自身即是佛影像由是观故即成佛</p>
<p style="text-align: left">
	　　复次教授金刚萨埵三摩地印智。</p>
<p style="text-align: left">
	　　微妙金刚相应故心金刚等彼诸众</p>
<p style="text-align: left">
	　　金刚萨埵等应观能施一切自成就</p>
<p style="text-align: left">
	　　复次教授一切如来部三摩地三昧印智。</p>
<p style="text-align: left">
	　　从彼金刚缚出生等持三昧邪胜印</p>
<p style="text-align: left">
	　　十六大士应如次彼等缚印今当说</p>
<p style="text-align: left">
	　　所谓加趺相。高起势。捻箭势。向心住相。头额处。背间。肩上。笑处。持口门心。剑心。开敷。从口散顶。胸处。面处。大指处。心前等。</p>
<p style="text-align: left">
	　　复次教授最上法印次第。</p>
<p style="text-align: left">
	　　吒计(引一句)</p>
<p style="text-align: left">
	　　誐啰(二合)誐啰(二合一句)</p>
<p style="text-align: left">
	　　末吒(半音一句)</p>
<p style="text-align: left">
	　　阿屹啰(二合一句)</p>
<p style="text-align: left">
	　　怛囕(二合)怛囕(二合一句)</p>
<p style="text-align: left">
	　　盎盎(一句)</p>
<p style="text-align: left">
	　　唐唐(一句)</p>
<p style="text-align: left">
	　　怛哩(二合引)吒(一句)</p>
<p style="text-align: left">
	　　特哩(二合)吒(一句)</p>
<p style="text-align: left">
	　　勃哩(二合)吒(一句)</p>
<p style="text-align: left">
	　　酤(引)舍(一句)</p>
<p style="text-align: left">
	　　郝郝(一句)</p>
<p style="text-align: left">
	　　嚩嚩(一句)</p>
<p style="text-align: left">
	　　鑁鑁(一句)</p>
<p style="text-align: left">
	　　发吒(半音一句)</p>
<p style="text-align: left">
	　　屹啰(二合)萨(一句)</p>
<p style="text-align: left">
	　　复次教授最上法羯磨。</p>
<p style="text-align: left">
	　　所谓诸欲作者。依三昧法。应结微妙金刚智拳。皆从二羽和合而作。</p>
		

	
	

		</div></div><hr><script charset='utf-8' src='../../js/footer.js'></script></body></html>