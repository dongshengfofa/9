<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第十卷 佛说一切如来真实摄大乘现证三昧大教王经</strong></p>
<p style="text-align: left">
	　　降三世曼拏罗广大仪轨分第六之二</p>
<p style="text-align: left">
	　　尔时具德金刚手<a>菩萨</a>摩诃萨。如其所说钩召天众。入曼拏罗已。一切皆如大曼拏罗法用次第。普令观视曼拏罗中。然后为授金刚宝灌顶及标帜已。一切如来广为有情作利乐故。悉与一切<a>三界</a>主众建立金刚灌顶名字。其名曰大<a>自在</a>天号忿怒金刚。那罗延天号幻化金刚。童子天号金刚铃。梵天号寂默金刚。<a>帝释天</a>号金刚器仗。如是等五。即金刚灌顶明王。又复飞行诸天主众。其名曰<a>甘露</a>军茶利号金刚军茶利。月天号金刚光。大胜杖号金刚杖。冰誐罗号金刚冰誐罗。如是等四。即金刚灌顶忿怒主。又复<a>虚空</a>行诸天主众。其名曰末度末多号金刚舜拏。作甘露号金刚鬘。最胜号金刚爱持。胜号最胜金刚。如是等四。即金刚灌顶誐拏主。</p>
<p style="text-align: left">
	　　又复地居诸天主众。其名曰守藏号金刚母娑罗。风天号金刚风。火天号金刚火。俱尾啰天号金刚大恶。如是等四。即金刚灌顶努多主。</p>
<p style="text-align: left">
	　　又复水居诸天主众。其名曰嚩啰贺号金刚钩。焰摩天号金刚葛罗。必哩体尾祖梨葛号金刚频那夜迦。水天号龙金刚。如是等四。即金刚灌顶际吒迦主。</p>
<p style="text-align: left">
	　　复次所有彼三界主后及母天众。为授金刚宝灌顶及本部标帜金刚加持已。一切如来为利乐故。悉与建立金刚灌顶名字。其名曰乌摩天后号忿怒金刚火。银色天后号金刚金色天。沙瑟耻天后号金刚童女天。梵天后号金刚寂静。帝释天后号金刚拳。如是等五。即金刚灌顶明妃。</p>
<p style="text-align: left">
	　　又复飞行诸母天众。其名曰甘露母天号金刚甘露噜呬尼母天号金刚光。持杖母天号金刚火杖。惹多诃哩尼母天号金刚宝带。如是等四。即金刚灌顶忿怒母天。</p>
<p style="text-align: left">
	　　又复虚空行诸母天众。其名曰摩哩尼母天号金刚隐没。吞伏母天号金刚吞伏。嚩舍那母天号金刚自在。那啰爹母天号金刚爱。如是等四。即金刚灌顶誐尼迦母天。</p>
<p style="text-align: left">
	　　又复地居诸母天众。其名曰寂静母天号金刚女使。风母天号速疾金刚。火母天号炽盛金刚。俱尾梨母天号金刚利。如是等四。即金刚灌顶女使母天。</p>
<p style="text-align: left">
	　　又复水居诸母天众。其名曰嚩啰曳号金刚口。左扪尼号金刚迦梨。亲那那娑号金刚布单那。水母天号金刚摩葛哩。如是等四。即金刚灌顶际吒母天。</p>
<p style="text-align: left">
	　　尔时具德金刚手菩萨摩诃萨。普为彼等一切天众入曼拏罗者。教授诸佛大智一切印契。及授金刚三昧誓心。</p>
<p style="text-align: left">
	　　此金刚杵大金刚为一切佛所加持</p>
<p style="text-align: left">
	　　若有越此三昧者速坏本族如灰烬</p>
<p style="text-align: left">
	　　大明曰。</p>
<p style="text-align: left">
	　　唵(引)喝那三摩野吽(引)发吒(半音一句)</p>
<p style="text-align: left">
	　　次授摄心大印。</p>
<p style="text-align: left">
	　　二手当结金刚印相结二头指如钩</p>
<p style="text-align: left">
	　　犹如系鬘捻箭势有所为事随心欲</p>
<p style="text-align: left">
	　　是印安于汝心前安已一切事成就</p>
<p style="text-align: left">
	　　得此三昧勿违越无令破坏于身命</p>
<p style="text-align: left">
	　　坚固复结金刚缚曲二头指而宛转</p>
<p style="text-align: left">
	　　复以二大指相合后二中指相逼附</p>
<p style="text-align: left">
	　　此即金刚大持明大缚三昧秘密印</p>
<p style="text-align: left">
	　　汝此三昧不应破破者即得违越罪</p>
<p style="text-align: left">
	　　二手应结金刚印次以二小指相结</p>
<p style="text-align: left">
	　　背屈二大指入中旋转头上而安置</p>
<p style="text-align: left">
	　　今此大士三昧印谓即金刚持明缚</p>
<p style="text-align: left">
	　　若作忿怒观视时随应安置于彼前</p>
<p style="text-align: left">
	　　坚固应结金刚护作金刚缚而相逼</p>
<p style="text-align: left">
	　　此即地行三昧印一切有情现护者</p>
<p style="text-align: left">
	　　若或为作救护事应以忿怒缚相合</p>
<p style="text-align: left">
	　　随欲救护诸有情当以此印安其背</p>
<p style="text-align: left">
	　　二手先结金刚印左手金刚头指逼</p>
<p style="text-align: left">
	　　如捻箭势次作已小指如锁即成印</p>
<p style="text-align: left">
	　　若有忿怒事起已以此三昧当作用</p>
<p style="text-align: left">
	　　是印随应安彼前即得一切胜成就</p>
<p style="text-align: left">
	　　二手先结金刚缚次以二头指坚固</p>
<p style="text-align: left">
	　　中指大指面相合此即金刚安立印</p>
<p style="text-align: left">
	　　是印旋转当于额安已随应作钩召</p>
<p style="text-align: left">
	　　若欲救令活命时此印即安于彼前</p>
<p style="text-align: left">
	　　次说普尽三界摄心三昧。如上诸印。所用大明曰。</p>
<p style="text-align: left">
	　　唵(引)嚩里都(引)捺嚩(二合)里多嚩日啰(二合引)葛哩沙(二合)野吽(引)[口*弱](一句)</p>
<p style="text-align: left">
	　　即此亦是系鬘金刚印。母天钩召大明。</p>
<p style="text-align: left">
	　　吽(引)嚩日啰(二合引)屹啰(二合)闭(引)拏野三摩野吽(引一句)</p>
<p style="text-align: left">
	　　此是虚空行母天大明。</p>
<p style="text-align: left">
	　　唵(引)嚩日啰(二合)摩(引)啰(引)屹啰(二合)鑁(一句)</p>
<p style="text-align: left">
	　　此是持鬘母天大明。</p>
<p style="text-align: left">
	　　唵(引)嚩日啰(二合)满驮[亢*欠](一句)</p>
<p style="text-align: left">
	　　此是地居母天大明。</p>
<p style="text-align: left">
	　　唵(引)嚩日啰(二合)播(引)多(引)罗(一句)伴惹伴惹(二)吽(引)发吒(半音三)</p>
<p style="text-align: left">
	　　此是水居母天大明。</p>
<p style="text-align: left">
	　　唵(引)呬(引)噜(引)葛嚩日啰(二合)三摩野(一句)萨哩嚩(二合)讷瑟吒(二合)三摩野母捺啰(二合引)伴惹葛吽(引)发吒(半音)(二)</p>
<p style="text-align: left">
	　　此是一切母天众大明。</p>
<p style="text-align: left">
	　　尔时具德金刚手菩萨摩诃萨。白佛言<a>世尊</a>我已调伏一切恶者。一切如来已为建立灌顶名字。善哉世尊。复授我教令。今此诸恶者。所结曼拏罗。我当云何行。</p>
<p style="text-align: left">
	　　尔时世尊闻是语已。即说大明曰。</p>
<p style="text-align: left">
	　　唵(引)嚩日啰(二合)逊婆儞逊婆吽(引)发吒(半音一句)</p>
<p style="text-align: left">
	　　时金刚手大菩萨。广为救拔利乐一切有情故。说此一切曼拏罗钩召大明曰。</p>
<p style="text-align: left">
	　　唵(引)嚩日啰(二合)三摩野(引)葛哩沙(二合)野萨哩嚩(二合)曼拏囕(引一句)嚩日啰(二合)达啰萨玷(二)摩(引)底讫啰(二合)摩吽(引)发吒(半音三)</p>
<p style="text-align: left">
	　　如是大明所用印契。</p>
<p style="text-align: left">
	　　二手当作金刚钩是印于心作旋转</p>
<p style="text-align: left">
	　　复二头指外如钩最上钩召曼拏罗</p>
<p style="text-align: left">
	　　说是印明时。所有一切曼拏罗众。钩召悉集须弥山顶。周匝而住。</p>
<p style="text-align: left">
	　　尔时金刚手大菩萨。普告诸曼拏罗彼众会言。诸圣者汝等当行永不<a>杀生</a>。我以三昧摄受于汝。时外曼拏罗诸有情等。作是白言。大士我等诸恶有情。皆以食肉而为活命。如大士教敕。我命云何得存活邪。</p>
<p style="text-align: left">
	　　时金刚手大菩萨。即说极恶金刚忿怒大明曰。</p>
<p style="text-align: left">
	　　唵(引)讷瑟吒(二合)嚩日啰(二合)骨噜(二合引)驮(一句)喝那(二)捺喝(三)钵左(四)尾搏(引)娑野(五)尾计啰萨哩嚩(二合)讷瑟吒(二合)三摩野母捺啰(二合引)曼拏囕(引)(六)伴惹伴惹(七)摩哩那(二合)摩哩那(二合)(八)珂(引)那珂(引)那(九)波啰满怛啰(二合引)嚩日啰(二合)三摩野吽(引)发吒(半音十)</p>
<p style="text-align: left">
	　　如是大明所用印契。</p>
<p style="text-align: left">
	　　齐竖金刚忿怒指复以诸指甲相合</p>
<p style="text-align: left">
	　　指面相合亦坚固是印能调诸恶者</p>
<p style="text-align: left">
	　　说是印明时。所有一切极恶曼拏罗众。合为一聚。将起种种破散之相。彼彼本部三昧亦破。是诸有情心如烧煮。极大逼迫发大号叫苦恼之声。向具德执金刚者前。合掌白言。大士愿救护我愿救护我。我命将终勿以见弃。</p>
<p style="text-align: left">
	　　尔时具德金刚手菩萨摩诃萨白佛言。世尊如是极恶曼拏罗众。我复令彼当云何行。唯愿世尊授我教令。</p>
<p style="text-align: left">
	　　尔时世尊。即说大明曰。</p>
<p style="text-align: left">
	　　唵(引)儞逊婆(一句)喝那(二)捺喝(三)钵左(四)屹哩(二合)恨拏(二合)满驮吽(引)发吒(半音五)</p>
<p style="text-align: left">
	　　时金刚手大菩萨。亦说金刚暴怒大明曰。</p>
<p style="text-align: left">
	　　唵(引)摩贺(引)嚩日啰(二合)骨噜(二合)啰骨噜(二合引)唐播(引)多野(一句)萨哩啰(二合)讷瑟吒(二合)三摩野曼拏囕(引)(二)尾那(引)舍野(三)萨哩嚩(二合)讷瑟吒(二合)三摩焬(引)尾计啰尾抟娑野尾塞普(二合引)吒野(四)伴惹伴惹(五)萨哩嚩(二合)讷瑟吒(二合)三摩野母捺啰(二合引)满唐(引)屹哩(二合)恨拏(二合)(六)喝那(七)捺喝(八)钵左(九)萨哩嚩(二合)讷瑟吒(二合)三摩野萨怛网(二合引)嚩日啰(二合)三摩野吽(引)发吒(半音十)</p>
<p style="text-align: left">
	　　说是大明时。所有一切恶三昧印曼拏罗众。复为一聚咸悉堕于大海之中。</p>
<p style="text-align: left">
	　　尔时金刚手大菩萨。复白佛言。世尊我已调伏一切恶者。复请世尊授我教令。所有一切拏枳儞等诸恶执魅者。我复令彼当云何行。</p>
<p style="text-align: left">
	　　尔时世尊即说大明曰。</p>
<p style="text-align: left">
	　　唵(引)喝那喝那(一句)嚩日啰(二合)吽(引)发吒(半音二)</p>
<p style="text-align: left">
	　　时金刚手大菩萨。亦说钩召拏枳儞等诸恶执魅者大明曰。</p>
<p style="text-align: left">
	　　唵(引)嚩日啰(二合引)葛哩沙(二合)野尸(引)竭囕(二合)萨哩嚩(二合)讷瑟吒(二合)屹啰(二合)[亢*欠](引一句)嚩日啰(二合)达啰萨帝曳(二合引)那吽(引)[口*弱](一)</p>
<p style="text-align: left">
	　　说是大明时。彼拏枳儞等诸恶执魅者。钩召悉来须弥山顶外曼拏罗。周匝而住。</p>
<p style="text-align: left">
	　　尔时金刚手大菩萨。普告拏枳儞等诸恶执魅者言。汝等当行永不杀生。受三昧戒。无令我此大金刚杵发火光明。都为一聚广大炽焰焚烧汝族。时拏枳儞等彼诸恶众。悉向金刚手大菩萨。合掌白言。大士我等皆是食肉之类。如汝教敕。我何能行。</p>
<p style="text-align: left">
	　　尔时世尊。告金刚手大菩萨言。金刚手汝今应以自所行法。为此一切极恶有情。起大悲心施其方便。时金刚手菩萨。即以大悲心。为一切有情救拔死苦。说是智印大明曰。</p>
<p style="text-align: left">
	　　唵(引)嚩日啰(二合)钵啰(二合)底屹哩(二合)恨拏(二合一句)纥哩(二合)捺野摩(引)葛哩沙(二合)野(二)拽[寧*夜](切身)焬萨睹(引)摩(引)娑(引)里提(二合引)那蜜哩(二合)野帝(引)(三)怛捺写纥哩(二合)喃儞瑟讫啰(三合)弥都(引)三摩野吽(引)[口*弱](四)</p>
<p style="text-align: left">
	　　如是大明所用印契。</p>
<p style="text-align: left">
	　　二手相合金刚缚二臂坚固住于心</p>
<p style="text-align: left">
	　　其诸指面如金刚于自腋间而振击</p>
<p style="text-align: left">
	　　如是印明。即能摄取一切有情。纥哩那野而为所食。时拏枳儞等诸恶执魅者。闻是大明已。击手振声惊怖驰走。还本住处。</p>
<p style="text-align: left">
	　　尔时金刚手大菩萨。复白佛言。世尊我以一切如来所加持故。普为调伏一切恶者。唯愿世尊复授教令。所有一切彼疟疾等诸持病鬼。云何调伏。</p>
<p style="text-align: left">
	　　尔时世尊即说大明曰。</p>
<p style="text-align: left">
	　　唵(引)吽(引)发吒(半音一句)</p>
<p style="text-align: left">
	　　时金刚手大菩萨。亦说钩召一切疟疾等鬼大明曰。</p>
<p style="text-align: left">
	　　唵(引)嚩日啰(二合)三摩野(引)那野(一句)萨哩嚩(二合)讷瑟吒(二合)入嚩(二合)啰(引)祢(引)那(引)舍野吽(引)发吒(半音二)</p>
<p style="text-align: left">
	　　说是大明时。彼疟疾等诸持病鬼。钩召悉来须弥山顶外曼拏罗。周匝而住。</p>
<p style="text-align: left">
	　　尔时金刚手大菩萨。告彼等言。汝等当行永不侵娆一切有情。受摄伏戒。疟疾等鬼作如是言。大士我等诸鬼吸人精光以为活命。如汝教敕。我何能行。</p>
<p style="text-align: left">
	　　时金刚手大菩萨即为宣说清净自业智印大明曰。</p>
<p style="text-align: left">
	　　唵(引)嚩日啰(二合)葛哩摩(二合)尾输(引)达野(一句)萨哩嚩(二合引)嚩啰拏(引)儞(二)没驮萨帝曳(二合引)那三摩野吽(引)(三)</p>
<p style="text-align: left">
	　　如是大明所用印契。</p>
<p style="text-align: left">
	　　二手坚作金刚掌次当屈彼二头指</p>
<p style="text-align: left">
	　　余指皆竖复相交此印旋转破恶趣</p>
<p style="text-align: left">
	　　如是印契随应显示已。汝诸疟疾等鬼。速当驰散。若不然者必坏其命。时诸鬼等受教敕已。依教所行各还本处。</p>
<p style="text-align: left">
	　　尔时具德金刚手菩萨摩诃萨。前白诸如来言。我为普令清净息除诸业障故。从自心出彼彼大明。愿诸如来复教示我。彼<a>地狱</a>等诸恶趣中。云何清净。</p>
<p style="text-align: left">
	　　尔时诸如来即说大明曰。</p>
<p style="text-align: left">
	　　唵(引)刹钵野嚩日啰(二合)莎(引)贺(引一句)</p>
<p style="text-align: left">
	　　时金刚手大菩萨。亦说钩召号叫地狱等诸恶趣众大明曰。</p>
<p style="text-align: left">
	　　唵(引)萨哩嚩(二合引)播(引)野(引)葛哩沙(二合)拏(一句)尾输(引)达那嚩日啰(二合)三摩野吽(引)发吒(半音二)</p>
<p style="text-align: left">
	　　说是大明时。所有号叫。大号叫。地狱等诸恶趣中。彼彼众类。钩召悉来须弥山顶外曼拏罗周匝而住。</p>
<p style="text-align: left">
	　　尔时金刚手大菩萨。普告彼等三恶趣中诸有情言。我今摄受汝等。汝等悉<a>当归</a>命三宝受三昧戒。我为汝说<a>解脱</a>一切恶趣大明印契。时彼众等异口同音作是白言。大士愿救护我。我等危逼苦切其心。我今如教敕。归依<a>佛法</a>僧。</p>
<p style="text-align: left">
	　　时金刚手大菩萨。即为宣说破一切恶趣大明曰。</p>
<p style="text-align: left">
	　　唵(引)嚩日啰(二合)播(引)尼尾塞怖(二合引)吒野(一句)萨哩嚩(二合引)播(引)野满驮那(引)儞钵啰(二合)谟(引)叉野(二)萨里嚩(二合引)播(引)野誐底毗药(二合)萨哩嚩(二合)萨怛网(二合引)(三)萨哩嚩(二合)怛他(引)誐多嚩日啰(二合)三摩野怛啰(二合)吒(半音四)</p>
<p style="text-align: left">
	　　如是大明所用印契。</p>
<p style="text-align: left">
	　　二手坚结金刚缚次二中指面相合</p>
<p style="text-align: left">
	　　余指入中面不着此印名为破恶趣</p>
<p style="text-align: left">
	　　说彼大明时随结此印。即为表示所有三恶趣中一切有情。悉入外曼拏罗中。如理而住。是诸有情。于金刚手大菩萨所。得见如是秘密印已。即灭彼彼三恶趣业。悉从世尊大毗卢遮那如来足踵而生。彼恶趣处亦悉清净。</p>
<p style="text-align: left">
	　　尔时具德金刚手菩萨摩诃萨。复白诸如来言。世尊如来。我于普尽无余诸有情界。广为救度利益安乐。乃至令得一切如来最上悉地。由得最上悉地果故。即得一切如来授与金刚成就。此等皆是一切如来威神建立。而我今从一切如来复请教令。所有人趣之中。令住法者当云何行。</p>
<p style="text-align: left">
	　　尔时一切如来即说大明曰。</p>
<p style="text-align: left">
	　　唵(引)嚩日啰(二合)播(引)尼摩贺(引)曼拏梨(引)钵啰(二合)吠(引)舍野(一句)萨哩嚩(二合)讷瑟吒(二合)劳捺啰(二合引)儞嚩(引)啰野(二)播(引)闭毗药(二合)钵啰(二合)谟(引)叉野(三)讷哩捺里(三合)瑟致(二合)波哩夜(二合引)半那(引)喃(引)尾输(引)达野(四)那(引)舍野尾那(引)舍野(五)诃诃诃吽(引)(六)</p>
<p style="text-align: left">
	　　时金刚手大菩萨。闻诸如来教敕语已。广为救度诸有情界。令得一切<a>殊胜</a>快乐最上成就。乃至得一切如来智<a>神通</a>果等。说此一切如来金刚三昧。出生三界最胜大曼拏罗。</p>
<p style="text-align: left">
	　　我今次第当演说广大最上曼拏罗</p>
<p style="text-align: left">
	　　其相犹如金刚界一切成就中最胜</p>
<p style="text-align: left">
	　　此名三界最胜坛金刚三昧所出生</p>
<p style="text-align: left">
	　　诸佛菩提随转门一切恶者皆能破</p>
<p style="text-align: left">
	　　即说抨线结界大明曰。</p>
<p style="text-align: left">
	　　唵(引)嚩日啰(二合)三摩野苏(引)怛囕(二合)摩(引)底讫啰(二合)摩(一句)</p>
<p style="text-align: left">
	　　其坛四方与四门及四楼阁众庄严</p>
<p style="text-align: left">
	　　四线抨量等无差缯帛珠鬘妙严饰</p>
<p style="text-align: left">
	　　其坛所有四隅分及诸门户相合处</p>
<p style="text-align: left">
	　　以金刚宝饰其间如次分布外坛界</p>
<p style="text-align: left">
	　　智者于中善分别金刚宝等妙庄严</p>
<p style="text-align: left">
	　　四方四门八柱间钿饰楼阁而殊妙</p>
<p style="text-align: left">
	　　金刚胜柱应安立五曼拏罗为严饰</p>
<p style="text-align: left">
	　　曼拏罗中依法抨五色随抨令<a>圆满</a></p>
<p style="text-align: left">
	　　即说抨线所用大明曰。</p>
<p style="text-align: left">
	　　唵(引)嚩日啰(二合)唧怛啰(二合)三摩野吽(引一句)</p>
<p style="text-align: left">
	　　其中分位安布已作法者住等引心</p>
<p style="text-align: left">
	　　依法注意开坛门彼金刚门开其四</p>
<p style="text-align: left">
	　　即说开檀门所用大明曰。</p>
<p style="text-align: left">
	　　唵(引)嚩日噜(二合引)讷伽(二合引)吒野三摩野钵啰(二合)吠(引)舍野吽(引一句)</p>
<p style="text-align: left">
	　　所有四方佛形像随方依法应安布</p>
<p style="text-align: left">
	　　或金或银或土塼造立佛座当如教</p>
<p style="text-align: left">
	　　即说普召一切如来大明曰。</p>
<p style="text-align: left">
	　　唵(引)嚩日啰(二合)入嚩(二合引)罗(引)屹儞(二合)钵啰(二合)祢(引)钵多(二合引)葛哩沙(二合)野(一句)萨哩嚩(二合)怛他(引)誐旦(引)摩贺(引)嚩日啰(二合)三摩野吽(引)[口*弱](二)</p>
<p style="text-align: left">
	　　东方佛前应安置火焰中有金刚杵</p>
<p style="text-align: left">
	　　南西北方焰亦然宝及莲华羯磨仗</p>
<p style="text-align: left">
	　　次说安布金刚三昧诸印大明曰。</p>
<p style="text-align: left">
	　　吽(引)萨埵嚩日啰(二合)入嚩(二合引)罗(引)摩(引)罗吽(引)发吒(半音一句)</p>
<p style="text-align: left">
	　　唵(引)啰怛那(二合)嚩日啰(二合)入嚩(二合引)罗(引)摩(引)罗吽(引)怛啰(二合一句)</p>
<p style="text-align: left">
	　　唵(引)达哩摩(二合)嚩日啰(二合)入嚩(二合引)罗(引)摩(引)罗吽(引)纥哩(二合引一句)</p>
<p style="text-align: left">
	　　[亢*欠]葛哩摩(二合)嚩日啰(二合)入嚩(二合引)罗(引)摩(引)罗吽(引)恶(一句)</p>
<p style="text-align: left">
	　　次作金刚步出已亦然当于彼佛前</p>
<p style="text-align: left">
	　　智者如应依法画金刚吽迦啰胜坛</p>
<p style="text-align: left">
	　　即说如是金刚步大明曰。</p>
<p style="text-align: left">
	　　唵(引)嚩日啰(二合)吠(引)誐(引)讫啰(二合)摩吽(引一句)</p>
<p style="text-align: left">
	　　如是依法。从金刚界等一切曼拏罗界出已。凡诸所往随欲无碍。</p>
		

	
	

		</div></div><hr><script charset='utf-8' src='../../js/footer.js'></script></body></html>