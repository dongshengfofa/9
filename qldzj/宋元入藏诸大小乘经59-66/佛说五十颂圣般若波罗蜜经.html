<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说五十颂圣般若波罗蜜经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说五十颂圣般若波罗蜜经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>佛说五十颂圣般若波罗蜜经</strong></p>
<p style="text-align: left">　　如是我闻。一时佛在王舍城鹫峰山中。与大苾刍众千二百五十人俱。皆得阿<a>罗汉</a>。诸漏已尽无复烦恼。心善<a>解脱</a>通达智慧。如大龙王断诸有结。去除重担所作已办。逮得已利心得<a>自在</a>。</p>
<p style="text-align: left">　　尔时佛告尊者<a>须菩提</a>。若有善男子善女人及诸声闻缘觉。爱乐修学无上菩提者。汝等之人。于此般若波罗蜜经。听受读诵分别演说速获正觉。须菩提。此般若波罗蜜经。具足方便通达一切。诸佛<a>菩萨</a>甚深法藏应如是学如是<a>修行</a>。须菩提。若有菩萨摩诃萨。于此般若波罗蜜经。<a>随喜</a>听闻受持读诵。应如是学如是修行何以故。此经广说一切诸佛菩萨阿耨多罗三藐三菩提甚深法藏。须菩提。又此般若波罗蜜经。所有声闻法缘觉法菩萨法菩提分法。及一切诸佛一切般若波罗蜜法。聚集摄受平等如一。尔时须菩提白佛言。<a>世尊</a>。云何所有声闻法缘觉法菩萨法菩提分法。及一切诸佛一切般若波罗蜜法。聚集摄受平等如一。</p>
<p style="text-align: left">　　佛告须菩提。所有布施波罗蜜。持戒波罗蜜。忍辱波罗蜜。精进波罗蜜。<a>禅定</a>波罗蜜。智慧波罗蜜。内空。外空。内外空。大空。胜义空。有为空。无为空。无变异空。无相空。自相空。有际空。无际空。性空。本性空。无性空。自性空。无性自性空。一切法空。四念处。四正断。四神足。五根。五力。七觉支。八圣道。四圣谛。四无色。八解脱。九分法。空解脱门。无相解脱门。无愿解脱门。一切三摩地总持门。四智。五通。一切如来十力。四无所畏。大慈。大悲。十八不共法。须陀洹果。斯陀含果。阿那含果。阿<a>罗汉果</a>。缘觉果。菩萨一切道智。如是一切善法。一切般若波罗蜜。悉皆聚集平等摄受。如一无异。</p>
<p style="text-align: left">　　尔时须菩提。闻佛所说。白世尊言。今此经典。聚集摄受一切善法。一切般若波罗蜜多。平等如一。甚深微妙。意趣深远。难解难知。佛言须菩提。如是如是。如汝所说。须菩提。若有不种善根诸恶朋友。钝根<a>懈怠</a>。无智愚痴。少解少闻。初学浅识。及乐小乘。智慧狭劣者。于此般若波罗蜜经。难解难入。而不信受。汝等当知。</p>
<p style="text-align: left">　　复次须菩提。若有善男子善女人。于此般若波罗蜜经。随喜听受。读诵演说。如持过去未来现在诸佛。不久速成阿耨多罗三藐三菩提。佛说是经已。尊者须菩提及诸菩萨。<a>天人</a>阿修罗等。闻佛所说。皆大<a>欢喜</a>。信受奉行。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>