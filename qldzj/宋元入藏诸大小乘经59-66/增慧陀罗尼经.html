<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，增慧陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>增慧陀罗尼经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>增慧陀罗尼经</strong></p>
<p style="text-align: left">　　如是我闻。一时大慧<a>菩萨</a>住须弥山顶。尔时诸天子等来诣菩萨。恭敬围绕而为听法。时有菩萨名童子相。合掌恭敬白大慧菩萨。唯愿慈悲为我等故。说增慧陀罗尼。所有一切少智钝根愚昧众生。令使得闻增彼智慧。时大慧菩萨即为宣说陀罗尼曰。</p>
<p style="text-align: left">　　恒儞也(二合)他唵(引)闭祖闭祖钵啰(二合)倪也(二合)嚩哩驮(二合)儞惹啰惹啰弥驮(引)嚩哩驮(二合)儞地哩地哩没弟嚩哩驮(二合)弥娑嚩(二合引)贺(引)</p>
<p style="text-align: left">　　尔时大慧菩萨。说此陀罗尼已。告童子相言。若诸众生智慧钝劣。根性暗昧多所忘失。发志诚心于此增慧陀罗尼。受持读诵书写供养。此人速得广大智慧明记不忘。若人以此<a>真言</a>。诵七遍或二七遍。加持水三合于卯时饮。日日如是饮至七个月或八个月。自然日记千颂。如不恒饮水亦能日记五百颂。智慧渐增根性明利。</p>
<p style="text-align: left">　　尔时童子相菩萨。及诸<a>天人</a>信受奉行。</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>