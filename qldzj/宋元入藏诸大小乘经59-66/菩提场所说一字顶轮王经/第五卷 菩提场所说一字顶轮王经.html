<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 菩提场所说一字顶轮王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 菩提场所说一字顶轮王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第五卷 菩提场所说一字顶轮王经</strong></p>
<p style="text-align: left">
	　　无能胜加持品第十一</p>
<p style="text-align: left">
	　　尔时<a>世尊</a>观金刚手秘密主复以伽他而诰之曰。</p>
<p style="text-align: left">
	　　当于未来世有情劣精进</p>
<p style="text-align: left">
	　　我慢嗔恚痴无惭矫悭吝</p>
<p style="text-align: left">
	　　不能依仪轨修习<a>真言</a>行</p>
<p style="text-align: left">
	　　是持诵之人护摩所加持</p>
<p style="text-align: left">
	　　诸魔悉惑乱悉无是思惟</p>
<p style="text-align: left">
	　　以明获成就虚受诸勤劳</p>
<p style="text-align: left">
	　　常作是思惟愚夫常是说</p>
<p style="text-align: left">
	　　为息彼障故亦除诸魔罗</p>
<p style="text-align: left">
	　　今说此大明先佛之所说</p>
<p style="text-align: left">
	　　利益诸有情是无能胜明</p>
<p style="text-align: left">
	　　若人常忆念随时住等引</p>
<p style="text-align: left">
	　　彼诸魔障者悉皆得除灭</p>
<p style="text-align: left">
	　　即说真言句尔时金刚手</p>
<p style="text-align: left">
	　　秘密药叉主心生大<a>欢喜</a></p>
<p style="text-align: left">
	　　顶礼于世尊大觉智庄严</p>
<p style="text-align: left">
	　　此大无能胜是明我愿听</p>
<p style="text-align: left">
	　　尔时世尊即说大无能胜陀罗尼曰。</p>
<p style="text-align: left">
	　　曩谟啰怛曩(二合)怛啰(二合)夜(引)也曩谟萨嚩没驮冒地萨怛吠(二合)毗药(二合)怛儞也(二合)他(去引)尔宁尔宁尔曩嚩黎怛也(去)曩嚩黎怛也(去)檗多娑贺惹低萨嚩没驮[寧*頁]晒尾谛阿目岐(岐曳切八)阿钵啰(二合)底(丁以反)贺低阿波罗尔谛尾啰而尾誐多婆(去)曳尾摩黎儞捺啰(二合)娑啰(二合)吠婆嚩底曳(二合)迦弥[口*梨]娜以谛奴啰地誐谜萨丁也(二合)[寧*頁]啰俱[口*梨]摩啰嚩攞尾那设宁舍枳也(二合)母宁悉谛(二合)惹娑嚩隶曩尾哩曳(二合)拏[口*洛]乞洒(二合)[口*洛]乞洒么么萨跛哩嚩览(去声)萨嚩多萨嚩迦览啰惹主噜娜迦虞哩也(二合)设宁尾窟僧贺弭也(二合)仡罗(二合)娑哩萨哩(二合)跛祢嚩彦达缚曩誐药乞洒(二合)啰刹娑弭底哩(二合)比舍左步多阿钵娑么(二合)啰布单曩羯吒布单曩迦区(去)[口*栗]那(二合)坞娑多(二合)啰迦谜怛罗讫哩(二合)丁也(二合)羯么拏满怛啰(二合)庾誐祖[口*栗]拏(二合)庾誐拏枳儞庾(二合)乌祖贺啰萨嚩婆也讷瑟跓(二合)钵捺啰(二合)冒钵萨俣波也细瓢曩谟窣睹(二合)谛婆誐嚩底乌捺啰鼻尔拏儞哩儞哩啰怛那(二合)俱攞娑摩失哩(二合)谛弭里弭里阿迦舍驮睹虞左[口*(隸-木+士)]企里企里萨嚩怛他蘖多哩也(二合)室啰(二合)迦楞迦罗步谛泥尾捻(奴揖反)尾也(二合)哩也(二合)没啰(二合)憾么(二合)怛他[卄/(阿-可+辛)/木]多努[卄/(阿-可+辛)/木]谛尾湿嚩(二合)进底也(二合)嚩啰波啰波啰讫啰(二合)谜曩谟婆誐嚩底波啰尔谛[口*洛]乞洒(二合)[口*洛]乞洒(二合)么么萨嚩讷瑟跓(二合)钵捺啰(二合)吠(无肺反)波也细毗药(二合)娑嚩(二合引)诃(引)</p>
<p style="text-align: left">
	　　说是陀罗尼<a>世间</a>悉皆闻</p>
<p style="text-align: left">
	　　是大无能胜能坏一切魔</p>
<p style="text-align: left">
	　　能增勤勇力则住三昧形</p>
<p style="text-align: left">
	　　名为无能胜说彼大心明</p>
<p style="text-align: left">
	　　大力极勇猛不异于前明</p>
<p style="text-align: left">
	　　是心世尊说</p>
<p style="text-align: left">
	　　真言曰。</p>
<p style="text-align: left">
	　　曩谟飒跢喃三藐三没驮俱致南萨失啰(二合)嚩迦<a>僧伽</a>喃萨嚩谜啰婆也底跢喃尾波尸曩萨谛(二合)惹娑[口*栗][亭*夜]左始企曩萨怛(二合)也尾湿嚩(二合)步(入)钵啰(二合)枳娘(二合)也制鑁讫[口*睪](二合)俱孙那嚩隶曩左羯诺迦牟尼始乞洒(二合)也迦舍跛写俣拏啰比舍枳也(二合)僧贺写弭里曳(二合)拏塞嚩(二合)娑底婆嚩睹摩摩萨嚩萨怛嚩(二合)难者萨嚩婆庾钵捺啰(二合)吠(同上)毗药(二合)怛儞也(二合)他惹曳尾惹曳惹演底尾惹演底阿尔单惹曳若演底阿尔谛阿波啰(二合)尔谛摩啰枳娘(二合)钵罗末娜宁曳娑嚩(二合引)诃。</p>
<p style="text-align: left">
	　　说此心真言应等正觉说</p>
<p style="text-align: left">
	　　七佛之世尊显扬诸功德</p>
<p style="text-align: left">
	　　即说是大明利益<a>修行</a>者</p>
<p style="text-align: left">
	　　普遍诸世界六种而振动</p>
<p style="text-align: left">
	　　一切魔宫殿悉皆大振动</p>
<p style="text-align: left">
	　　金刚手此真言句。一切诸佛所说。利益众生故。秘密主或持诵轮王真言者。或持余真言者以此真言加持结缕。或结<a>袈裟</a>角。或结顶发。或桦皮上书带颈臂。彼人速疾易得成就。本尊速现其前。念诵时若能忆持。金刚手我不见。天世魔世<a>沙门</a><a>婆罗门</a>众中。若此真言加护。若秽者若净者前。若人若非人或魔子或必舍遮。或毗那也迦或药叉或鸠槃茶或罗刹娑。或余类有情欲来障难。作是思惟。于阿吒迦嚩底(丁以反)王宫不得入。若有违越此明清净修<a>行者</a>。彼悉皆违逆金刚种族及自种族并亲族朋友。不容住于彼。金刚手此明真言有大威力。于一切事业应作加护。应供正遍知印可。一切诸<a>菩萨</a>印可。</p>
<p style="text-align: left">
	　　证<a>学法</a>品第十二</p>
<p style="text-align: left">
	　　尔时世尊知无尽法界已。除遣一切诸障。复诰金刚手菩萨言。金刚手若善男子善女人苾刍苾刍尼。若欲修习佛顶不思议印三摩地。彼苾刍住苾刍律仪。殷勤而护持。苾刍尼住苾刍尼律仪。坞波塞迦住坞婆塞迦律仪。坞波斯迦住坞波斯迦律仪。若是彼善男子修真言行者。彼先应入曼茶罗授三归依发菩提心。应成就十善业道如说修真言行极善作意。亲近承事善友。常修六念。应观法界如<a>虚空</a>自性。应善修习入般若波罗蜜境界。于此观行不欺诳不放逸。善应随三世佛菩萨行行。住于阿兰若。不顾恋一切身命。三时善应授三归菩提心律仪戒。所闻甚深<a>佛法</a>忆持修行。善修四摄。于如来窣睹波前。常涂<a>曼荼罗</a>。于真言仪轨常精进。作窣睹波身口专精修行。不怒不躁不掉举。口不多语不杂乱语不欺诳他。于诸有情常行恭敬爱乐心。善知如来密意之说。我略说。修行者常怀勇猛大精进意。安立一切有情于佛菩萨道。若修佛顶王真言行者。若修余真言行者。应如所说功德。善应修行成就。如方广经典所说真言行。应当修习。各住自律仪善应护持。复诰金刚手。如说修佛顶真言行者。已得成就身。如初出日轮。真金璎珞臂钏。作阎浮檀金色。一切严具庄严其身。着天妙衣具诸相好。纵广周停身相奇特。百千光明庄严。圆光一寻超过日轮。映夺一切色身。</p>
<p style="text-align: left">
	　　复次金刚手。成就持明仙。才见令一切众生喜悦。犹如如意树令满一切所求。复次金刚手成就轮王佛顶菩萨。至于<a>地狱</a>雨种种天妙饮食。亦能满一切众生所须。有所希望者皆得满足。我略说彼有大威德。金刚手成就轮王真言者。皆满一切有情意乐。由心起念则令满足。彼得轮王成就之人。住十地菩萨。不敢违越其教令。金刚手此一字轮王真言。一切真言中为王。大明王主。若修行灭除一切业障。亦灭除一切恶趣之业。得成此真言。一切<a>神通</a>悉皆现前。才瞬目顷往于色究竟天。一切佛菩萨缘觉声闻称赞欢喜。得一切菩萨行。于余世界<a>自在</a>游行。于一切有情。随其意趣。种种音声而为<a>说法</a>。乃至我略说。于无量无边世界有情。希奇行色最胜广大获得成就。尔时如来说伽他曰。</p>
<p style="text-align: left">
	　　种种斗战空自在如栽宝性而照曜</p>
<p style="text-align: left">
	　　若青莲华在池开彼胜骁勇威光色</p>
<p style="text-align: left">
	　　彼人悉皆超世明毗钮真言不可及</p>
<p style="text-align: left">
	　　尔时世尊复诰金刚手秘密主。复说伽他曰。</p>
<p style="text-align: left">
	　　略说普通法秘密地居人</p>
<p style="text-align: left">
	　　明者先行后指示相最胜</p>
<p style="text-align: left">
	　　地方说三种卑湿及干燥</p>
<p style="text-align: left">
	　　并以于高原于明天所居</p>
<p style="text-align: left">
	　　名曰为胜地中方说三种</p>
<p style="text-align: left">
	　　求成就之地皆通于三种</p>
<p style="text-align: left">
	　　智者应观察净不净两并</p>
<p style="text-align: left">
	　　天妙复三种于此一一中</p>
<p style="text-align: left">
	　　各分为三种河池海山王</p>
<p style="text-align: left">
	　　称最胜成就净不净德俱</p>
<p style="text-align: left">
	　　名中成就处若是尸林地</p>
<p style="text-align: left">
	　　是名不净处此教一切处</p>
<p style="text-align: left">
	　　成就处三种恶王贼饥俭</p>
<p style="text-align: left">
	　　是处不应居行者有障难</p>
<p style="text-align: left">
	　　彼地不应住极寒热雨处</p>
<p style="text-align: left">
	　　于此教悉制三时应念诵</p>
<p style="text-align: left">
	　　长养意乐故应摄三种时</p>
<p style="text-align: left">
	　　护摩品第十三</p>
<p style="text-align: left">
	　　复告金刚手远离于秘密</p>
<p style="text-align: left">
	　　成就不可得于此经教中</p>
<p style="text-align: left">
	　　成就故说密护摩炉差别</p>
<p style="text-align: left">
	　　应秘密而作息灾等三种</p>
<p style="text-align: left">
	　　一处不应作若一处护摩</p>
<p style="text-align: left">
	　　护摩炉必谬若于调伏炉</p>
<p style="text-align: left">
	　　不应作息灾如器中有毒</p>
<p style="text-align: left">
	　　盛乳必当坏审观三种事</p>
<p style="text-align: left">
	　　故说三种炉余教亦说三</p>
<p style="text-align: left">
	　　炉作是分别于此应用之</p>
<p style="text-align: left">
	　　是故不相违明屈屡草芽</p>
<p style="text-align: left">
	　　许用于牛酥优昙钵天木</p>
<p style="text-align: left">
	　　及以于乳木并用郁金香</p>
<p style="text-align: left">
	　　三时作护摩为求息灾故</p>
<p style="text-align: left">
	　　获得种种利若被窃药物</p>
<p style="text-align: left">
	　　应用黑油麻和蜜常用之</p>
<p style="text-align: left">
	　　及波罗奢木及与天木等</p>
<p style="text-align: left">
	　　应用白芥子护摩而称赞</p>
<p style="text-align: left">
	　　于诸三种法而用酥护摩</p>
<p style="text-align: left">
	　　尔时世尊释迦牟尼。复告金刚手秘密主言。于此中修行教王。为有情利益故。复说伽他曰。</p>
<p style="text-align: left">
	　　说是真言明种种大威德</p>
<p style="text-align: left">
	　　修习佛顶王种种真言明</p>
<p style="text-align: left">
	　　无量大奇特并佛眼等明</p>
<p style="text-align: left">
	　　成就诸义利及与印契等</p>
<p style="text-align: left">
	　　我先已宣说普通真言王</p>
<p style="text-align: left">
	　　为求成就者获得果报故</p>
<p style="text-align: left">
	　　我今说印契为求悉地故</p>
<p style="text-align: left">
	　　一类说多种次第我今说</p>
<p style="text-align: left">
	　　普通佛顶印</p>
<p style="text-align: left">
	　　以二手内相叉作拳。竖二中指相合屈上节。普通一切佛顶印。能成就一切义利。</p>
<p style="text-align: left">
	　　由见此印契如亲睹诸佛</p>
<p style="text-align: left">
	　　难调诸药叉龙阿酥罗众</p>
<p style="text-align: left">
	　　一切诸罗刹由此印威德</p>
<p style="text-align: left">
	　　悉融而惊怖此是大真言</p>
<p style="text-align: left">
	　　一切佛顶心</p>
<p style="text-align: left">
	　　曩谟三满多没驮南唵吒噜(二合)满驮(四)娑嚩(二合引)诃。</p>
<p style="text-align: left">
	　　复说伽他曰。</p>
<p style="text-align: left">
	　　若得此印契能获诸安乐</p>
<p style="text-align: left">
	　　国王等世间于彼常利益</p>
<p style="text-align: left">
	　　欲求法利益决定而获得</p>
<p style="text-align: left">
	　　若得此印契诸苦悉消灭</p>
<p style="text-align: left">
	　　由此一切佛顶根本印。作一切事业。修行者护诸根者。以此根本印。用中指端来往。即名迎请印。一切普通先所说。以各自真言。用结此根本印。通一切处用。涂香花<a>烧香</a>饮食灯明等以此印用之。即用前印。二中指峰如环状。是迎火天印。真言如先已说。若发遣火天时。以印向外掣。即成发遣火天印。又即此印准前办事佛顶印。以右中指头。屈上节。跓蹙左中指面上节。是摧坏顶印。</p>
<p style="text-align: left">
	　　能作奇特事能作一切事</p>
<p style="text-align: left">
	　　护身结界处应当而受用</p>
<p style="text-align: left">
	　　又移左中指屈上节蹙跓。右中指面上节。是摧毁顶印。真言如先已说。</p>
<p style="text-align: left">
	　　此名摧毁顶能调难调者</p>
<p style="text-align: left">
	　　在于大障难以此应护身</p>
<p style="text-align: left">
	　　准前普通印。屈右中指第三节拄左中指第一节文。</p>
<p style="text-align: left">
	　　能净处所故用此摧毁顶</p>
<p style="text-align: left">
	　　若求成就时结此护处所</p>
<p style="text-align: left">
	　　移左指如前以此印护处</p>
<p style="text-align: left">
	　　是诸佛顶心应用摧毁顶</p>
<p style="text-align: left">
	　　用以自灌顶以此印常用</p>
<p style="text-align: left">
	　　若人得此印能净念诵室</p>
<p style="text-align: left">
	　　常于澡洗时修行者应用</p>
<p style="text-align: left">
	　　彼人无诸障诵是真言故</p>
<p style="text-align: left">
	　　次第而用之本部三昧耶</p>
<p style="text-align: left">
	　　常用如此印修习真言者</p>
<p style="text-align: left">
	　　彼人无诸魔于此佛顶教</p>
<p style="text-align: left">
	　　佛作如是说</p>
<p style="text-align: left">
	　　即前印二中指于手背上。相押如环。</p>
<p style="text-align: left">
	　　此无能胜顶能灭一切罪</p>
<p style="text-align: left">
	　　真言已先说能除诸恶梦</p>
<p style="text-align: left">
	　　能成吉祥事应用此大印</p>
<p style="text-align: left">
	　　当欲寝卧时自身若常诵</p>
<p style="text-align: left">
	　　能灭种种障我今而略说</p>
<p style="text-align: left">
	　　广说有无量于此我略说</p>
<p style="text-align: left">
	　　为修佛顶者共佛眼真言</p>
<p style="text-align: left">
	　　而诵求悉地一切诸会中</p>
<p style="text-align: left">
	　　我皆已先说</p>
<p style="text-align: left">
	　　修诸真言说<a>解脱</a>一切如来及菩萨</p>
<p style="text-align: left">
	　　得诸安乐获义利增加精进及大力</p>
<p style="text-align: left">
	　　有情利益勤修习悉除一切诸疑惑</p>
<p style="text-align: left">
	　　是故金刚秘密主谛听我为汝宣说</p>
<p style="text-align: left">
	　　我已略说义相应此是秘密修明者</p>
<p style="text-align: left">
	　　三时护摩以天木油麻及酥乳相和</p>
<p style="text-align: left">
	　　以此欢喜真言王当说成就真言主</p>
<p style="text-align: left">
	　　成就念诵及护摩三种相资而演说</p>
<p style="text-align: left">
	　　于此一一修行中念诵修行说三种</p>
<p style="text-align: left">
	　　身口及意次第说以此希望增益事</p>
<p style="text-align: left">
	　　复说三种应当知天上游空及地居</p>
<p style="text-align: left">
	　　为彼求成有三种为修三种之种类</p>
<p style="text-align: left">
	　　成就求欲及求财并与求法而念诵</p>
<p style="text-align: left">
	　　随其悉地发勤勇为求一切成就故</p>
<p style="text-align: left">
	　　善应依法作制底<a>正见</a>大悲求成就</p>
<p style="text-align: left">
	　　彼人成就亦不难现世获得胜安乐</p>
<p style="text-align: left">
	　　他世必获于解脱古昔多人得成就</p>
<p style="text-align: left">
	　　由修顶王大奇特我曾修此佛顶王</p>
<p style="text-align: left">
	　　尔时世尊释迦牟尼如来。以佛眼观无量无边世界。复告金刚手言说伽他曰。</p>
<p style="text-align: left">
	　　诸教中已说律仪与轨则</p>
<p style="text-align: left">
	　　能作及所作于此教法中</p>
<p style="text-align: left">
	　　应当而修行以彼圣<a>甘露</a></p>
<p style="text-align: left">
	　　军茶利明王通修于三部</p>
<p style="text-align: left">
	　　我说仪轨法常当而修行</p>
<p style="text-align: left">
	　　由彼真言威一切障悉除</p>
<p style="text-align: left">
	　　明王经所说忿怒王印契</p>
<p style="text-align: left">
	　　彼中诸仪轨悉皆此中用</p>
<p style="text-align: left">
	　　不应食葱蒜罗卜及[卄/困]子</p>
<p style="text-align: left">
	　　不以油涂身亦不应食油</p>
<p style="text-align: left">
	　　所有不净食余教中所制</p>
<p style="text-align: left">
	　　一切不应食求悉地行者</p>
<p style="text-align: left">
	　　常求净身故以无能胜明</p>
<p style="text-align: left">
	　　应用于五净半月半月用</p>
<p style="text-align: left">
	　　所余诸教说悉皆而修行</p>
<p style="text-align: left">
	　　于此我略说说余经教中</p>
<p style="text-align: left">
	　　于此不广说一切诸如来</p>
<p style="text-align: left">
	　　说真言法性诸佛及菩萨</p>
<p style="text-align: left">
	　　曾修亦曾说住彼真言形</p>
<p style="text-align: left">
	　　游行于世间广作诸义利</p>
<p style="text-align: left">
	　　为彼劣慧者尽说其威德</p>
<p style="text-align: left">
	　　我今少分说称赞其功德</p>
<p style="text-align: left">
	　　而于百劫中不能说轮王</p>
<p style="text-align: left">
	　　奇特之法性此功德无尽</p>
<p style="text-align: left">
	　　无尽无所得若得此教王</p>
<p style="text-align: left">
	　　彼人同如来亦同于菩萨</p>
<p style="text-align: left">
	　　天苏啰礼敬心得不退转</p>
<p style="text-align: left">
	　　常恒获如是先世所积集</p>
<p style="text-align: left">
	　　菩提之资粮皆由秘密主</p>
<p style="text-align: left">
	　　大威神之力当知彼有情</p>
<p style="text-align: left">
	　　常得清净身若得此教王</p>
<p style="text-align: left">
	　　悉皆得一切证成两足尊</p>
<p style="text-align: left">
	　　佛说是经已。金刚手秘密主诸大菩萨等苾刍。及一切世间天龙药叉乾闼婆等。闻佛所说欢喜奉行。</p>
		

	
	

		</div></div><hr><script charset='utf-8' src='../../js/footer.js'></script></body></html>