<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三卷 菩提场所说一字顶轮王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三卷 菩提场所说一字顶轮王经</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第三卷 菩提场所说一字顶轮王经</strong></p>
<p style="text-align: left">
	　　末法成就品第七</p>
<p style="text-align: left">
	　　尔时<a>世尊</a>。复次为利益说此事业成就。说伽他曰。</p>
<p style="text-align: left">
	　　当于未来世劣慧之有情</p>
<p style="text-align: left">
	　　为彼作利益说此小悉地</p>
<p style="text-align: left">
	　　若具于仪则必定而成就</p>
<p style="text-align: left">
	　　不择时宿曜不择念诵处</p>
<p style="text-align: left">
	　　应当请本尊而求诸悉地</p>
<p style="text-align: left">
	　　及钩召于他或取于六分</p>
<p style="text-align: left">
	　　应如是加持及说念诵相</p>
<p style="text-align: left">
	　　当于念嚩时若阙加<a>护法</a></p>
<p style="text-align: left">
	　　夺人精气鬼盗窃成就物</p>
<p style="text-align: left">
	　　并拏枳宁等盗不思议物</p>
<p style="text-align: left">
	　　当于念诵时一切悉皆作</p>
<p style="text-align: left">
	　　失物得无疑取不坏摄嚩</p>
<p style="text-align: left">
	　　<a>殊胜</a>自终者割割其莽娑</p>
<p style="text-align: left">
	　　和调姜椒等除弃筋及骨</p>
<p style="text-align: left">
	　　<a>真言</a>者依法即应施八方</p>
<p style="text-align: left">
	　　先定尸林处彼住鬼罗刹</p>
<p style="text-align: left">
	　　真言者于彼以稻华护摩</p>
<p style="text-align: left">
	　　即速现神验四衢及树下</p>
<p style="text-align: left">
	　　山间大怖处高声而唱言</p>
<p style="text-align: left">
	　　尸林贸莽娑鬼众大<a>欢喜</a></p>
<p style="text-align: left">
	　　所求皆与之成就隐形法</p>
<p style="text-align: left">
	　　严具及眼药雄黄等悉与</p>
<p style="text-align: left">
	　　成就佛顶者</p>
<p style="text-align: left">
	　　尔时<a>释迦牟尼佛</a>。观未来有情。说速疾成就法。复说伽他曰。</p>
<p style="text-align: left">
	　　即取彼摄嚩如前不坏者</p>
<p style="text-align: left">
	　　成就迷怛啰迥树大河侧</p>
<p style="text-align: left">
	　　于尸莽求成清净而洗涂</p>
<p style="text-align: left">
	　　香华以严饰及余真言明</p>
<p style="text-align: left">
	　　或以轮王顶而用作加护</p>
<p style="text-align: left">
	　　求成如是事若不如是者</p>
<p style="text-align: left">
	　　魔损害不疑即应依仪轨</p>
<p style="text-align: left">
	　　善伴骁勇者<a>行者</a>坐心上</p>
<p style="text-align: left">
	　　结拳打彼额应诵真言王</p>
<p style="text-align: left">
	　　无间而多诵彼踊跃而起</p>
<p style="text-align: left">
	　　名拳起尸法当入于水中</p>
<p style="text-align: left">
	　　日出乃至夜结拳诵真言</p>
<p style="text-align: left">
	　　成安怛但那应取人莽娑</p>
<p style="text-align: left">
	　　割截而护摩依仪作成就</p>
<p style="text-align: left">
	　　慧者不放逸莽娑为怛啰</p>
<p style="text-align: left">
	　　所求皆悉地此诸佛所说</p>
<p style="text-align: left">
	　　贪着于女人贪染之有情</p>
<p style="text-align: left">
	　　戒品无所堪如是之有情</p>
<p style="text-align: left">
	　　归依于三宝六念以成器</p>
<p style="text-align: left">
	　　应作如是思随力而<a>修行</a></p>
<p style="text-align: left">
	　　修行者应当勤修菩提心</p>
<p style="text-align: left">
	　　设离彼修习任运得成就</p>
<p style="text-align: left">
	　　行者而不应食于青黑物</p>
<p style="text-align: left">
	　　于食生厌离不坐卧高床</p>
<p style="text-align: left">
	　　不应鼓颊食亦不[口*(十/甲/寸)]唼食</p>
<p style="text-align: left">
	　　所食量多少大如孔雀卵</p>
<p style="text-align: left">
	　　住威仪而食如是等威仪</p>
<p style="text-align: left">
	　　修行者应食寂默而念诵</p>
<p style="text-align: left">
	　　当住于木默并住于修行</p>
<p style="text-align: left">
	　　应住于身默而作于护摩</p>
<p style="text-align: left">
	　　应住于一默悉地即成佛</p>
<p style="text-align: left">
	　　若不如是默真言不成就</p>
<p style="text-align: left">
	　　于真言修行寂默而迎请</p>
<p style="text-align: left">
	　　当诵真言明不共他同食</p>
<p style="text-align: left">
	　　乃至于亲族不应与同食</p>
<p style="text-align: left">
	　　衣服及卧具锤铜熟铜器</p>
<p style="text-align: left">
	　　以灰醋物洗洗已而食用</p>
<p style="text-align: left">
	　　水中作念诵皆说诸仪则</p>
<p style="text-align: left">
	　　不应与他人而共同寝处</p>
<p style="text-align: left">
	　　杂居生于过贪染等摄受</p>
<p style="text-align: left">
	　　调弄戏笑等由此生于过</p>
<p style="text-align: left">
	　　吉日斋戒处须臾取时分</p>
<p style="text-align: left">
	　　应作诸成就自身及为他</p>
<p style="text-align: left">
	　　咸皆于日宿年月期限等</p>
<p style="text-align: left">
	　　<a>善恶</a>诸悉地行者次第修</p>
<p style="text-align: left">
	　　于三<a>神通</a>分此中成就胜</p>
<p style="text-align: left">
	　　于此胜悉地成就佛顶法</p>
<p style="text-align: left">
	　　于二分八日十四十五日</p>
<p style="text-align: left">
	　　应知如是节尤加而供养</p>
<p style="text-align: left">
	　　以童女縒缕复用香水洗</p>
<p style="text-align: left">
	　　住戒而造作应作最胜像</p>
<p style="text-align: left">
	　　用以白檀等更洗令清净</p>
<p style="text-align: left">
	　　而不应截屈然后而加持</p>
<p style="text-align: left">
	　　午时应修持具戒令其净</p>
<p style="text-align: left">
	　　使匠者令画然后修真言</p>
<p style="text-align: left">
	　　吉日宿斋戒应成最胜像</p>
<p style="text-align: left">
	　　如是板等上画得亦称赞</p>
<p style="text-align: left">
	　　普通所先说佛顶等胜像</p>
<p style="text-align: left">
	　　当离毛发过于绁或于板</p>
<p style="text-align: left">
	　　坐于师子座而画其本形</p>
<p style="text-align: left">
	　　应用殊胜色而以香胶和</p>
<p style="text-align: left">
	　　支分皆圆具其香离甲麝</p>
<p style="text-align: left">
	　　用水应净滤知已无过失</p>
<p style="text-align: left">
	　　智者应画像当于像中央</p>
<p style="text-align: left">
	　　画佛师子座皆以相庄严</p>
<p style="text-align: left">
	　　炽盛之光明从顶而流出</p>
<p style="text-align: left">
	　　法轮之大印应画于佛前</p>
<p style="text-align: left">
	　　应画如是佛金色而晃曜</p>
<p style="text-align: left">
	　　右画观<a>自在</a>虎皮以为裾</p>
<p style="text-align: left">
	　　应画忿怒形持佛并<a>念珠</a></p>
<p style="text-align: left">
	　　顶髻无量寿肃然具三目</p>
<p style="text-align: left">
	　　着莲华色衣愍念诸有情</p>
<p style="text-align: left">
	　　左边金刚手身色如青莲</p>
<p style="text-align: left">
	　　应画忿怒形以忿怒眷属</p>
<p style="text-align: left">
	　　持明大女使金刚宾蘖罗</p>
<p style="text-align: left">
	　　金刚笑师子金刚拳圣者</p>
<p style="text-align: left">
	　　<a>甘露</a>军吒利近身而应画</p>
<p style="text-align: left">
	　　难调令调尊执持金刚拂</p>
<p style="text-align: left">
	　　马头尊明王意乐成就尊</p>
<p style="text-align: left">
	　　白衣尊多罗毗俱知遍照</p>
<p style="text-align: left">
	　　如是之圣众持莲左边安</p>
<p style="text-align: left">
	　　一切皆应画如彼本形状</p>
<p style="text-align: left">
	　　广大画像仪如大曼茶罗</p>
<p style="text-align: left">
	　　略示画像法如来之所说</p>
<p style="text-align: left">
	　　于佛世尊所两边应当画</p>
<p style="text-align: left">
	　　无能胜大慈毫相并佛眼</p>
<p style="text-align: left">
	　　此等本形画金色初日晖</p>
<p style="text-align: left">
	　　皆坐于莲华彼住真言身</p>
<p style="text-align: left">
	　　此胜微妙像诸顶成就中</p>
<p style="text-align: left">
	　　以善轨则修应画如是像</p>
<p style="text-align: left">
	　　善闲教法者清净画匠人</p>
<p style="text-align: left">
	　　犎牛毛作笔应取吉祥树</p>
<p style="text-align: left">
	　　用此木为[巾*(穴/登)]是像依法画</p>
<p style="text-align: left">
	　　应坐于茅荐当画此佛像</p>
<p style="text-align: left">
	　　得此普通像一切皆成就</p>
<p style="text-align: left">
	　　乃于过去时是妙音童真</p>
<p style="text-align: left">
	　　无比威德者身中出光明</p>
<p style="text-align: left">
	　　犹如火聚光种种寂意乐</p>
<p style="text-align: left">
	　　照曜我三有如是种之光</p>
<p style="text-align: left">
	　　妙音身中出是时获三地</p>
<p style="text-align: left">
	　　五通大威德则成为<a>菩萨</a></p>
<p style="text-align: left">
	　　作有情利益佛顶不思议</p>
<p style="text-align: left">
	　　自身是如来三摩地形相</p>
<p style="text-align: left">
	　　示现于众生变化于三有</p>
<p style="text-align: left">
	　　一切佛形相以定现轮王</p>
<p style="text-align: left">
	　　说大真言王能作众生利</p>
<p style="text-align: left">
	　　犹如如意宝</p>
<p style="text-align: left">
	　　尔时世尊告曼殊室利童真菩萨言。汝曼殊室利童真。利益有情被大甲胄。以善巧方便调伏有情。种种变化色身。佛菩萨缘觉声闻摄受有情而为<a>说法</a>。令其<a>觉悟</a>。时曼殊室利童真菩萨白佛言。世尊以几所名号。佛顶真言三摩地行差别。世尊于世界转。佛言所谓名俱摩罗名印捺啰帝。名铄羯啰名坏宫。名梵王名毗钮。名大自在名自在。名劫比罗名部丹多。名牟尼名底哩他。名羯啰沙名地。名部弥名持宝。名弥也弥也(二合)娑名一切去。名一切处面名湿嚩。名寂静名<a>涅槃</a>名己化名变化。名难摧名天。名阿苏罗名主。名尊名主宰。名最胜名引导。名调伏者名福。名吉祥名一切义成就。名世尊名商羯啰。名作寂名空。名胜义名不实。名感名名称。名与者名悲者。名慧名三摩地。名慈名水天。名师子名犎牛。名天名龙。名药叉名仙名大仙名作者。名流出者名世主。名毗摩质多罗名三目。名千眼名清净。名威灵名三摩地。名三摩地出生名三摩地生。名才士名啰惹。名丈夫师子名丈夫主。名胜义名胜义实。名证名证实。名<a>三界</a>主名世尊。名无主名主。名眼名实。名梦莲华名光。名火名鬼主。名离欲名寂静欲。名远离欲名远离过。名坏过名尽过。名摧过名健军主。名大王名护世。名持地名翳啰靺多。名香象名白莲华。名说空名现空。名现悲名现道。名有名不有名分别。名无分别名离分别。名坏分别名护世。名善国名共许。名夜摩名施财。名嚩噜拏名俱尾罗。名持国名善现。名苏弥卢名金刚。名如金刚名天妙。名天妙趣名勇猛。名大勇猛名能生。名大能生名常。名无常名常无常。名转轮王真言名大真言。名大药名论师。名大论师名胜名无上。名白名说白。名丈夫名说丈夫。名娑竭罗名大娑竭罗名海名大海。名乌娜地名月。名日名罗摩。名洛乞叉么拏名想庄严。名云名大云。名聚名大聚。名不相似名罗睺。名军名大军。名群名大群。名人主名大人主。名水藏名大水藏。名龙象名师子骁勇。名奇特名希熙。名大希熙。名财。名大财名具财。名大财宝名阿<a>罗汉</a>害烦恼。名幻化者名持幻化。名变化名作变化。名具义名能斗战。名非异名不异。名命名非命。名山名大山。名难坏名安乐慈住。名神通名具力。名具慧名不相似光。又曼殊师利童子。于我作如是知。名不灭不生。名真如名真性。名实际名实性。名众法名法界。名涅槃名实。名无二名有相。名纯名意成。曼殊室利童子。于此娑河世界。知我名如来名佛。名大师人天作。如是知我名离欲。童真于此世界。调伏有情行意趣中。成熟五阿僧祇百千为愚夫声闻。示现名。作如是言说。知我尔所名号。调伏成熟众生故。于诸契经中说。如是童真于洹河沙数佛世界中。以种种名号有情知我。童子随调伏成熟有情。如来说法。如来无所分别无功用。无量种真言色身事相而转。</p>
<p style="text-align: left">
	　　尔时世尊复告曼殊室利菩萨言而说伽他曰。</p>
<p style="text-align: left">
	　　白分善时日于端严宿曜</p>
<p style="text-align: left">
	　　澡洗着净衣斋戒住仪轨</p>
<p style="text-align: left">
	　　八日十三日十四十五日</p>
<p style="text-align: left">
	　　或用于五日依仪轨而作</p>
<p style="text-align: left">
	　　护摩及供养应施于八方</p>
<p style="text-align: left">
	　　于如是等日殷勤而供养</p>
<p style="text-align: left">
	　　诸佛及缘觉大威德声闻</p>
<p style="text-align: left">
	　　观自在菩萨金刚手大力</p>
<p style="text-align: left">
	　　常忆念此等修行者殷勤</p>
<p style="text-align: left">
	　　供养如是等菩萨威德者</p>
<p style="text-align: left">
	　　圣天悉欢喜明天威德者</p>
<p style="text-align: left">
	　　于此修行人悉皆而欢喜</p>
<p style="text-align: left">
	　　行者于世天供养不应礼</p>
<p style="text-align: left">
	　　一切诸真言威力不思议</p>
<p style="text-align: left">
	　　新产及死家残食及祭食</p>
<p style="text-align: left">
	　　月经女作食及以彼家食</p>
<p style="text-align: left">
	　　旃陀罗家食臭秽陈宿食</p>
<p style="text-align: left">
	　　再经于烝煮如上所说食</p>
<p style="text-align: left">
	　　行者不应食及献圣众食</p>
<p style="text-align: left">
	　　亦不应食啖如是等之家</p>
<p style="text-align: left">
	　　悉不往饮食及不往止宿</p>
<p style="text-align: left">
	　　破坏悉地故修行者当应</p>
<p style="text-align: left">
	　　三时归三宝应发菩提心</p>
<p style="text-align: left">
	　　而作三种净身净及语净</p>
<p style="text-align: left">
	　　意净第三种常观于六念</p>
<p style="text-align: left">
	　　如是常修行日日受八戒</p>
<p style="text-align: left">
	　　当住于律仪应作如是言</p>
<p style="text-align: left">
	　　阿阇梨存念称名我某甲</p>
<p style="text-align: left">
	　　始从于今日至明日出时</p>
<p style="text-align: left">
	　　而于其中间不断一切命</p>
<p style="text-align: left">
	　　不盗他财物梵行不淫欲</p>
<p style="text-align: left">
	　　不作于欺诳不歌舞作乐</p>
<p style="text-align: left">
	　　不香鬘涂彩不饮酒放逸</p>
<p style="text-align: left">
	　　不应非时食不卧高大床</p>
<p style="text-align: left">
	　　如罗汉己持我今亦如是</p>
<p style="text-align: left">
	　　尔时释迦牟尼世尊。观察金刚手菩萨。说轮王佛顶<a>世间</a>出世间上上真言明教。应三肘或两肘。随意大小应作。取细绁去毛发者。以香汤令净洗。安于东面。于吉日宿直。如先所说画像法。画人应授与八支戒。其画人诸根圆具。成就十善业道者。于彩色中不应用皮胶。画佛形像。身如金色作说法印。于白莲华上结跏趺坐。如来遍身光明炽盛。从光中出众多轮。从顶出光明。背后上应画山峰。于下右边应画持诵者。如本形持香炉瞻仰世尊势。秘密主此是轮王佛最胜画像法。一切如来之所略说。为令愍念有情故说。尔时世尊说伽他曰。</p>
<p style="text-align: left">
	　　若见此佛像一切佛所说</p>
<p style="text-align: left">
	　　略说微妙像能灭诸罪业</p>
<p style="text-align: left">
	　　一切诸功德悉皆到<a>彼岸</a></p>
<p style="text-align: left">
	　　诸天龙供养若见此胜像</p>
<p style="text-align: left">
	　　是人天供养现世得成就</p>
<p style="text-align: left">
	　　由此真言力由见此像故</p>
<p style="text-align: left">
	　　此即多佛说悉皆而称赞</p>
<p style="text-align: left">
	　　为彼成就故决定获悉地</p>
<p style="text-align: left">
	　　功德皆增长由见此像故</p>
<p style="text-align: left">
	　　诸罪悉皆灭此像为最胜</p>
<p style="text-align: left">
	　　获四如意足功德如大海</p>
<p style="text-align: left">
	　　获得胜智慧由修轮王明</p>
<p style="text-align: left">
	　　得清净无垢智慧皆殊胜</p>
<p style="text-align: left">
	　　成佛两足尊人天咸供养</p>
<p style="text-align: left">
	　　由持此真言转轮殊胜王</p>
<p style="text-align: left">
	　　是人清净者修真言行者</p>
<p style="text-align: left">
	　　此是诸佛体威德无与等</p>
<p style="text-align: left">
	　　不思议最胜天龙及药叉</p>
<p style="text-align: left">
	　　罗刹与步多必舍遮起尸</p>
<p style="text-align: left">
	　　是等威德者见修顶轮王</p>
<p style="text-align: left">
	　　成就持明者悉皆而消融</p>
<p style="text-align: left">
	　　帝释大威德若见成就者</p>
<p style="text-align: left">
	　　分座而同坐及余威德天</p>
<p style="text-align: left">
	　　三界无有比与悉地者等</p>
<p style="text-align: left">
	　　若见彼不起头破作七分</p>
<p style="text-align: left">
	　　设于俱胝劫世尊若自说</p>
<p style="text-align: left">
	　　功德无有尽顶王不思议</p>
<p style="text-align: left">
	　　若人修此者彼成就最胜</p>
<p style="text-align: left">
	　　得为忉利王彼人终不死</p>
<p style="text-align: left">
	　　无量俱胝众围绕往余刹</p>
<p style="text-align: left">
	　　变身如佛形化诸有情类</p>
<p style="text-align: left">
	　　变身金刚手利乐诸有情</p>
<p style="text-align: left">
	　　化作天帝释或现于梵王</p>
<p style="text-align: left">
	　　调伏诸有情变现为帝释</p>
<p style="text-align: left">
	　　有大威神通拔济诸恶趣</p>
<p style="text-align: left">
	　　<a>地狱</a>夜摩界饿鬼及傍生</p>
<p style="text-align: left">
	　　于城邑聚落旷野及山林</p>
<p style="text-align: left">
	　　变化诸资具饮食妙卧具</p>
<p style="text-align: left">
	　　愍念诸有情悉皆而给施</p>
<p style="text-align: left">
	　　我略说顶论修行持明者</p>
<p style="text-align: left">
	　　获得五神通则成大菩萨</p>
<p style="text-align: left">
	　　人中最胜尊</p>
<p style="text-align: left">
	　　密印品第八</p>
<p style="text-align: left">
	　　尔时释迦牟尼佛。告一切菩萨众。善男子汝等应受一切如来出生大三摩地。无比力超胜一切如来。住真言身一切如来族真实大印真言。无比威光神通。流出无边奇特。现威神力能生一切菩萨。能摧一切俱胝魔。摄伏一切菩萨。令难调之人起于慈心。善男子能成办一切事业。我今说大印。尔时金刚手白佛言。世尊世尊唯愿说从一切如来支分出生大印真言。为众生利益故。作易方便成就。佛言汝当谛听我为汝说。我今分别解说。</p>
<p style="text-align: left">
	　　二手内相叉作拳。竖二大指。此是一切如来心印。即此印屈左大指入掌。是为持莲华者印。即前印屈右大指入掌。左大指直竖。是持金刚者印真言曰。</p>
<p style="text-align: left">
	　　曩谟萨嚩没驮冒地萨怛嚩(二合)南阿(引)尾啰吽欠。</p>
<p style="text-align: left">
	　　此是一切如来心印真言。秘密主此名大勤勇心真言。一切如来真实法。能<a>解脱</a>地狱傍生夜摩恶趣。能令一切有情作如来事。摄召一切菩萨。金刚手我略说。能召梵王帝释夜摩水天俱尾罗等。住十地菩萨大自在者。尚能请召。何况余类。如前二手作拳。舒二中指竖相合。屈上第三节。屈二头指互安于二大指甲上。此名轮王根本大印。恒河沙数量如来之所说。未来佛当说此大轮王印。此印名大印。说为轮王顶。此明即是佛利益有情故。智者成就人。若结此印处。诸恶魔障等。是处不敢住。秘密主此轮王根本印。一切如来之所宣说。于百俱胝劫。不能尽说其福利。设于千恒河沙数劫。亦不能说其功能福利赞扬威德。尔时如来说伽他曰。</p>
<p style="text-align: left">
	　　智者若受持大威德菩萨</p>
<p style="text-align: left">
	　　俱胝魔罗众常不被沮坏</p>
<p style="text-align: left">
	　　乃至百劫中不堕于恶趣</p>
<p style="text-align: left">
	　　若持轮王印并诵是真言</p>
<p style="text-align: left">
	　　由受持之福如来大师说</p>
<p style="text-align: left">
	　　于百俱胝劫不能而赞叹</p>
<p style="text-align: left">
	　　若有持此明持戒精进者</p>
<p style="text-align: left">
	　　应修此真言轮王大力者</p>
<p style="text-align: left">
	　　彼人不失慧及不失<a>正念</a></p>
<p style="text-align: left">
	　　于千俱胝劫未尝有忘失</p>
<p style="text-align: left">
	　　金刚手此大印。无比量力威德。准前根本印。二中指直竖合。是则高顶王印。以此于佛顶族中。为灌顶印。</p>
<p style="text-align: left">
	　　以二手虚心合掌。屈二无名指入于掌中。以二大指面。押二无名指甲上。屈二头指相拄令圆。如伞盖形。此名白伞盖顶王印准前印舒二头指。则是光聚顶王印。准前印以二头指。各安中指第三节。是胜顶王印。是则吉祥法轮大印。名十二行相法轮印。一切佛之所说。能坏一切烦恼。若见此印。如亲见如来。即此印以二头指。[打-丁+必]二中指背。即名烦恼雹印。亦名如来结跏印。</p>
<p style="text-align: left">
	　　金刚手此等五大印。如来族中名转轮王大印。秘密主此轮王大印等。烦恼雹。法轮。光聚顶。胜顶。高顶。并白伞盖顶。如是等印。悉皆是轮王印。</p>
<p style="text-align: left">
	　　以二手虚心合掌。双屈二大指入掌中。此印名如来心印。亦名如来大勇猛印。</p>
<p style="text-align: left">
	　　以此印真言。七遍加持心。先世<a>流转</a>中所作一切罪。悉皆得除灭。即顶上解散。通一切成就。以此加持自身。即成一切如来之所加持身真言曰。</p>
<p style="text-align: left">
	　　曩谟三满多没驮南唵麌那[口*梨]尾[口*梨]娑嚩(二合引)诃。</p>
<p style="text-align: left">
	　　此大真言同五字真言。修行以此护身。常应加持于心。兼用五字获大威德力。</p>
<p style="text-align: left">
	　　以二手虚心合掌。十指互相交。令虚其掌。此名一切办事佛顶印真言曰。</p>
<p style="text-align: left">
	　　曩谟三满多没驮南唵吒噜(二合)满驮娑嚩(二合引)诃(引)</p>
<p style="text-align: left">
	　　金刚手此一切办事真言。于佛顶教中。此是一切佛顶心。于一切事业处。当用。修行者以此应护身。</p>
<p style="text-align: left">
	　　以右手握大拇指作拳。以左手执<a>袈裟</a>角。此名锡杖印真言曰。</p>
<p style="text-align: left">
	　　曩谟三满多没驮南唵度那(引)尔多啰拏吽(引)</p>
<p style="text-align: left">
	　　此是锡杖明能制难调者</p>
<p style="text-align: left">
	　　护身故应用常于成就处</p>
<p style="text-align: left">
	　　应用锡杖印印真言相应</p>
<p style="text-align: left">
	　　先以左手仰掌安于脐下。以右手覆左手上。右手小指与左手大指。互相加其掌令虚。名如来钵印。</p>
<p style="text-align: left">
	　　当于恐怖处饥渴障难时</p>
<p style="text-align: left">
	　　应诵是真言诸苦悉无有</p>
<p style="text-align: left">
	　　真言曰。</p>
<p style="text-align: left">
	　　唵卢迦播攞(引)地瑟耻(二合)多驮啰驮(引)啰也摩诃努婆(去)嚩没驮跛怛啰(二合)娑嚩(二合引)诃(引)</p>
<p style="text-align: left">
	　　钵真言大力诸佛所加持</p>
<p style="text-align: left">
	　　一切诸众生由念除饥渴</p>
<p style="text-align: left">
	　　险道旷野中修行者忆念</p>
<p style="text-align: left">
	　　当加于自身真言印相应</p>
<p style="text-align: left">
	　　以二手内相交仰掌。二头指侧相拄。二大指各捻头指下节。倒安眉间。名如来毫相印真言曰。</p>
<p style="text-align: left">
	　　曩谟萨嚩怛他(去引)檗帝瓢啰曷(二合)毗药(二合)三藐三没第毗药(二合)系系满驮满驮底瑟姹(二合)底瑟姹(二合)驮(引)啰也驮(引)啰也儞论驮儞论度(引)啰拏(二合)么尼娑嚩(二合引)诃(引)</p>
<p style="text-align: left">
	　　此是毫相印能具大人相</p>
<p style="text-align: left">
	　　能与诸悉地是印大威德</p>
<p style="text-align: left">
	　　若人持此印毫相威德者</p>
<p style="text-align: left">
	　　彼皆得成就由结诵此明</p>
<p style="text-align: left">
	　　用前印加持于颈。则成颈印。加持于鼻则成鼻印。如来鼻真言曰。</p>
<p style="text-align: left">
	　　曩谟三满多没驮南唵哩尼吽泮娑嚩(二合引)诃(引)</p>
<p style="text-align: left">
	　　行者加自鼻彼终无鼻疾</p>
<p style="text-align: left">
	　　于百俱胝劫彼终不患鼻</p>
<p style="text-align: left">
	　　二手密合掌。屈二头指。各安中指背上。大指屈入掌。名为佛眼印。</p>
<p style="text-align: left">
	　　一切佛顶中应用此大印</p>
<p style="text-align: left">
	　　最胜灭诸罪决定得成就</p>
<p style="text-align: left">
	　　修轮王佛顶若常结此印</p>
<p style="text-align: left">
	　　清净而受持不久彼成就</p>
<p style="text-align: left">
	　　一切佛顶法设积百劫福</p>
<p style="text-align: left">
	　　若得此印契诵佛眼真言</p>
<p style="text-align: left">
	　　其福与彼等此佛眼印明</p>
<p style="text-align: left">
	　　能成一切业</p>
<p style="text-align: left">
	　　即说真言曰。</p>
<p style="text-align: left">
	　　曩谟萨嚩怛他[卄/(阿-可+辛)/木]帝瓢啰曷(二合)毗药(二合)三藐三没第毗药(二合)唵(引四)噜噜塞普(二合)噜入嚩(二合)攞底瑟姹(二合)悉驮噜左儞萨嚩啰他(二合)娑但儞娑嚩(二合引)诃。</p>
<p style="text-align: left">
	　　尔时世尊告金刚手菩萨言。金刚手此佛眼大明妃。我从十俱胝如来所。授得此陀罗尼。金刚手由忆念此明。一切真言圣天。现其修行者前。于一切真言教法悉皆成就。由诵持此真言。一切金刚族悉皆成就。是故金刚手修佛顶真言者。先当诵持此明妃三遍。或七遍或二十一遍。金刚手此佛眼大明妃。我今释迦牟尼。说为利益诸有情故。金刚手此陀罗尼。暴恶嗔怒有情前应诵。皆得欢喜。难调暴恶鬼魅。降伏皆欢喜。于一切斗诤言讼斗战。皆得寂静。秘密主若修行佛顶真言者。不得成就。彼应以此大明妃真言相和诵之。决定有大应验。速疾成就。若未经一二三期限。不得和诵。乃至第四遍求悉地不得成就。然后加此大明妃真言和诵。当速疾现验得成就。初一二三四所不应加。若加之则损持明者。则用前印。以二头指各[打-丁+必]中指背。是如来眉印。一切如来说我今演说。</p>
<p style="text-align: left">
	　　设有讫哩(二合)底迦</p>
<p style="text-align: left">
	　　及嚩萨苏天秘密大威德</p>
<p style="text-align: left">
	　　及欲天子等并及持犁天</p>
<p style="text-align: left">
	　　如是诸天类若见是印契</p>
<p style="text-align: left">
	　　怖畏而驰走何况地居者</p>
<p style="text-align: left">
	　　真言曰。</p>
<p style="text-align: left">
	　　曩谟三满多没驮南唵纥哩(二合)吽。</p>
<p style="text-align: left">
	　　即以前眉印。开竖二大指如口形。相去中指两穬麦。常结此口印。置于自口上真言曰。</p>
<p style="text-align: left">
	　　曩谟三满多没驮南枳哩枳哩。</p>
<p style="text-align: left">
	　　此明大威德速疾作诸业</p>
<p style="text-align: left">
	　　若常加持口修行成就人</p>
<p style="text-align: left">
	　　彼人语无碍尽于三界中</p>
<p style="text-align: left">
	　　彼人常言音显现美妙音</p>
<p style="text-align: left">
	　　不患口疾病无量俱胝劫</p>
<p style="text-align: left">
	　　自在毗纽天不伏人教令</p>
<p style="text-align: left">
	　　当于是人所出言皆顺伏</p>
<p style="text-align: left">
	　　天龙键达王及余大威德</p>
<p style="text-align: left">
	　　悉皆得调伏何况诸凡愚</p>
<p style="text-align: left">
	　　以右膝着地。竖左膝。左手引向后。作答势。以右手当心为拳。竖头指作期克势。凌身向前。名为无能胜大印。</p>
<p style="text-align: left">
	　　能摧一切魔能除诸魔障</p>
<p style="text-align: left">
	　　大力欲自在世间魔军主</p>
<p style="text-align: left">
	　　波旬第二名亦名欲自在</p>
<p style="text-align: left">
	　　世间大威德若欲作障难</p>
<p style="text-align: left">
	　　无量俱胝魔于彼而共住</p>
<p style="text-align: left">
	　　当于尼连河无量俱胝魔</p>
<p style="text-align: left">
	　　现种种形状魔军恐怖形</p>
<p style="text-align: left">
	　　我证无上智世间中最胜</p>
<p style="text-align: left">
	　　梵魔及<a>沙门</a>世中无所得</p>
<p style="text-align: left">
	　　当于晨朝时得证无上句</p>
<p style="text-align: left">
	　　为坏彼魔故持种种形者</p>
<p style="text-align: left">
	　　当时我宣说此明大威力</p>
<p style="text-align: left">
	　　变现天女形于大师前住</p>
<p style="text-align: left">
	　　摧坏暴恶魔持无量种形</p>
<p style="text-align: left">
	　　此中说真言</p>
<p style="text-align: left">
	　　曩谟三满多没驮南唵户鲁户鲁战拏里摩镫倪(妍以反)娑嚩(二合)诃(引)</p>
<p style="text-align: left">
	　　复次秘密主无能胜大明</p>
<p style="text-align: left">
	　　等正觉佛说行者护身故</p>
<p style="text-align: left">
	　　一切时应护于大障碍处</p>
<p style="text-align: left">
	　　鬼魅恶形怖成就佛顶者</p>
<p style="text-align: left">
	　　大力能加护常加持己身</p>
<p style="text-align: left">
	　　常得大加护</p>
<p style="text-align: left">
	　　先端身结跏。作勇健坐。以左手仰掌。安脐下结跏上。舒右手竖掌向外。以大指捻无名指甲上。头指屈在中指背。令不相着。名如来铄讫底(二合)印。</p>
<p style="text-align: left">
	　　若结此印者不夺其威力</p>
<p style="text-align: left">
	　　今世及他世智者结此印</p>
<p style="text-align: left">
	　　获得如来力若诵此真言</p>
<p style="text-align: left">
	　　诸佛皆加持</p>
<p style="text-align: left">
	　　真言曰。</p>
<p style="text-align: left">
	　　曩谟三满多没驮南唵尾惹曳摩阿铄讫底(二合)讷驮哩吽泮吒尾惹以儞泮吒莽誐黎泮娑嚩(二合)诃。</p>
<p style="text-align: left">
	　　三时若忆持修持轮王顶</p>
<p style="text-align: left">
	　　速疾得悉地三界中无碍</p>
<p style="text-align: left">
	　　准如前印。右手覆在左手上。相去一穬麦间。名如来脐印。</p>
<p style="text-align: left">
	　　此诸佛大力若能常忆念</p>
<p style="text-align: left">
	　　共明而相应腹中食不消</p>
<p style="text-align: left">
	　　懒惰于<a>禅定</a>若患于寒热</p>
<p style="text-align: left">
	　　小腹及两胁头痛及诸疾</p>
<p style="text-align: left">
	　　除多种逼恼常获身无疾</p>
<p style="text-align: left">
	　　即说成就真言曰。</p>
<p style="text-align: left">
	　　曩谟三满多没驮南唵质置质置娑嚩(二合引)诃(引)</p>
<p style="text-align: left">
	　　是诸如来脐是则真言印</p>
<p style="text-align: left">
	　　令现种种色熙怡奇持事</p>
<p style="text-align: left">
	　　示现诸神通种种无有尽</p>
		

	
	

		</div></div><hr><script charset='utf-8' src='../../js/footer.js'></script></body></html>