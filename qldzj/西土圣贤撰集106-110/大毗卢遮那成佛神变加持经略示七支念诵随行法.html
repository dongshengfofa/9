<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大毗卢遮那成佛神变加持经略示七支念诵随行法' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大毗卢遮那成佛神变加持经略示七支念诵随行法</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>大毗卢遮那成佛神变加持经略示七支念诵随行法</strong></p>
<p style="text-align: left">　　稽首无碍智密教意生子</p>
<p style="text-align: left">　　依彼苏多罗摄此随行法</p>
<p style="text-align: left">　　<a>真言</a>行<a>菩萨</a>无住无等誓</p>
<p style="text-align: left">　　语密身俱蜜后作相应行</p>
<p style="text-align: left">　　三昧耶真言曰。</p>
<p style="text-align: left">　　娜莫三满多母驮(引)南(引)(一)唵(引)阿(上声)三(去声)铭(二)底哩(二合)三(去声)铭(三)三(去声)么(鼻音)曳(引四)娑嚩(二合引)贺(引)</p>
<p style="text-align: left">　　契谓齐诸轮密合建二空</p>
<p style="text-align: left">　　五处顶肩心最后加咽位</p>
<p style="text-align: left">　　次结法界生密慧之幖帜</p>
<p style="text-align: left">　　净身口意业遍转于其身</p>
<p style="text-align: left">　　法界生真言曰。</p>
<p style="text-align: left">　　娜莫三(去声)满多母驮(引)南(引)(一)达磨(上声)驮(引)暏娑嚩(二合引)婆(去声引)嚩句(引)憾(二)</p>
<p style="text-align: left">　　般若三昧手俱作金刚拳</p>
<p style="text-align: left">　　相逼建风幢端直令相合</p>
<p style="text-align: left">　　是名为法界清净之密印</p>
<p style="text-align: left">　　<a>如法</a>界自性而观于己身</p>
<p style="text-align: left">　　无垢同<a>虚空</a>真言印威力</p>
<p style="text-align: left">　　次结转法轮金刚萨埵印</p>
<p style="text-align: left">　　此<a>殊胜</a>加持令彼获坚固</p>
<p style="text-align: left">　　止观手相背地水火风轮</p>
<p style="text-align: left">　　左右互相持二空各旋转</p>
<p style="text-align: left">　　合于慧掌内名最胜法轮</p>
<p style="text-align: left">　　金刚萨埵真言曰。</p>
<p style="text-align: left">　　娜莫三(去声)满多嚩日啰(二合引)喃(引)(一)嚩日啰(二合引)怛么(二合)句(引)憾。</p>
<p style="text-align: left">　　正诵此密言当住于等引</p>
<p style="text-align: left">　　谛观自身像即是执金刚</p>
<p style="text-align: left">　　无量众大魔诸有亲见者</p>
<p style="text-align: left">　　如金刚萨埵勿生疑惑心</p>
<p style="text-align: left">　　次以无动圣辟障及除垢</p>
<p style="text-align: left">　　而能净众事结护随相应</p>
<p style="text-align: left">　　不动尊真言曰。</p>
<p style="text-align: left">　　娜莫三(去声)满多嚩日啰(二合引)喃(一)战拏摩贺(引)嚧(引)洒拏(鼻音)飒颇(二合引)吒耶吽(引)怛啰(二合)吒(半音呼)憾(引)[牟*含](引)</p>
<p style="text-align: left">　　定空加地水风火竖于心</p>
<p style="text-align: left">　　慧剑亦如是出鞘能成办</p>
<p style="text-align: left">　　次以如来钩请尊及圣众</p>
<p style="text-align: left">　　密方便相应依本誓而降</p>
<p style="text-align: left">　　如来钩真言曰。</p>
<p style="text-align: left">　　娜莫三(去声)满多母驮(引)喃(引)恶(引)萨嚩怛啰(二合引)钵啰(二合)底(丁以反)贺帝怛他(去声引)蘖党(引)矩舍冒(引)地拶哩耶(二合)跛哩布(引)啰迦娑嚩(二合引)贺(引)</p>
<p style="text-align: left">　　止观内相叉竖合智风竖</p>
<p style="text-align: left">　　才屈于初分余轮状若环</p>
<p style="text-align: left">　　圣者悲愿力随请咸来降</p>
<p style="text-align: left">　　奉现三昧耶明契如前说</p>
<p style="text-align: left">　　既呈本誓日决定相应故</p>
<p style="text-align: left">　　次当随力分供养表诚心</p>
<p style="text-align: left">　　阏伽香食灯下至一花水</p>
<p style="text-align: left">　　或但运心想殊胜最难量</p>
<p style="text-align: left">　　当以普通印观行及真言</p>
<p style="text-align: left">　　有表无表俱一切皆成就</p>
<p style="text-align: left">　　普通真言曰。</p>
<p style="text-align: left">　　娜莫三(去)满多母驮(引)喃(引)萨嚩他(去声引)欠(平声二)嗢娜蘖帝(二合)飒颇(二合)啰呬(声异切)[牟*含](引)誐誐曩剑(平声)娑嚩(二合引)贺。</p>
<p style="text-align: left">　　定慧手齐合右交于上节</p>
<p style="text-align: left">　　运心普周遍所念皆现前</p>
<p style="text-align: left">　　即施供养已修常作持诵</p>
<p style="text-align: left">　　先擐金刚铠结护事相应</p>
<p style="text-align: left">　　金刚甲胄真言曰。</p>
<p style="text-align: left">　　娜莫三(去声)满多嚩日啰(二合引)喃(引)嚩日啰(二合)迦嚩左吽(引)</p>
<p style="text-align: left">　　先也虚心合风轮纠持火</p>
<p style="text-align: left">　　大空依火本遍触后居心</p>
<p style="text-align: left">　　次结方隅界用前不动尊</p>
<p style="text-align: left">　　左转成辟除右旋及上下</p>
<p style="text-align: left">　　备触身支分结护悉坚牢</p>
<p style="text-align: left">　　真语母陀罗如前已分别</p>
<p style="text-align: left">　　既为严备讫当示根本契</p>
<p style="text-align: left">　　还加于五处七转或再三</p>
<p style="text-align: left">　　散印顶上开半跏正身意</p>
<p style="text-align: left">　　或作相应坐随方如教说</p>
<p style="text-align: left">　　正面住身前睹一圆明像</p>
<p style="text-align: left">　　清净无瑕玷犹如满月轮</p>
<p style="text-align: left">　　中有本尊形妙色超<a>三界</a></p>
<p style="text-align: left">　　纱縠严身服宝冠绀发垂</p>
<p style="text-align: left">　　寂然三摩地辉焰过众电</p>
<p style="text-align: left">　　犹如净镜内幽邃现真容</p>
<p style="text-align: left">　　喜怒显形色操持与愿等</p>
<p style="text-align: left">　　正受相应身明了心无乱</p>
<p style="text-align: left">　　无相净法体应愿济群生</p>
<p style="text-align: left">　　专注而念持限数既终毕</p>
<p style="text-align: left">　　懈极后方息复结普通印</p>
<p style="text-align: left">　　虔诚启愿等殷重礼圣尊</p>
<p style="text-align: left">　　左转无动力解前所结护</p>
<p style="text-align: left">　　还呈本尊契顶上散开之</p>
<p style="text-align: left">　　心送于圣天五轮投地礼</p>
<p style="text-align: left">　　然起随众善后会复如初</p>
<p style="text-align: left">　　一时与二三或四皆如此</p>
<p style="text-align: left">　　余分旋绕塔浴像转大乘</p>
<p style="text-align: left">　　涂饰<a>曼荼罗</a>布花赞佛德</p>
<p style="text-align: left">　　或复无杂念专注于等引</p>
<p style="text-align: left">　　以此净三业悉地速现前</p>
<p style="text-align: left">　　圣力所加持行愿相应故</p>
<p style="text-align: left">　　诸有乐修习随师而受学</p>
<p style="text-align: left">　　持明传本教无越三昧耶</p>
<p style="text-align: left">　　勤策无间修离盖及熏醉</p>
<p style="text-align: left">　　顺行诸学处悉地随力成</p>
<p style="text-align: left">　　我依大日经略示瑜伽行</p>
<p style="text-align: left">　　修证殊胜福普润诸有情</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>