<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚顶胜初瑜伽普贤菩萨念诵法经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚顶胜初瑜伽普贤菩萨念诵法经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>金刚顶胜初瑜伽<a>普贤菩萨</a>念诵法经</strong></p>
<p style="text-align: left">　　归命礼普贤法界真如体</p>
<p style="text-align: left">　　我今依大教金刚顶胜初</p>
<p style="text-align: left">　　略述<a>修行</a>仪胜初金刚界</p>
<p style="text-align: left">　　海会诸圣众垂慈见加护</p>
<p style="text-align: left">　　利益修<a>行者</a>是故结集之</p>
<p style="text-align: left">　　若欲求<a>解脱</a>彼于阿阇梨</p>
<p style="text-align: left">　　求受于灌顶若得许可已</p>
<p style="text-align: left">　　方依本教修拣择得胜处</p>
<p style="text-align: left">　　建立于轮坛即当想自身</p>
<p style="text-align: left">　　同彼普贤体色白如珂雪</p>
<p style="text-align: left">　　端坐入三昧舌上想五股</p>
<p style="text-align: left">　　净妙金刚杵密诵此<a>真言</a></p>
<p style="text-align: left">　　同一法界净即诵真言曰</p>
<p style="text-align: left">　　唵娑缚(二合)婆嚩戍度含。</p>
<p style="text-align: left">　　由诵此真言身器皆清净</p>
<p style="text-align: left">　　即观<a>虚空</a>佛遍满如胡麻</p>
<p style="text-align: left">　　则诵遍照明历然见诸佛</p>
<p style="text-align: left">　　观佛真言曰</p>
<p style="text-align: left">　　欠(平)嚩日啰(二合)驮都。</p>
<p style="text-align: left">　　应满普贤行求成最正觉</p>
<p style="text-align: left">　　身心不动摇定中礼诸佛</p>
<p style="text-align: left">　　即诵真言曰</p>
<p style="text-align: left">　　唵萨嚩怛他誐多波(引)娜满娜南迦噜弭。</p>
<p style="text-align: left">　　本尊大印成次结金刚掌</p>
<p style="text-align: left">　　竖合交初分密言如是称</p>
<p style="text-align: left">　　嚩日囒(二合引)惹(引)里。</p>
<p style="text-align: left">　　便为金刚缚其明如后陈</p>
<p style="text-align: left">　　嚩日啰(二合)满驮。</p>
<p style="text-align: left">　　开缚摧拍心应诵密言曰</p>
<p style="text-align: left">　　嚩日啰(二合)满驮怛啰(二合)吒(半音)</p>
<p style="text-align: left">　　次前金刚缚禅智檀慧开</p>
<p style="text-align: left">　　称遍入真言降临每加护</p>
<p style="text-align: left">　　嚩日啰(二合引)吠舍恶。</p>
<p style="text-align: left">　　不改次前契禅智进力加</p>
<p style="text-align: left">　　是名三昧拳真言如是诵</p>
<p style="text-align: left">　　嚩日啰(二合引)母瑟知(二合)[牟*含]。</p>
<p style="text-align: left">　　分彼拳作二左慢右安心</p>
<p style="text-align: left">　　身语意金刚形体依初观</p>
<p style="text-align: left">　　同前缚为准智与进力门</p>
<p style="text-align: left">　　禅逼于其中秘密三昧契</p>
<p style="text-align: left">　　印心额喉顶皆诵此真言</p>
<p style="text-align: left">　　素啰多萨怛鑁(三合)</p>
<p style="text-align: left">　　金刚缚又陈忍愿成刀状</p>
<p style="text-align: left">　　进力捻刀侧依初第一文</p>
<p style="text-align: left">　　禅押于智端如结加趺势</p>
<p style="text-align: left">　　印顶心当想毗卢遮那佛</p>
<p style="text-align: left">　　俨然鲜白耀诵此真言曰</p>
<p style="text-align: left">　　唵部(入)欠(平)</p>
<p style="text-align: left">　　次当印其额应想阿閦鼙</p>
<p style="text-align: left">　　色青处于前诵此密明句</p>
<p style="text-align: left">　　嚩日啰(二合)萨怛嚩(二合)</p>
<p style="text-align: left">　　次按于顶右其名宝生尊</p>
<p style="text-align: left">　　黄色相端严真言如是诵</p>
<p style="text-align: left">　　嚩日啰(二合)啰怛那(二合)</p>
<p style="text-align: left">　　举置于顶后无量寿如来</p>
<p style="text-align: left">　　色赤殊特仪称此真言曰</p>
<p style="text-align: left">　　嚩日啰(二合)达磨。</p>
<p style="text-align: left">　　复至于顶左不空成就尊</p>
<p style="text-align: left">　　绿色五佛周称此秘明句</p>
<p style="text-align: left">　　嚩日啰(二合)羯磨。</p>
<p style="text-align: left">　　次作宝鬘印灌顶以严身</p>
<p style="text-align: left">　　用二金刚拳额前遂萦绕</p>
<p style="text-align: left">　　复分拳脑后如前又系鬘</p>
<p style="text-align: left">　　自檀慧徐开以羽两傍下</p>
<p style="text-align: left">　　若垂缯带想诵次后真言</p>
<p style="text-align: left">　　唵(一)嚩日啰(二合)么攞避诜左(二)满(三)[牟*含](四)</p>
<p style="text-align: left">　　定慧羽皆舒俱拍契成就</p>
<p style="text-align: left">　　能悦一切圣真言如是称</p>
<p style="text-align: left">　　嚩日啰(二合)睹使也(二合)斛(引)</p>
<p style="text-align: left">　　金刚慢印明默心诵一遍</p>
<p style="text-align: left">　　萨鑁矩噜野他(引)素(上)欠(平)</p>
<p style="text-align: left">　　复具明如上金刚萨埵冠</p>
<p style="text-align: left">　　以五佛色身安住相应印</p>
<p style="text-align: left">　　遍照薄伽梵契住如来拳</p>
<p style="text-align: left">　　次陈阿閦鼙定羽持衣角</p>
<p style="text-align: left">　　成拳按心上慧触地如仪</p>
<p style="text-align: left">　　施愿宝生尊智掌仰当乳</p>
<p style="text-align: left">　　无量光胜印定拳慢执莲</p>
<p style="text-align: left">　　慧拳似敷华又如无动佛</p>
<p style="text-align: left">　　智羽三幡相如拔济有情</p>
<p style="text-align: left">　　扬掌于乳傍不空成就印</p>
<p style="text-align: left">　　又作金刚缚开掌禅智合</p>
<p style="text-align: left">　　檀慧直如峰忍愿入于掌</p>
<p style="text-align: left">　　相合如箭状印心额及喉</p>
<p style="text-align: left">　　于顶亦如之皆用心密语</p>
<p style="text-align: left">　　吽。</p>
<p style="text-align: left">　　便捧其香水称后阏伽明</p>
<p style="text-align: left">　　跛啰摩素(上)佉(引)舍野(一)娑攞里多(二)尾逻(引)娑曩弭带啰曩(二合)么(引)弭婆誐鑁担(三)弱吽[牟*含]斛(四)呬呬呬呬(五)钵啰(二合)底(引)车(上六)矩素(上)满(引)惹里哩曩(二合引)他(七)</p>
<p style="text-align: left">　　近额奉献之如仪浴众圣</p>
<p style="text-align: left">　　依前观满月皓白现坛中</p>
<p style="text-align: left">　　大圣处于间契住金刚慢</p>
<p style="text-align: left">　　复陈四尊位眼箭在其前</p>
<p style="text-align: left">　　色赤衣服然冠鬘以严饰</p>
<p style="text-align: left">　　二羽弯弓矢瞻瞩萨埵仪</p>
<p style="text-align: left">　　计里计罗尊色白居其右</p>
<p style="text-align: left">　　金刚拳二羽交抱三昧耶</p>
<p style="text-align: left">　　于后爱为名形服皆青色</p>
<p style="text-align: left">　　二拳竖慧臂肘以定羽承</p>
<p style="text-align: left">　　共执摩竭幢于左名为慢</p>
<p style="text-align: left">　　色黄拳在胯向左小低头</p>
<p style="text-align: left">　　羯摩印真言加持谛安立</p>
<p style="text-align: left">　　大圣金刚慢应诵心密言</p>
<p style="text-align: left">　　吽。</p>
<p style="text-align: left">　　诸尊次复陈自眼箭为始</p>
<p style="text-align: left">　　二拳各坚固弯弓放箭仪</p>
<p style="text-align: left">　　密契相已成秘明如后诵</p>
<p style="text-align: left">　　弱(一)嚩日啰(二合)地哩(二合)瑟知(二合二)娑(去引)野计(三)么吒(半音四)</p>
<p style="text-align: left">　　准前拳二羽交臂抱于胸</p>
<p style="text-align: left">　　计里计罗尊当诵此后句</p>
<p style="text-align: left">　　吽(一)嚩日啰(二合)计利吉丽(二)[合*牛](三)</p>
<p style="text-align: left">　　又改次前印慧臂直如幢</p>
<p style="text-align: left">　　定拳承肘间诵明名爱契</p>
<p style="text-align: left">　　[牟*含](一)嚩日哩(二合)儞(二)娑么(二合)啰(三)啰吒(半音四)</p>
<p style="text-align: left">　　二拳各居[膫-(日/小)+(夸-大)]以头向左倾</p>
<p style="text-align: left">　　慢契相遂成真言如后诵</p>
<p style="text-align: left">　　斛(一)嚩日啰(二合)迦(引)冥湿嚩(二合)哩(二)怛嚂(二合引三)</p>
<p style="text-align: left">　　次陈内供养初起东南隅</p>
<p style="text-align: left">　　捧华形服白金刚妙适悦</p>
<p style="text-align: left">　　金刚适悦性色黑执香炉</p>
<p style="text-align: left">　　金刚眼献灯色赤严饰尔</p>
<p style="text-align: left">　　末为涂香位金刚大吉祥</p>
<p style="text-align: left">　　形质皆以黄次陈其契相</p>
<p style="text-align: left">　　俱先二拳舞如仪遂结成</p>
<p style="text-align: left">　　以二金刚拳相并上掷散</p>
<p style="text-align: left">　　想妙华供养真言如后称</p>
<p style="text-align: left">　　系(一)嚩日啰(二合引二)啰底(三)</p>
<p style="text-align: left">　　并拳乃下掷念焚香云海</p>
<p style="text-align: left">　　普遍于一切诵如后真言</p>
<p style="text-align: left">　　摩诃(引)啰多嚩日啰(二合一)斛(二)</p>
<p style="text-align: left">　　二拳禅智合如灯应运想</p>
<p style="text-align: left">　　广施为佛事密言如是称</p>
<p style="text-align: left">　　唵(一)嚩日啰(二合二)路(引)者宁(三)</p>
<p style="text-align: left">　　并覆其二拳依胸两向散</p>
<p style="text-align: left">　　若妙涂香势当诵此真言</p>
<p style="text-align: left">　　摩诃(引)室唎(二合一)嚩日哩(二合二)呬(三)</p>
<p style="text-align: left">　　外供养诸尊四隅又存想</p>
<p style="text-align: left">　　东南名嬉戏二拳以当心</p>
<p style="text-align: left">　　笑处于西南二羽口傍散</p>
<p style="text-align: left">　　歌居于西北弹执其箜篌</p>
<p style="text-align: left">　　东北舞为名如仪旋转势</p>
<p style="text-align: left">　　形服皆金色真言契又陈</p>
<p style="text-align: left">　　覆并于二拳绕心应右转</p>
<p style="text-align: left">　　是名嬉戏印其名如后称</p>
<p style="text-align: left">　　系啰底嚩日啰(二合一)尾逻(引)赐儞(二)怛啰(二合)吒(半音)</p>
<p style="text-align: left">　　如前印口傍自檀慧徐散</p>
<p style="text-align: left">　　扬掌极舒臂含笑诵真言</p>
<p style="text-align: left">　　系啰底嚩日啰(二合一)贺(引)细(三)娑诃(三)</p>
<p style="text-align: left">　　定臂如箜篌改进力微屈</p>
<p style="text-align: left">　　慧羽弹弦势为歌诵其明</p>
<p style="text-align: left">　　系啰底嚩日啰(二合一)拟(引)谛(二)谛谛(三)</p>
<p style="text-align: left">　　二拳舞于心顶上合便散</p>
<p style="text-align: left">　　其名舞契相真言句遂陈</p>
<p style="text-align: left">　　系啰底嚩日啰(二合一)儞哩(二合)谛(二)吠波吠波(三)</p>
<p style="text-align: left">　　四承旨居门形仪复当演</p>
<p style="text-align: left">　　初持钩青色严丽处于间</p>
<p style="text-align: left">　　南携索皆黄西执锁尚赤</p>
<p style="text-align: left">　　其北名为磬具绿色冠鬘</p>
<p style="text-align: left">　　秘契及真言复次今当设</p>
<p style="text-align: left">　　二拳背应逼檀慧反相钩</p>
<p style="text-align: left">　　进力皆极舒又稍屈进度</p>
<p style="text-align: left">　　微招是钩契其明如后称</p>
<p style="text-align: left">　　嚩日[口*朗](二合引)矩势(一)弱(二)</p>
<p style="text-align: left">　　前印进力交反以头相挂</p>
<p style="text-align: left">　　其中如环索称诵后真言</p>
<p style="text-align: left">　　嚩日啰(二合)播(引)势(一)吽(二)</p>
<p style="text-align: left">　　改进力相钩开拳背交臂</p>
<p style="text-align: left">　　遂名锁契成密言如是称</p>
<p style="text-align: left">　　嚩日啰(二合)饷迦丽(一)[牟*含]。</p>
<p style="text-align: left">　　如锁背相着动摇磬明曰</p>
<p style="text-align: left">　　嚩日啰(二合)健[齒*來](一)斛(二)</p>
<p style="text-align: left">　　大圣所严饰华座及衣服</p>
<p style="text-align: left">　　并余见前尊其色随身相</p>
<p style="text-align: left">　　殊形具众德首戴五佛冠</p>
<p style="text-align: left">　　将建<a>曼荼罗</a>诸位先存想</p>
<p style="text-align: left">　　月轮圆明现其中观念之</p>
<p style="text-align: left">　　半跏面本尊适悦目瞻仰</p>
<p style="text-align: left">　　又宣三昧印本尊前所陈</p>
<p style="text-align: left">　　彼契及真言如仪勿差谬</p>
<p style="text-align: left">　　余尊次当设亦眼箭为初</p>
<p style="text-align: left">　　准彼所护身大乐随心印</p>
<p style="text-align: left">　　极屈其进力初分背相着</p>
<p style="text-align: left">　　禅智并押之契相当成就</p>
<p style="text-align: left">　　以禅押于智深交印乃成</p>
<p style="text-align: left">　　名计里计罗次陈摩竭相</p>
<p style="text-align: left">　　进钩于愿度力握其忍端</p>
<p style="text-align: left">　　戒方舒成针檀慧合而直</p>
<p style="text-align: left">　　禅智自相并各押进力傍</p>
<p style="text-align: left">　　爱契相已成不改次前印</p>
<p style="text-align: left">　　从外触其股先右左亦然</p>
<p style="text-align: left">　　内供养又明侧捩金刚掌</p>
<p style="text-align: left">　　上掷为华印下散成<a>烧香</a></p>
<p style="text-align: left">　　禅智逼为灯涂香依胸启</p>
<p style="text-align: left">　　嬉戏旋转礼笑契近口傍</p>
<p style="text-align: left">　　自檀慧徐开又结其歌印</p>
<p style="text-align: left">　　改力度微屈进虚拨于间</p>
<p style="text-align: left">　　定羽佉吒迦慧作三幡相</p>
<p style="text-align: left">　　当心乃旋舞八供养已周</p>
<p style="text-align: left">　　次结金刚缚改进力微屈</p>
<p style="text-align: left">　　徐招是钩契从缚索当生</p>
<p style="text-align: left">　　禅度智力间印成又为锁</p>
<p style="text-align: left">　　环进禅智力捻已便相钩</p>
<p style="text-align: left">　　又作坚固缚禅智戒方下</p>
<p style="text-align: left">　　当胸遂摇动为磬四摄成</p>
<p style="text-align: left">　　三昧耶真言同前羯磨句</p>
<p style="text-align: left">　　金刚萨埵位及行者所居</p>
<p style="text-align: left">　　皆有十六尊围绕端严住</p>
<p style="text-align: left">　　又诵次所陈最胜真实赞</p>
<p style="text-align: left">　　能才称念故速令悉地圆</p>
<p style="text-align: left">　　摩诃(引)素(上)佉(一)摩诃(引)啰(引)誐(二)摩诃(引)嚩日啰(二合三)摩诃(引)驮那(四)摩诃(引)枳娘(二合)那(五)摩诃(引)羯摩(六)嚩日嚩(二合)萨怛嚩(二合引)儞也(二合)悉地野(二合)冥(七)</p>
<p style="text-align: left">　　诵赞声毕已观念本所尊</p>
<p style="text-align: left">　　身心不散乱捧戴于珠鬘</p>
<p style="text-align: left">　　当心以加持而诵真言曰</p>
<p style="text-align: left">　　唵嚩日啰(二合)虞呬也(二合)惹波三摩曳吽。</p>
<p style="text-align: left">　　次诵本所尊持珠住等引</p>
<p style="text-align: left">　　不极动舌端唇齿二俱合</p>
<p style="text-align: left">　　金刚语离声分明观相好</p>
<p style="text-align: left">　　四时不令间百千已为限</p>
<p style="text-align: left">　　或复过于是真言如是称</p>
<p style="text-align: left">　　唵嚩日啰(二合)萨怛嚩(二合)恶。</p>
<p style="text-align: left">　　念诵分限毕捧珠发大愿</p>
<p style="text-align: left">　　即结根本印诵本明七遍</p>
<p style="text-align: left">　　复修八供养以妙声诵赞</p>
<p style="text-align: left">　　捧献阏伽水解界及诸印</p>
<p style="text-align: left">　　即结三昧拳一诵而掣开</p>
<p style="text-align: left">　　次结羯摩拏三诵三开手</p>
<p style="text-align: left">　　彼彼所生印一一自当解</p>
<p style="text-align: left">　　即诵真言曰</p>
<p style="text-align: left">　　唵嚩日啰(二合)穆。</p>
<p style="text-align: left">　　次结奉送印二羽金刚缚</p>
<p style="text-align: left">　　忍愿竖如针诵已而上掷</p>
<p style="text-align: left">　　而诵真言曰</p>
<p style="text-align: left">　　唵讫哩(二合)睹嚩萨嚩萨怛嚩(二合)啰他(二合)悉地娜多野他努誐[卄/(阿-可+辛)/木]车特梵(二合)勃驮尾洒盐布那啰誐摩那野睹唵嚩日啰(二合)萨怛嚩(二合)穆。</p>
<p style="text-align: left">　　次当结宝印二羽金刚缚</p>
<p style="text-align: left">　　进力如宝形禅智亦复尔</p>
<p style="text-align: left">　　印相从心起置于灌顶处</p>
<p style="text-align: left">　　分手如系鬘亦成甲胄印</p>
<p style="text-align: left">　　真言如是称</p>
<p style="text-align: left">　　唵嚩日啰(二合)啰怛那(二合)毗诜者[牟*含]萨嚩母捺啰(二合)咩捺哩(二合)稚矩噜嚩啰迦嚩制那。</p>
<p style="text-align: left">　　[口*梵]。</p>
<p style="text-align: left">　　加持被甲已齐掌而三拍</p>
<p style="text-align: left">　　令圣众<a>欢喜</a>以此真言印</p>
<p style="text-align: left">　　解缚得欢喜而诵真言曰</p>
<p style="text-align: left">　　唵嚩日啰(二合)睹瑟也(二合)斛(引)</p>
<p style="text-align: left">　　奉送圣众已自作加持竟</p>
<p style="text-align: left">　　便出于道场任意自经行</p>
<p style="text-align: left">　　转读大乘典调息自身心</p>
<p style="text-align: left">　　心常想本尊仁者应遵奉</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>