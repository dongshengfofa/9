<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚顶经瑜伽修习毗卢遮那三摩地法' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚顶经瑜伽修习毗卢遮那三摩地法</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>金刚顶经瑜伽修习毗卢遮那三摩地法</strong></p>
<p style="text-align: left">　　归命毗卢遮那佛身口意业遍<a>虚空</a></p>
<p style="text-align: left">　　演说如来三密门金刚一乘甚深教</p>
<p style="text-align: left">　　我依瑜伽最胜法开示如实<a>修行</a>处</p>
<p style="text-align: left">　　为令众生显真实顿证无上正等觉</p>
<p style="text-align: left">　　<a>弟子</a>坚固菩提心从师已受灌顶位</p>
<p style="text-align: left">　　妙修定慧恒观察深入业用善巧门</p>
<p style="text-align: left">　　导诸有情胜菩提以四摄法而摄取</p>
<p style="text-align: left">　　无厌大悲未尝舍见行小善便称美</p>
<p style="text-align: left">　　无住檀施等虚空能以慧光破愚瞑</p>
<p style="text-align: left">　　有所乐求恒不逆发言先笑令心喜</p>
<p style="text-align: left">　　能于妙法无染中善用般若断诸使</p>
<p style="text-align: left">　　无上法轮恒不退四辩演说无所畏</p>
<p style="text-align: left">　　诸佛众生事业中恒被大誓慈甲胄</p>
<p style="text-align: left">　　摧败魔罗胜军众坚持诸佛所秘门</p>
<p style="text-align: left">　　有具如斯众德者方堪印可为传授</p>
<p style="text-align: left">　　先佛圣仙所游处种种胜地或山间</p>
<p style="text-align: left">　　建立精室布轮坛香泥涂拭为尊位</p>
<p style="text-align: left">　　灯明阏伽皆布列妙花散地以庄严</p>
<p style="text-align: left">　　为令众生器<a>世间</a>纯一净妙为佛土</p>
<p style="text-align: left">　　以此自他清净句应理思惟密称诵</p>
<p style="text-align: left">　　<a>真言</a>曰。</p>
<p style="text-align: left">　　唵(一)萨嚩(二合下同)婆嚩(二合下同)戍陀(二)萨婆达摩(三)萨嚩(二合)婆嚩戍度[牟*含](四)</p>
<p style="text-align: left">　　次应运心遍法界尘刹佛海满虚空</p>
<p style="text-align: left">　　吽字种子加三业结金刚起遍警觉</p>
<p style="text-align: left">　　檀慧钩结金刚拳进力二度合三举</p>
<p style="text-align: left">　　真言曰。</p>
<p style="text-align: left">　　唵(一)么折[口*路](二合下同)底瑟姹(二合)</p>
<p style="text-align: left">　　由此真言印加持诸佛不贪寂静乐</p>
<p style="text-align: left">　　悉从定起赴集会观察行人同摄受</p>
<p style="text-align: left">　　次结金刚持大印一一想礼如来足</p>
<p style="text-align: left">　　禅慧檀智反相叉右膝着地置顶上</p>
<p style="text-align: left">　　真言曰。</p>
<p style="text-align: left">　　唵(一)么折啰(二合下同)勿(微一切)</p>
<p style="text-align: left">　　才结金刚持印已一切正觉皆随顺</p>
<p style="text-align: left">　　即于十方诸佛前礼事供养皆<a>圆满</a></p>
<p style="text-align: left">　　为欲承事诸如来舍身奉献阿閦佛</p>
<p style="text-align: left">　　全身委地以心礼金刚合掌舒顶上</p>
<p style="text-align: left">　　真言曰。</p>
<p style="text-align: left">　　唵(一)萨婆怛他(引下同)蘖多(引下同二)布儒波萨他(二合)娜野(引)阿怛么(二合下同)南(三)涅哩(二合)夜多夜弭(四)萨婆怛他蘖多么折啰萨怛嚩(二合下同五)阿地瑟姹(二合下同)萨嚩(二合下同)[牟*含]。</p>
<p style="text-align: left">　　由此真言身印故即得圆满菩提心</p>
<p style="text-align: left">　　次应敬礼宝生尊为奉灌顶供养故</p>
<p style="text-align: left">　　金刚合掌下当心以额着地为奉献</p>
<p style="text-align: left">　　真言曰。</p>
<p style="text-align: left">　　唵(一)萨婆怛他蘖多(二)布惹(引)毗晒迦耶(引三)怛么南(二合)涅哩夜多夜弭(四)萨婆怛他蘖多(五)么折啰啰怛那(二合引)毗诜遮萨缚(二合)[牟*含]。</p>
<p style="text-align: left">　　由献此身妙请故不久当为<a>三界</a>主</p>
<p style="text-align: left">　　为求供养转法轮次应敬礼无量寿</p>
<p style="text-align: left">　　金刚合掌置顶上以口着地奉其身</p>
<p style="text-align: left">　　真言曰。</p>
<p style="text-align: left">　　唵(一)萨婆怛他蘖多(二)布惹钵啰(二合下同)靺[口*栗]多那夜(引)怛么南(三)涅哩夜多夜弭(四)萨婆怛他蘖多(五)么折啰达摩(六)钵啰靺[口*栗]多(二合)夜[牟*含]。</p>
<p style="text-align: left">　　由献此身诚请故当同救世转法轮</p>
<p style="text-align: left">　　复当敬礼不空尊为求供养羯磨故</p>
<p style="text-align: left">　　金刚合掌当心上用顶着地而奉献</p>
<p style="text-align: left">　　真言曰。</p>
<p style="text-align: left">　　唵(一)萨婆怛他蘖多(二)布惹羯么抳阿怛么(二合)南(三)涅哩夜多夜弭(四)萨婆怛他蘖多(五)么折啰羯么抳句[口*路](二合)[牟*含]。</p>
<p style="text-align: left">　　由是献身方便故便能示现种种身</p>
<p style="text-align: left">　　次以己身佛海前合掌胡跪忏诸咎</p>
<p style="text-align: left">　　无始轮回诸有中身口意业所生罪</p>
<p style="text-align: left">　　如佛<a>菩萨</a>所忏悔我今陈忏亦如是</p>
<p style="text-align: left">　　又应深发<a>欢喜</a>心<a>随喜</a>一切福智聚</p>
<p style="text-align: left">　　诸佛菩萨行愿中金刚三业所生福</p>
<p style="text-align: left">　　缘觉声闻及有情所集善根尽随喜</p>
<p style="text-align: left">　　复观诸佛坐道树己身各请转法轮</p>
<p style="text-align: left">　　一切世灯坐道场觉眼开敷照三有</p>
<p style="text-align: left">　　我皆胡跪先劝请转于无上妙法轮</p>
<p style="text-align: left">　　又皆劝请诸<a>世尊</a>不般<a>涅槃</a>恒住世</p>
<p style="text-align: left">　　所有如来三界主临般无余涅槃者</p>
<p style="text-align: left">　　我皆劝请恒久住不舍悲愿救世间</p>
<p style="text-align: left">　　忏悔随喜劝请福愿我不失菩提心</p>
<p style="text-align: left">　　诸佛菩萨妙众中常为善支不厌舍</p>
<p style="text-align: left">　　离于八难生无难<a>宿命</a>住智相严身</p>
<p style="text-align: left">　　远离愚迷具悲智悉能满足波罗蜜</p>
<p style="text-align: left">　　富乐丰饶生胜族眷属广多恒炽盛</p>
<p style="text-align: left">　　四无碍辩十<a>自在</a>六通诸禅悉圆满</p>
<p style="text-align: left">　　如金刚幢及普贤愿赞回向亦如是</p>
<p style="text-align: left">　　<a>行者</a>次修三摩地跏趺端身入正受</p>
<p style="text-align: left">　　四无量心尽法界修习运用<a>如法</a>教</p>
<p style="text-align: left">　　即入普贤三昧耶体同萨埵金刚故</p>
<p style="text-align: left">　　定慧和合金刚缚忍愿二度建如幢</p>
<p style="text-align: left">　　才诵本誓印真言身处月轮同萨埵</p>
<p style="text-align: left">　　真言曰。</p>
<p style="text-align: left">　　唵(一)三磨耶(二)萨怛梵(三合下同)</p>
<p style="text-align: left">　　次结极喜三昧印以此悦乐契诸圣</p>
<p style="text-align: left">　　忍愿入于满月掌禅智檀慧俱申并</p>
<p style="text-align: left">　　真言曰。</p>
<p style="text-align: left">　　唵(一)三磨耶斛(引二)苏啰多萨怛梵(三合)</p>
<p style="text-align: left">　　由此妙印及真言一切圣众皆欢喜</p>
<p style="text-align: left">　　次当开心入佛智怛啰吒字想乳上</p>
<p style="text-align: left">　　掣金刚缚当心前二字转枢如启扇</p>
<p style="text-align: left">　　真言曰。</p>
<p style="text-align: left">　　唵(一)么折啰满驮(二)怛啰(二合)吒。</p>
<p style="text-align: left">　　八叶白莲一肘开炳现阿字素光色</p>
<p style="text-align: left">　　禅智俱入金刚缚召入如来寂静智</p>
<p style="text-align: left">　　真言曰。</p>
<p style="text-align: left">　　唵(一)么折啰(二)微舍恶。</p>
<p style="text-align: left">　　次结如来坚固拳进力屈柱禅智背</p>
<p style="text-align: left">　　以此妙印相应故即得坚持诸佛智</p>
<p style="text-align: left">　　真言曰。</p>
<p style="text-align: left">　　唵(一)么折啰(二)母瑟知(二合)[牟*含]。</p>
<p style="text-align: left">　　次以威怒降三世净除内外所生障</p>
<p style="text-align: left">　　二羽交臂金刚拳檀慧相钩竖进力</p>
<p style="text-align: left">　　行者想身发威焰八臂四面竖利牙</p>
<p style="text-align: left">　　震吼吽字如雷音顶上右旋成结界</p>
<p style="text-align: left">　　真言曰。</p>
<p style="text-align: left">　　唵(一)孙(苏甚反下同)婆儞逊婆儞吽(二)仡里(二合)衅拏仡里衅拏吽(三)仡里衅拏阿播耶吽(四)阿难耶斛(五)薄伽梵么折啰吽发吒(六)</p>
<p style="text-align: left">　　次结莲花三昧耶为令成就三摩地</p>
<p style="text-align: left">　　定慧二羽金刚缚檀慧禅智和合竖</p>
<p style="text-align: left">　　由此真言密印故修行三昧速现前</p>
<p style="text-align: left">　　真言曰。</p>
<p style="text-align: left">　　唵(一)么折啰钵娜么(二合)(二)三昧耶萨怛梵(三合)</p>
<p style="text-align: left">　　行者欲入金刚定先住妙观察智印</p>
<p style="text-align: left">　　定慧二羽仰相叉进禅力智各相柱</p>
<p style="text-align: left">　　以此妙印修等引即得如来不动智</p>
<p style="text-align: left">　　行者次应修阿娑颇那伽三昧。端身正坐。身勿动摇。舌拄上齶。止出入息。令其微细。谛观诸法皆由自心。一切烦恼及随烦恼。蕴界入等。皆如幻焰健闼婆城。如旋火轮。如空谷响。如是观已。不见身心。住于寂灭无相平等。以为究竟真实之智。尔时即观空中。无数诸佛。犹如大地满中胡麻。皆舒金色臂。弹指而警。作是告言。善男子汝所证处。一道清净。未证金刚瑜伽三昧萨婆若智。勿为知足。应满足普贤。成最正觉。</p>
<p style="text-align: left">　　行者闻警已定中普礼足</p>
<p style="text-align: left">　　唯愿诸如来示我所行处</p>
<p style="text-align: left">　　诸佛同音言汝应观自心</p>
<p style="text-align: left">　　既闻是说已如教观自心</p>
<p style="text-align: left">　　久住谛观察不见自心相</p>
<p style="text-align: left">　　复想<a>礼佛</a>足白言最胜尊</p>
<p style="text-align: left">　　我不见自心此心为何相</p>
<p style="text-align: left">　　诸佛咸告言心相难测量</p>
<p style="text-align: left">　　授与心真言如理谛观心</p>
<p style="text-align: left">　　唵(一)质多钵啰(二合)底(二)微邓迦噜弥(三)</p>
<p style="text-align: left">　　念顷便见心圆满如净月</p>
<p style="text-align: left">　　复作是思惟是心为何物</p>
<p style="text-align: left">　　烦恼习种子<a>善恶</a>皆由心</p>
<p style="text-align: left">　　心为阿赖耶修净以为因</p>
<p style="text-align: left">　　<a>六度</a>熏习故彼心为大心</p>
<p style="text-align: left">　　藏识本非染清净无瑕秽</p>
<p style="text-align: left">　　长时积福智喻若净满月</p>
<p style="text-align: left">　　无体亦无事即说亦非月</p>
<p style="text-align: left">　　由具福智故自心如满月</p>
<p style="text-align: left">　　踊跃心欢喜复白诸世尊</p>
<p style="text-align: left">　　我已见自心清净如满月</p>
<p style="text-align: left">　　离诸烦恼垢能执所执等</p>
<p style="text-align: left">　　诸佛皆告言汝心本如是</p>
<p style="text-align: left">　　为客尘所翳菩提心为净</p>
<p style="text-align: left">　　汝观净月轮得证菩提心</p>
<p style="text-align: left">　　授此心真言密诵而观照</p>
<p style="text-align: left">　　唵(一)菩提质多(二)母怛跛(二合)娜夜弥。</p>
<p style="text-align: left">　　能令心月轮圆满益明显</p>
<p style="text-align: left">　　诸佛复告言菩提为坚固</p>
<p style="text-align: left">　　善住坚固故复授心真言</p>
<p style="text-align: left">　　唵(一)底瑟姹(二合)么折啰(二)</p>
<p style="text-align: left">　　汝于净月轮观五智金刚</p>
<p style="text-align: left">　　令普周法界唯一大金刚</p>
<p style="text-align: left">　　应当知自身即为金刚界</p>
<p style="text-align: left">　　唵(一)么折啰(引)怛么句含(二)</p>
<p style="text-align: left">　　自身为金刚坚实无倾坏</p>
<p style="text-align: left">　　复白诸佛言我为金刚身</p>
<p style="text-align: left">　　时彼诸如来便敕行者言</p>
<p style="text-align: left">　　观身为佛形复授此真言</p>
<p style="text-align: left">　　唵(一)曳他(二)萨婆怛他蘖多(三)萨怛他含。</p>
<p style="text-align: left">　　以证心清净自见身为佛</p>
<p style="text-align: left">　　众相皆圆备即证萨婆若</p>
<p style="text-align: left">　　定中遍礼佛愿加持坚固</p>
<p style="text-align: left">　　一切诸佛闻金刚界言已</p>
<p style="text-align: left">　　尽入金刚中便说金刚心</p>
<p style="text-align: left">　　唵(一)萨婆怛他蘖多(引)(二)鼻三菩提(三)涅里荼(四)么折啰底瑟姹(二合)</p>
<p style="text-align: left">　　诸佛大名称才说是明已</p>
<p style="text-align: left">　　等觉金刚界便证真实智</p>
<p style="text-align: left">　　时彼诸如来加持坚固已</p>
<p style="text-align: left">　　还从金刚出普住于虚空</p>
<p style="text-align: left">　　行者作是念已证金刚定</p>
<p style="text-align: left">　　便具萨婆若我成正等觉</p>
<p style="text-align: left">　　为令证入佛地故当结金刚三昧耶</p>
<p style="text-align: left">　　十度圆满外相叉忍愿如幢皆正直</p>
<p style="text-align: left">　　印心及额喉与顶各诵一遍以加持</p>
<p style="text-align: left">　　真言曰。</p>
<p style="text-align: left">　　唵(一)么折啰萨怛嚩(引)(二)地瑟姹(二合)萨嚩(二合)[牟*含]。</p>
<p style="text-align: left">　　即想虚空诸如来持虚空宝灌我顶</p>
<p style="text-align: left">　　定慧和合金刚缚进力禅智如宝形</p>
<p style="text-align: left">　　以印额上加持已五佛智冠在其顶</p>
<p style="text-align: left">　　便分智拳顶后绕当知已系离垢缯</p>
<p style="text-align: left">　　真言曰。</p>
<p style="text-align: left">　　唵(一)么折啰啰旦娜(二合)(二)阿避诜者[牟*含](三)萨婆亩捺啰(二合)迷(四)涅里(二合)值句嚧(五)嚩啰迦缚制(六)那[牟*含]。</p>
<p style="text-align: left">　　行者复应作是思惟。我今已成正觉。当于一切众生。兴大慈心。于无尽<a>生死</a>中。恒被大誓庄严甲胄。为欲净佛国土。成就众生。历事一切诸如来等。悉令一切众生。坐菩提树。降伏天魔。成最正觉故应被三世如来慈悲甲胄。</p>
<p style="text-align: left">　　智拳系鬘顶后已便复前垂舒进力</p>
<p style="text-align: left">　　唵砧二度相萦绕不绝绿光如系甲</p>
<p style="text-align: left">　　心背脐腰两膝上喉顶额前及颈后</p>
<p style="text-align: left">　　悉以进力三旋绕散掌前下垂天衣</p>
<p style="text-align: left">　　即能普护诸众生一切天魔不能坏</p>
<p style="text-align: left">　　真言曰。</p>
<p style="text-align: left">　　唵(一)么折啰迦嚩制(二)么折[口*(肄-聿+(企-止+木))](二合)句嚧(三)么折啰么折啰含(四)</p>
<p style="text-align: left">　　次应结彼欢喜印定慧二羽三相拍</p>
<p style="text-align: left">　　由以指印加持故一切圣众皆欢喜</p>
<p style="text-align: left">　　真言曰。</p>
<p style="text-align: left">　　唵(一)么折啰都使斛(二)</p>
<p style="text-align: left">　　行者次应以成所作智三摩地。想于己身前。观无尽乳海。出生大莲花王。金刚为茎。量周法界。上想七宝珍妙楼阁。天如意宝以为庄饰。花云香海妓乐歌赞。于宝楼中师子座上净满月中。现妙白莲花。观[牟*含]字门。放大光明普照法界。为毗卢遮那如来。身色如满月。首戴五如来冠。垂纱縠天衣璎珞严身。光明普照。无量无数大菩萨众。前后围绕以为眷属。行者为欲令一切如来。咸集会故。次以金刚王菩萨三摩地。召集诸圣。</p>
<p style="text-align: left">　　定慧二羽金刚拳交臂抱胸屈进力</p>
<p style="text-align: left">　　弹指发声遍世界谛观佛海普云集</p>
<p style="text-align: left">　　真言曰。</p>
<p style="text-align: left">　　唵(一)么折啰(二)三么惹(三)弱(四)</p>
<p style="text-align: left">　　次结金刚钩大印一切如来钩召智</p>
<p style="text-align: left">　　定慧和合外相叉进度如钩独三屈</p>
<p style="text-align: left">　　真言曰。</p>
<p style="text-align: left">　　唵(一)阿夜系弱(二)</p>
<p style="text-align: left">　　次结金刚索大印引入尊身于智体</p>
<p style="text-align: left">　　前印禅度入定掌力智相捻如环势</p>
<p style="text-align: left">　　真言曰。</p>
<p style="text-align: left">　　唵(一)阿系吽吽(二)</p>
<p style="text-align: left">　　次结金刚钩锁印能令本尊坚固住</p>
<p style="text-align: left">　　禅智进力相句结是名金刚能止印</p>
<p style="text-align: left">　　真言曰。</p>
<p style="text-align: left">　　唵(一)系萨怖(二合)吒[牟*含]。</p>
<p style="text-align: left">　　次结金刚妙磬印能令诸圣皆欢喜</p>
<p style="text-align: left">　　禅智屈入金刚缚是名金刚欢喜印</p>
<p style="text-align: left">　　真言曰。</p>
<p style="text-align: left">　　唵(一)健吒恶恶。</p>
<p style="text-align: left">　　次入平等性智定捧持阏伽众香水</p>
<p style="text-align: left">　　想浴诸圣无垢身当得灌顶法云地</p>
<p style="text-align: left">　　真言曰。</p>
<p style="text-align: left">　　唵(一)么折[口*路]娜誐吽(二)</p>
<p style="text-align: left">　　次以金刚法歌咏赞扬如来诸福智</p>
<p style="text-align: left">　　谛观相好运清音以契如如真性理</p>
<p style="text-align: left">　　真言曰。</p>
<p style="text-align: left">　　唵(一)么折啰(二)萨怛嚩(二合)僧蘖啰(二合)诃(三)么折啰啰怛娜(二合四)么努怛嚂(二合)(五)么折啰达摩誐也柰(六)么折啰羯么(七)羯[口*路]婆嚩。</p>
<p style="text-align: left">　　次结金刚嬉戏印成就如来内眷属</p>
<p style="text-align: left">　　定慧和合金刚缚禅智二度当心竖</p>
<p style="text-align: left">　　真言曰。</p>
<p style="text-align: left">　　唵(一)摩诃啰底。</p>
<p style="text-align: left">　　由以嬉戏供养故不久当证金刚定</p>
<p style="text-align: left">　　次结金刚花鬘印观妙鬘云普法界</p>
<p style="text-align: left">　　不改前印捧而前想奉宝鬘用严首</p>
<p style="text-align: left">　　真言曰。</p>
<p style="text-align: left">　　唵(一)[口*路]波戌鞞。</p>
<p style="text-align: left">　　由结金刚鬘供养当受灌顶法王位</p>
<p style="text-align: left">　　次结金刚歌咏印以妙音声赞佛智</p>
<p style="text-align: left">　　前印从脐至口散演妙乐音娱圣会</p>
<p style="text-align: left">　　真言曰。</p>
<p style="text-align: left">　　唵(一)秫嚧(二合)怛啰(二合)燥溪。</p>
<p style="text-align: left">　　由以金刚歌供养不久当具如来辩</p>
<p style="text-align: left">　　次结金刚舞妙印观妙妓云普供养</p>
<p style="text-align: left">　　定慧当心各旋舞金刚合掌置顶上</p>
<p style="text-align: left">　　真言曰。</p>
<p style="text-align: left">　　唵(一)萨婆补而曳(二合)</p>
<p style="text-align: left">　　由以妙舞供养故当得如来意生身</p>
<p style="text-align: left">　　次结焚香外供养以此普熏佛海会</p>
<p style="text-align: left">　　和合金刚不散掌想妙香云周法界</p>
<p style="text-align: left">　　真言曰。</p>
<p style="text-align: left">　　唵(一)钵啰(二合)诃罗(二合)儞儞。</p>
<p style="text-align: left">　　由以焚香供养故即得如来无碍智</p>
<p style="text-align: left">　　次结金刚散花印以北庄严诸世界</p>
<p style="text-align: left">　　缚印上散如献花芬馥花云遍法界</p>
<p style="text-align: left">　　真言曰。</p>
<p style="text-align: left">　　唵(一)颇攞誐弭(二)</p>
<p style="text-align: left">　　由结金刚花供养速证如来四八相</p>
<p style="text-align: left">　　次以金刚灯明印普照佛会令光显</p>
<p style="text-align: left">　　禅智前逼金刚缚摩尼灯光照法界</p>
<p style="text-align: left">　　真言曰。</p>
<p style="text-align: left">　　唵(一)苏底惹仡哩(二合)</p>
<p style="text-align: left">　　以此金刚灯供养速具如来净五眼</p>
<p style="text-align: left">　　次结金刚涂香印以用供养诸佛会</p>
<p style="text-align: left">　　散金刚缚如涂香香气周流十方界</p>
<p style="text-align: left">　　真言曰。</p>
<p style="text-align: left">　　唵(一)苏巘荡儗(妍以反)</p>
<p style="text-align: left">　　由以金刚涂香印得具五分法身智</p>
<p style="text-align: left">　　如是广作佛事已次应谛心为念诵</p>
<p style="text-align: left">　　先当一缘观本尊四明引入于己体</p>
<p style="text-align: left">　　知身与尊无有二色相威仪皆与等</p>
<p style="text-align: left">　　众会眷属自围绕住于圆寂大镜智</p>
<p style="text-align: left">　　定慧二羽金刚缚忍愿如刀进力附</p>
<p style="text-align: left">　　先诵金刚百字明为令加持不倾动</p>
<p style="text-align: left">　　真言曰。</p>
<p style="text-align: left">　　唵(一)么折啰萨怛缚(二合)三么耶么拏播攞耶(二)么折啰萨怛嚩底尾(三)努播底瑟姹(四)涅里(二合)住(茶护反)弭婆嚩(五)素都使喻(二合下同)弭婆嚩(六)阿努[口*洛]讫都(二合)弭婆嚩(七)素补使喻弭婆嚩(八)萨婆悉地弥钵啰(二合)也瑳(九)萨婆羯么素遮弭(十)止多室利(二合)药句嚧(十一)吽(十二)呵呵呵呵斛(引)(十三)薄伽梵萨婆怛他蘖多么折啰么寐闷遮(十四)么折唎婆嚩(十五)摩诃三么耶萨怛嚩(二合)(十六)恶(引)</p>
<p style="text-align: left">　　由以摩诃衍那百字真言加持故。设犯五无间罪。谤一切诸佛及方广经。修真言者。以本尊坚住己身故。现世所求一切悉地。所谓最胜悉地。金刚萨埵悉地。乃至如来最胜悉地。不改金刚界大印。便诵本尊根本明真言曰。</p>
<p style="text-align: left">　　唵(一)么折罗驮都(二)[牟*含]。</p>
<p style="text-align: left">　　定慧二羽捧珠鬘加本真言七遍已</p>
<p style="text-align: left">　　捧至顶上复当心坚住等引而念诵</p>
<p style="text-align: left">　　舌端微动唇齿合逆顺循身观相好</p>
<p style="text-align: left">　　四时勤修不令间千百为限复过是</p>
<p style="text-align: left">　　一切<a>神通</a>及福智现世同于遍照尊</p>
<p style="text-align: left">　　行者念诵分限毕已。捧珠顶上。勤发大愿。然后结三摩地印。入法界体性三昧。修习五字旋陀罗尼。</p>
<p style="text-align: left">　　诸法本不生自性离言说</p>
<p style="text-align: left">　　清净无垢染因业等虚空</p>
<p style="text-align: left">　　旋复谛思惟字字悟真实</p>
<p style="text-align: left">　　初后虽差别所证皆归一</p>
<p style="text-align: left">　　不舍是三昧兼住<a>无缘</a>悲</p>
<p style="text-align: left">　　普愿诸有情如我无有异</p>
<p style="text-align: left">　　行者从三昧出已。即结根本印。诵本明七遍复以八大供养。供养诸佛。以妙音词称扬赞叹。献阏伽水。以降三世印。左旋解界即结金刚<a>解脱</a>印。奉送诸圣各还本土。印者结前三昧耶印忍愿承华。至顶上散。真言曰。</p>
<p style="text-align: left">　　唵(一)讫里(二合)姤嚩(入声呼之)萨嚩萨怛嚩(二合)[口*栗]托(二合)(二)悉地捺多曳他努誐(引)(三)蘖瑳特鑁(二合)没驮尾洒焰补娜啰(引)誐么那(引)也都(四)唵么折啰(二合)萨怛嚩(五二合)穆。</p>
<p style="text-align: left">　　作是法已。重以三昧耶印。诵加持明。以印四处。然后灌顶。被金刚甲胄。依前四礼。礼四方佛。忏悔发愿等。然后依闲静处。严以香花。住本尊三摩地。读诵方广大乘经典。随意经行。</p>
<p style="text-align: left">　　若有众生遇此教昼夜四时精进修</p>
<p style="text-align: left">　　现世证得欢喜地后十六生成正觉</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>