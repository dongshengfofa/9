<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大方广佛华严经入法界品四十二字观' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大方广佛华严经入法界品四十二字观</center></div><div class='fo'><center>经文出处:来自无量光明网</center><br/><br>
			<p style="text-align: center"><img alt="第1443部 大方广佛华严经入法界品四十二字观" src="./images/大方广佛华严经入法界品四十二字观0.png" title="第1443部 大方广佛华严经入法界品四十二字观" /></p>
<p>　　尔时善财童子从天宫下。向迦毗罗城。至善知众艺童子所。头顶礼敬于一面立。白言圣者。我已发阿耨多罗三藐三菩提心。而未知<a>菩萨</a>云何学菩萨行。云何修菩萨道。我闻圣者善能教诲。愿为我说。时彼童子告善财言。善男子我得菩萨<a>解脱</a>。名善知众艺。我恒称持入此解脱根本之字。</p>
<p style="text-align: center"><img align="middle" src="./images/大方广佛华严经入法界品四十二字观1.gif" width="55" /></p>
<p>　　字时。名由菩萨威德入无差别境界般若波罗蜜门。悟一切法本不生故。</p>
<p style="text-align: center"><img align="middle" src="./images/大方广佛华严经入法界品四十二字观2.gif" width="55" /></p>
<p>　　字时。入无边际差别般若波罗蜜门。悟一切法离尘垢故。</p>
<p style="text-align: center"><img align="middle" src="./images/大方广佛华严经入法界品四十二字观3.gif" width="55" /></p>
<p>　　字时。入法界际般若波罗蜜门。悟一切法胜义谛不可得故。</p>
<p style="text-align: center"><img align="middle" src="./images/大方广佛华严经入法界品四十二字观4.gif" width="55" /></p>
<p>　　字时。入普轮断差别般若波罗蜜门。悟一切法无诸行故。</p>
<p style="text-align: center"><img align="middle" src="./images/大方广佛华严经入法界品四十二字观5.gif" width="55" /></p>
<p>　　字时。入无阿赖耶际般若波罗蜜门。悟一切法性相不可得故。</p>
<p style="text-align: center"><img align="middle" src="./images/大方广佛华严经入法界品四十二字观6.gif" width="55" /></p>
<p>　　字时。入无垢般若波罗蜜门。悟一切法出<a>世间</a>故。爱支因缘永不现故。</p>
<p style="text-align: center"><img align="middle" src="./images/大方广佛华严经入法界品四十二字观7.gif" width="55" /></p>
<p>　　娜字时。入不退转加行般若波罗蜜门。悟一切法调伏寂静真如平等无分别故。</p>
<p style="text-align: center"><img align="middle" src="./images/大方广佛华严经入法界品四十二字观8.gif" width="55" /></p>
<p>　　字时。入金刚场般若波罗蜜门悟一切法离缚解故。</p>
<p style="text-align: center"><img align="middle" src="./images/大方广佛华严经入法界品四十二字观9.gif" width="55" /></p>
<p>　　字时。入普遍轮般若波罗蜜门。悟一切法离热矫秽得清凉故。</p>
<p style="text-align: center"><img align="middle" src="./images/大方广佛华严经入法界品四十二字观10.gif" width="55" /></p>
<p>　　字时。入海藏般若波罗蜜门。悟一切法无挂碍故。</p>
<p style="text-align: center"><img align="middle" src="./images/大方广佛华严经入法界品四十二字观11.gif" width="55" /></p>
<p>　　字时。入普遍生安住般若波罗蜜门。悟一切法言语道断故。</p>
<p style="text-align: center"><img align="middle" src="./images/大方广佛华严经入法界品四十二字观12.gif" width="55" /></p>
<p>　　字时。入照曜尘垢般若波罗蜜门。悟一切法真如不动故。</p>
<p style="text-align: center"><img align="middle" src="./images/大方广佛华严经入法界品四十二字观13.gif" width="55" /></p>
<p>　　字时。入差别积聚般若波罗蜜门。悟一切法如实不生故。</p>
<p style="text-align: center"><img align="middle" src="./images/大方广佛华严经入法界品四十二字观14.gif" width="55" /></p>
<p>　　字时。入普遍光明息除热恼般若波罗蜜门。悟一切法制伏任持相不可得故。</p>
<p style="text-align: center"><img align="middle" src="./images/大方广佛华严经入法界品四十二字观15.gif" width="55" /></p>
<p>　　字时。入差别种类般若波罗蜜门。悟一切法作者不可得故。</p>
<p style="text-align: center"><img align="middle" src="./images/大方广佛华严经入法界品四十二字观16.gif" width="55" /></p>
<p>　　字时。入现前降霔大雨般若波罗蜜门。悟一切法时平等性不可得故。</p>
<p style="text-align: center"><img align="middle" src="./images/大方广佛华严经入法界品四十二字观17.gif" width="55" /></p>
<p>　　字时。入大迅疾众峰般若波罗蜜门。悟一切法我所执性不可得故。</p>
<p style="text-align: center"><img align="middle" src="./images/大方广佛华严经入法界品四十二字观18.gif" width="55" /></p>
<p>　　字时。入普遍轮长养般若波罗蜜门。悟一切法行取性不可得故。</p>
<p style="text-align: center"><img align="middle" src="./images/大方广佛华严经入法界品四十二字观19.gif" width="55" /></p>
<p>　　字时。入真如无差别般若波罗蜜门。悟一切法处所不可得故。</p>
<p style="text-align: center"><img align="middle" src="./images/大方广佛华严经入法界品四十二字观20.gif" width="55" /></p>
<p>　　字时。入世间<a>流转</a>穷源清净般若波罗蜜门。悟一切法能所生起不可得故。</p>
<p style="text-align: center"><img align="middle" src="./images/大方广佛华严经入法界品四十二字观21.gif" width="55" /></p>
<p>　　字时。入念一切佛庄严般若波罗蜜门。悟一切法安隐性不可得故。</p>
<p style="text-align: center"><img align="middle" src="./images/大方广佛华严经入法界品四十二字观22.gif" width="55" /></p>
<p>　　字时。入观察法界道场般若波罗蜜门。悟一切法能持界性不可得故。</p>
<p style="text-align: center"><img align="middle" src="./images/大方广佛华严经入法界品四十二字观23.gif" width="55" /></p>
<p>　　字时。入随顺一切<a>佛教</a>般若波罗蜜门。悟一切法寂静性不可得故。</p>
<p style="text-align: center"><img align="middle" src="./images/大方广佛华严经入法界品四十二字观24.gif" width="55" /></p>
<p>　　字时入<a>现行</a>因地智慧藏般若波罗蜜门。悟一切法如<a>虚空</a>性不可得故。</p>
<p style="text-align: center"><img align="middle" src="./images/大方广佛华严经入法界品四十二字观25.gif" width="55" /></p>
<p>　　字时。入决择息诸业海藏般若波罗蜜门。悟一切法穷尽性不可得故。</p>
<p style="text-align: center"><img align="middle" src="./images/大方广佛华严经入法界品四十二字观26.gif" width="55" /></p>
<p>　　字时。入摧诸烦恼清净光明般若波罗蜜门。悟一切法住持处非处令不动转性不可得故。</p>
<p style="text-align: center"><img align="middle" src="./images/大方广佛华严经入法界品四十二字观27.gif" width="55" /></p>
<p>　　字时。入生世间了别般若波罗蜜门。悟一切法能所知性不可得故。</p>
<p style="text-align: center"><img align="middle" src="./images/大方广佛华严经入法界品四十二字观28.gif" width="55" /></p>
<p>　　字时。入逆<a>生死</a>轮智道场般若波罗蜜门。悟一切法执着义性不可得故。</p>
<p style="text-align: center"><img align="middle" src="./images/大方广佛华严经入法界品四十二字观29.gif" width="55" /></p>
<p>　　字时。入一切宫殿道场庄严般若波罗蜜门。悟一切法可破坏性不可得故。</p>
<p style="text-align: center"><img align="middle" src="./images/大方广佛华严经入法界品四十二字观30.gif" width="55" /></p>
<p>　　字时。入<a>修行</a>加行藏盖差别道场般若波罗蜜门。悟一切法欲乐覆性不可得故。</p>
<p style="text-align: center"><img align="middle" src="./images/大方广佛华严经入法界品四十二字观31.gif" width="55" /></p>
<p>　　字时。入现见十方诸佛旋般若波罗蜜门。悟一切法可忆念性不可得故。</p>
<p style="text-align: center"><img align="middle" src="./images/大方广佛华严经入法界品四十二字观32.gif" width="55" /></p>
<p>　　字时。入观察一切众生堪任力遍生海藏般若波罗蜜门。悟一切法可呼召性不可得故。</p>
<p style="text-align: center"><img align="middle" src="./images/大方广佛华严经入法界品四十二字观33.gif" width="55" /></p>
<p>　　字时。入一切功德海趣入修行源底般若波罗蜜门。悟一切法勇健性不可得故。</p>
<p style="text-align: center"><img align="middle" src="./images/大方广佛华严经入法界品四十二字观34.gif" width="55" /></p>
<p>　　字时。入持一切法云坚固海藏般若波罗蜜门。悟一切法厚平等性不可得故。</p>
<p style="text-align: center"><img align="middle" src="./images/大方广佛华严经入法界品四十二字观35.gif" width="55" /></p>
<p>　　字时。入愿往诣十方现前见一切佛般若波罗蜜门。悟一切法积集性不可得故。</p>
<p style="text-align: center"><img align="middle" src="./images/大方广佛华严经入法界品四十二字观36.gif" width="55" /></p>
<p>　　字时。入字轮积集俱胝字般若波罗蜜门。悟一切法离诸諠诤无往无来行住坐卧不可得故。</p>
<p style="text-align: center"><img align="middle" src="./images/大方广佛华严经入法界品四十二字观37.gif" width="55" /></p>
<p>　　字时。入成熟一切众生际往诣道场般若波罗蜜门。悟一切法遍满果报不可得故。</p>
<p style="text-align: center"><img align="middle" src="./images/大方广佛华严经入法界品四十二字观38.gif" width="55" /></p>
<p>　　字时。入无著无碍解脱地藏光明轮普照般若波罗蜜门。悟一切法积聚蕴性不可得故。</p>
<p style="text-align: center"><img align="middle" src="./images/大方广佛华严经入法界品四十二字观39.gif" width="55" /></p>
<p>　　字时。入宣说一切<a>佛法</a>境界般若波罗蜜门。悟一切法衰老性相不可得故。</p>
<p style="text-align: center"><img align="middle" src="./images/大方广佛华严经入法界品四十二字观40.gif" width="55" /></p>
<p>　　字时。入一切虚空以法云雷震吼普照般若波罗蜜门。悟一切法聚集足迹不可得故。</p>
<p style="text-align: center"><img align="middle" src="./images/大方广佛华严经入法界品四十二字观41.gif" width="55" /></p>
<p>　　字时。入<a>无我</a>利益众生究竟边际般若波罗蜜门。悟一切<a>法相</a>驱迫性不可得故。</p>
<p style="text-align: center"><img align="middle" src="./images/大方广佛华严经入法界品四十二字观42.gif" width="55" /></p>
<p>　　字时。入法轮无差别藏般若波罗蜜门。悟一切法究竟处所不可得故。</p>
<p>　　善男子我称如是入诸解脱根本字时。此四十二般若波罗蜜为首。入无量无数般若波罗蜜门。又善男子如是字门。是能悟入法空边际。除如是字。表诸法空。更不可得。何以故如是字义不可宣说。不可显示。不可执取。不可书持。不可观察。离诸相故。善男子譬如虚空是一切物所归趣处。此诸字门亦复如是。诸法空义皆入此门。方得显了。若菩萨摩诃萨于如是入诸字门。得善巧智。于诸言音所诠所表。皆无挂碍。于一切法平等空性。尽能证持。于众言音咸得善巧。若菩萨摩诃萨。能听如是入诸字门。印阿（上）字印。闻已受持。读诵通利为他解说。不贪名利。由此因缘得二十种<a>殊胜</a>功德。何等二十。谓得强忆念。得胜惭愧。得坚固力。得法旨趣。得增上觉。得殊胜慧。得无碍辩。得总持门。得无疑惑。得违顺语不生恚爱。得无高下平等而住。得于有情言音善巧。得蕴善巧处善巧界善巧。得缘起善巧因善巧缘善巧法善巧。得根胜劣智善巧他心智善巧。得观星历善巧。得天耳智善巧宿住<a>随念</a>智善巧神境智善巧死生智善巧。得漏尽智善巧。得说处非处智善巧。得往来等威仪路善巧。是为得二十种殊胜功德。善男子我唯知此入诸解脱根本字智。如诸菩萨摩诃萨。能于一切世间善巧之法。以智通达。到于<a>彼岸</a>。而我云何能知能说彼功<a>德行</a>。时善财童子。头面敬礼众艺之足。绕无数匝恋仰而去。</p>
<p>　　<a>大方广佛华严经</a>入法界品顿证毗卢遮那法身字轮瑜伽仪轨</p>
<p>　　夫欲顿入一乘修习毗卢庶那如来法身观者。先应发起<a>普贤菩萨</a>微妙行愿。复应以三密加持身心。则能悟入文殊师利大智慧海。然修<a>行者</a>最初于空闲处。摄念安心闭目端身结跏趺坐。连心普缘无边刹海。谛观二世一切如来。遍于一一佛菩萨前殷勤恭敬<a>礼拜</a>旋绕。又以种种供具云海奉献。如是等一切众圣广大供养已。复观自心心本不生。自性成就光明遍照犹如虚空。复应深起悲念哀愍众生不悟自心轮回诸趣。我当普化拔济令其开悟尽无有余。复应观察自心诸众生心及诸佛心。本无有异平等一相成大菩提心。莹澈清凉廓然周遍圆明皎洁成大月轮。量等虚空无有边际。复应于月轮内右旋布列四十二梵字悉皆金色放大光明。照澈十方分明显现。一一光中见无量刹海。有无量诸佛有无量众前后围绕。坐菩提座成等正觉。智入三际身遍十方。转大法轮度脱群品。悉令现证无住<a>涅槃</a>。复应悟入般若波罗蜜四十二字门。了一切法皆无所得。能观正智。所观法界悉皆平等无异无别。修瑜伽者若能与是旋陀罗尼观行相应。即能现证毗卢遮那如来智身。于诸法中得无障碍。圆明字轮四十二字颂曰。</p>
<p style="text-align: center"><img align="middle" height="512" src="./images/大方广佛华严经入法界品四十二字观43.gif" width="311" /></p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>