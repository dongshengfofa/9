<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大日经略摄念诵随行法' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大日经略摄念诵随行法</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>大日经略摄念诵随行法</strong> (亦名五支略念诵要行法)</p>
<p style="text-align: left">　　稽首无碍智密教意生子</p>
<p style="text-align: left">　　依彼苏多罗摄此随行法</p>
<p style="text-align: left">　　<a>真言</a>行<a>菩萨</a>先住平等誓</p>
<p style="text-align: left">　　语密身密俱后作相应行</p>
<p style="text-align: left">　　三昧耶真言曰。</p>
<p style="text-align: left">　　曩莫三曼多勃驮难唵阿三谜底哩(二合)三谜(三)三摩曳娑嚩(二合引)诃(引)</p>
<p style="text-align: left">　　契谓齐轮合并建于二空</p>
<p style="text-align: left">　　五处顶肩心最后加咽位</p>
<p style="text-align: left">　　次以不动圣辟障及除垢</p>
<p style="text-align: left">　　而能净众事结护随相应</p>
<p style="text-align: left">　　不动尊真言曰。</p>
<p style="text-align: left">　　曩莫三曼多嚩日啰(二合)赧(引)(一)战拏摩贺(引)嚧晒拏(二)娑颇(二合)吒野(三)吽怛罗(二合)吒(半音呼四)憾(引)[牟*含](五)</p>
<p style="text-align: left">　　定空加地水风火竖于心</p>
<p style="text-align: left">　　慧剑亦如是出鞘能成办</p>
<p style="text-align: left">　　次说如来钩用请于本尊</p>
<p style="text-align: left">　　一切众圣主依本誓而来</p>
<p style="text-align: left">　　如来钩真言曰。</p>
<p style="text-align: left">　　曩莫三曼多勃驮南阿(引)萨嚩怛啰(二合)阿(引)钵啰(二合)底贺多怛他萨傥(引)矩奢(四)冒地拶哩耶(二合)波唎布啰(上声)迦(半音)娑嚩(二合引)诃(引)</p>
<p style="text-align: left">　　止观内相叉坚合智风竖</p>
<p style="text-align: left">　　才屈于初分余轮状若环</p>
<p style="text-align: left">　　圣天悲愿力随请咸来降</p>
<p style="text-align: left">　　奉现三昧耶明契如前说</p>
<p style="text-align: left">　　既呈本誓已发喜而无谬</p>
<p style="text-align: left">　　次当随力分供养表诚心</p>
<p style="text-align: left">　　阏伽香食灯下至一花水</p>
<p style="text-align: left">　　或但心运想<a>殊胜</a>最难量</p>
<p style="text-align: left">　　当以普通印密语共加之</p>
<p style="text-align: left">　　有表无表俱一时皆成就</p>
<p style="text-align: left">　　普通真言曰。</p>
<p style="text-align: left">　　曩莫三曼多勃驮南(一)萨嚩他欠(平声)嗢娜孽(二合)谛萨颇(二合)啰系呬[牟*含]伽伽那剑(平声呼)娑嚩(二合引)诃。</p>
<p style="text-align: left">　　禅智互相叉齐轮顶上合</p>
<p style="text-align: left">　　运心普周遍所念皆现前</p>
<p style="text-align: left">　　既施供养已修常作持诵</p>
<p style="text-align: left">　　先擐金刚铠结护事相应</p>
<p style="text-align: left">　　金刚甲胄真言。</p>
<p style="text-align: left">　　曩莫三曼多嚩啰(二合)赧嚩日啰(二合)迦嚩者吽。</p>
<p style="text-align: left">　　先作虚心合风轮纠持火</p>
<p style="text-align: left">　　大空依火本遍触后居心</p>
<p style="text-align: left">　　次结方隅界如前不动尊</p>
<p style="text-align: left">　　左转成辟除右旋及上下</p>
<p style="text-align: left">　　备触身支分结护悉坚牢</p>
<p style="text-align: left">　　真言及本契如前已分别</p>
<p style="text-align: left">　　既为严备讫当示根本契</p>
<p style="text-align: left">　　还加五位处七转或再三</p>
<p style="text-align: left">　　散印顶上开半跏正身意</p>
<p style="text-align: left">　　或作相应坐随方如教说</p>
<p style="text-align: left">　　正面住身前睹一圆明像</p>
<p style="text-align: left">　　清净无瑕玷犹如满月轮</p>
<p style="text-align: left">　　中有本尊形如色超<a>三界</a></p>
<p style="text-align: left">　　妙縠严身服宝冠绀发垂</p>
<p style="text-align: left">　　寂然三摩地辉焰过众电</p>
<p style="text-align: left">　　犹如净镜内幽邃现真容</p>
<p style="text-align: left">　　喜怒显颜色操持与愿等</p>
<p style="text-align: left">　　正受相应身明了心无乱</p>
<p style="text-align: left">　　无相净法体应愿济群生</p>
<p style="text-align: left">　　专注而念持限数既终毕</p>
<p style="text-align: left">　　懈极后方已复结普通印</p>
<p style="text-align: left">　　虔诚启愿等殷重礼圣尊</p>
<p style="text-align: left">　　左转无动力解前所结护</p>
<p style="text-align: left">　　还呈本尊契顶上散开之</p>
<p style="text-align: left">　　心送于圣天五轮投地礼</p>
<p style="text-align: left">　　然起随众善后会复如初</p>
<p style="text-align: left">　　一时与二三或四皆如此</p>
<p style="text-align: left">　　余分旋绕塔浴像赞方广</p>
<p style="text-align: left">　　涂饰<a>曼荼罗</a>布花赞佛德</p>
<p style="text-align: left">　　或复无杂念专注于等引</p>
<p style="text-align: left">　　以此净三业悉地速现前</p>
<p style="text-align: left">　　圣力所加持行愿相应故</p>
<p style="text-align: left">　　诸有乐修习随师而受学</p>
<p style="text-align: left">　　持明传本教无越三昧耶</p>
<p style="text-align: left">　　勤策无间断离盖及熏醉</p>
<p style="text-align: left">　　顺行于学处悉地随力成</p>
<p style="text-align: left">　　我依大日教略示瑜伽行</p>
<p style="text-align: left">　　修证殊胜福普润诸有情</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>