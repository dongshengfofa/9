<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，六菩萨名亦当诵持经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>六菩萨名亦当诵持经</center></div><div class='fo'><center>经文出处:来自无量光明网</center><br/><br>
			<p style="text-align: left">　　<strong>六<a>菩萨</a>名亦当诵持经</strong></p>
<p style="text-align: left">　　师子戏菩萨师子奋迅菩萨师子幡菩萨师子作菩萨坚勇精进菩萨击金刚慧菩萨</p>
<p style="text-align: left">　　巍巍十方佛堂堂圣中王</p>
<p style="text-align: left">　　妙相三十二众好八十章</p>
<p style="text-align: left">　　身出妙光明普照诸十方</p>
<p style="text-align: left">　　愿身自归命稽首诸法王</p>
<p style="text-align: left">　　巍巍十方佛无极大慈悲</p>
<p style="text-align: left">　　兴立诸大誓济度诸群黎</p>
<p style="text-align: left">　　多闻<a>欢喜</a>者功德叵称载</p>
<p style="text-align: left">　　愿身自归命稽首诸大哀</p>
<p style="text-align: left">　　巍巍十方佛功德不可量</p>
<p style="text-align: left">　　慧如无量海灌泽诸十方</p>
<p style="text-align: left">　　其有闻名者除咎消诸殃</p>
<p style="text-align: left">　　归命大智慧稽首正觉王</p>
<p style="text-align: left">　　巍巍十方佛国土甚清净</p>
<p style="text-align: left">　　七宝为庄严妙香栴檀形</p>
<p style="text-align: left">　　悉纯诸菩萨亦无二乘名</p>
<p style="text-align: left">　　唯说不退转般若之道英</p>
<p style="text-align: left">　　巍巍十方佛三世道之珍</p>
<p style="text-align: left">　　其闻信乐者疾成无上真</p>
<p style="text-align: left">　　游于菩萨道坚住不退转</p>
<p style="text-align: left">　　所生常见佛速值诸<a>世尊</a></p>
<p style="text-align: left">　　巍巍十方佛三世之导师</p>
<p style="text-align: left">　　志心怀恭敬信乐无狐疑</p>
<p style="text-align: left">　　所生常端正颜容甚光晖</p>
<p style="text-align: left">　　辩才慧独远愿礼<a>天人</a>师</p>
<p style="text-align: left">　　别有四菩萨</p>
<p style="text-align: left">　　此四大士。皆过去十方诸佛之师。此四大士。初始造行之时。发大誓愿言。我当度一切众生。至其都得<a>涅槃</a>。然后当取佛。以是故应诵念诵持。得无量无边功德至不退转。譬如三千世界尽<a>虚空</a>满中紫磨黄金。用之布施。不如一须臾之间诵念此四大士名。其所得功德。出过尔所黄金施上。千亿万倍。其名曰。</p>
<p style="text-align: left">　　弃阴盖菩萨寂根菩萨慧威菩萨不离菩萨</p>
		</div>
	
		
		

		</div></div><hr><script charset='utf-8' src='../../js/footer.js'></script></body></html>