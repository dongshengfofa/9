<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十卷 舍利弗阿毗昙论' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十卷 舍利弗阿毗昙论</center></div><div class='fo'><center>经文出处:来自无量光明网</center><br/><br>
			<p style="text-align: center">
	卷上&nbsp;&nbsp; 卷下</p>
<p style="text-align: left">
	　　<strong>第二十卷 <a>舍利弗</a>阿毗昙论</strong> 上</p>
<p style="text-align: left">
	　　绪分因品第二</p>
<p style="text-align: left">
	　　因有因由因生法。谓因义因有四事。当知一切有为法有因义。绪集诸因正门。</p>
<p style="text-align: left">
	　　因因。无间因。境界因。依因。业因。报因。起因。异因。相续因。增上因。名因。色因。无明因。行因。识因。名色因。六入因。触因。受因。爱因。取因。有因。生因。老因。死因。忧因。悲因。苦因。恼因。众苦因。食因。漏因。复有因。</p>
<p style="text-align: left">
	　　非因因。非无间因。非境界因。非依因。非业因。非报因。非起因。非异因。非相续因。非增上因。非名因。非色因。非无明因。非行因。非识因。非名色因。非六入因。非触因。非受因。非爱因。非取因。非有因。非生因。非老因。非死因。非忧因。非悲因。非苦因。非恼因。非众苦因。非食因。非漏因。非复有因。</p>
<p style="text-align: left">
	　　何谓因因。若法因。是法因。是名因因。何谓无间因。若法过去现在因。是名无间因。何谓境界因。一切法境界如事因若有因法因。是名境界因。何谓依因。一切法是因。若有为法因。是名依因。何谓业因。若法身口意业因。是名业因。何谓报因。若法受及善报因。是名报因。何谓起因。若法起因。是名起因。何谓异因。若法共因。是名异因。何谓相续因。若法增长因。是名相续因。何谓增上因。若法胜因。是名增上因。何谓名因。一切忆想假称制名。是谓名因。复次由忆想假称生受想思触思惟。是谓名。复次触首五法受想思触思惟。是谓名。复次若法非色有为。是谓名。若如是法因。是名名因。云何色因。若法色是谓色。复次十色入及法入色。是谓色。复次四大及四大造色。是谓色。复次色有三种。可见有对。不可见有对。不可见无对。是谓色。若如是法因。是名色因。云何无明因。若痴不善根法因。是名无明因。云何行因。身行口行意行此谓行。复次福行非福行不动行此谓行。复次五受阴此谓行。复次行阴此谓行。若如是法因。是名行因。云何识因。眼识身耳鼻舌身<a>意识</a>身因。是名识因。云何法色因。若忆想假称制名此谓名。若法色此谓色。复次若由忆想假称制名。生受想思触思惟此谓名。十色入及法入色此谓色。复次触首五法此谓名。四大及四大造色此谓色。复次若法非色有为此谓名。色有三种。可见有对。不可见有对。不可见无对。若如是名色法。是谓名色因。云何六入因。若眼入耳鼻舌身意入法因。是名六入因。云何触因。若眼触耳鼻舌身意身触触法因。是名触因。云何受因。若苦受乐受不苦不乐受法因。是名受因。云何爱因。若欲爱有爱断爱法因。是名爱因。云何取因。若欲取见取戒取我取法因。是名取因。云何有因。若欲有色有无色有法因。是名有因。云何生因。若诸众生中生正生入胎出阴成就阴入法因。是名生因。云何老因。若诸众生中头白齿落皮皱身体战掉诸根衰熟行朽命促法因。是名老因。云何死因。若诸众生中终没死丧时过阴舍身形于彼变异离本身众法因。是名死因。云何忧因。若众生为种种苦逼。若忧重忧究竟忧。若内燋热忧悴此法因是名忧因。云何悲因。众苦若众生忧为忧所逼忧箭入心。若追忆啼哭狂言口教法因。是名悲因。云何苦因。若身不忍受苦。眼触苦受耳鼻舌身触苦受法因。是名苦因。云何恼因。若心不忍受苦。意触苦受法因。是名恼因。云何众苦因若身心苦重苦究竟苦心恼乱法因。是名众苦因。云何食因。有四种食。揣食粗细触食意思食识食。如是法因。是名食因。云何漏因。欲漏有漏无明漏法因。是名漏因。云何复有因。若法初阴界入法因。是名复有因。</p>
<p style="text-align: left">
	　　云何非因因。若法非因。是名非因因。云何非无间因。若法非无间因。是名非无间因。云何非境界因。无非境界因无非依因。云何非业因。若法非业因。是名非业因。云何非报因。若法非报因。是名非报因。云何非起因。若法非起因。是名非起因。云何非异因。若法非共因。是名非异因。云何非相续因。若法非增长因。是名非相续因。云何非增上因。若法非胜因。是名非增上因。云何非名因。若法非名因。是名非名因。云何非色因。若法非色因。是名非色因。云何非无明因。若法非无明因。是名非无明因。云何非行因。若法非行因。是名非行因。云何非识因。若法非识因。是名非识因。云何非名色因。若法非名色因。是名非名色因。云何非六入因。若法非六入因。是名非六入因。云何非触因。若法非触因。是名非触因。云何非受因。若法非受因。是名非受因。云何非爱因。若法非爱因。是名非爱因。云何非取因。若法非取因。是名非取因。云何非有因。若法非有因。是名非有因。云何非生因。若法非生因。是名非生因。云何非老因。若法非老因。是名非老因。云何非死因。若法非死因。是名非死因。云何非忧因。若法非忧因。是名非忧因。云何非悲因。若法非悲因。是名非悲因。云何非苦因。若法非苦因。是名非苦因。云何非恼因。若法非恼因。是名非恼因。云何非众苦因。若法非众苦因。是名非众苦因。云何非食因。若法非食因。是名非食因。云何非漏因。若法非漏因。是名非漏因。云何非复有因。若法非初阴界入因。是名非复有因。</p>
<p style="text-align: left">
	　　因法非有因。有因法。非因。因有因法。非因非有因法。因法非和合因和合因法。非因因因和合法。非因亦非和合因法。</p>
<p style="text-align: left">
	　　云何因法非有因。因法无非因。复次善根不善根专敬结。是名因法非有因。</p>
<p style="text-align: left">
	　　云何有因法非因。若法非因有为。是名有因法非因。</p>
<p style="text-align: left">
	　　云何因有因法。除善根不善根专敬结。若余法是名因有因法。</p>
<p style="text-align: left">
	　　云何非因非有因法。除因有因法若余法。是名非因非有因法。因法非和合因和合因法。非因因和合法。非因亦非和合因法亦如是。前因法非共因。共因法非前因。前因共因法。亦非前因非共因法。前因法非后因。后因法非前因。前因后因法。亦非前因非后因法。共因法非后因。后因法非共因。共因后因法。亦非共因非后因法。</p>
<p style="text-align: left">
	　　云何前因法非共因。若法生是前因非共因。是名前因法非共因。</p>
<p style="text-align: left">
	　　云何共因法非前因。若法生是共因非前因。是名共因法非前因。</p>
<p style="text-align: left">
	　　云何前因共因法。若法生是前因共因。是名前因共因法。</p>
<p style="text-align: left">
	　　云何非前因非共因法。除前因共因法若余法。是名非前因非共因法。复次前因法非共因。若法初生非报。是名前因法非共因。</p>
<p style="text-align: left">
	　　云何共因法非前因。若法非因有为。是名共因法非前因。</p>
<p style="text-align: left">
	　　云何前因共因法。除初生非报。若余共法。是名前因共因法。</p>
<p style="text-align: left">
	　　云何非前因非共因法。除前因共因法若余法。是名非前因非共因法。前因法非后因。后因法非前因。前因后因法。非前因非后因法亦如是。</p>
<p style="text-align: left">
	　　云何共因法非后因。若法生是共因非后因。是名共因法非后因。</p>
<p style="text-align: left">
	　　云何后因法非共因。后因生法即是共因。复次得初禅已得第二禅。得后因初禅清净游力尊<a>自在</a>。得第二禅已得第三禅。得后因二禅清净游。力尊自在。得第三禅已。得第四禅。得后因三禅清净游力尊自在。若<a>菩萨</a>得通明已当觉彼通明时。便生后因观达无边。得神足住寿。便生后因。若住一劫若劫余。是名后因法非共因。</p>
<p style="text-align: left">
	　　云何共因后因法。若法生是共因后因。是名共因后因法。</p>
<p style="text-align: left">
	　　云何非共因非后因法。除共因后因法若余法。是名非共非后因法(因非因解各三十二句此最后二四句)</p>
<p style="text-align: left">
	　　绪分名色品第三</p>
<p style="text-align: left">
	　　有人出世。名如来无所著等正觉。说名色。解射名色。断名色。云何名色。若忆想假称制名此谓名。何谓色。若法色此谓色。复次由忆想假称生受想思触思惟。此谓名。十色入及法入色此谓色。复次触首五法此谓名。四大及四大造此谓色。复次若法非色有为此谓名。色有三种。可见有对。不可见有对。不可见无对。此谓色。如是名色。是谓名色。何故说名色。欲令此名色应正说开解分别显现假称是故说名色。云何解射名色。若于名色知见解射方便。是名解射名色。云何断名色。若于名色调伏欲染断欲染。是名断名色。今当集名色正门。</p>
<p style="text-align: left">
	　　因起报共增上依食。长养持微摄所依所须。始胎住住处。生道所向。津液遍满。不调不坚不护不摄不修。调坚护摄修。不解不证不断不尽不灭。解证断尽灭。喜处忧处舍处。善不善无记。学无学。非学非无学。报报法非报非报法。见断思惟断。非见断非思惟断。见断因。思惟断因。非见断因。非思惟断因。欲界系<a>色界</a>系无色界系不系。过去未来现在。此谓名色正门。</p>
<p style="text-align: left">
	　　因谓因缘。起谓因缘。报谓因缘。共谓因缘。增上谓依缘。依谓因缘。食谓依缘。长养持微摄所依所须亦如是。始胎谓因缘。住处谓依缘。生谓因缘。道谓因缘。求向谓因缘。津谓依缘。液遍满亦如是。不调谓不知<a>世间</a>不断世间。不坚不护不摄不修亦如是。调谓知世间断世间。坚护摄修亦如是。不解谓未智知。未以断智知。不证谓未证知见。不断谓未系断。不尽谓未究竟尽。不灭谓未智缘灭。非智缘灭。解谓智知断智知。证谓知见断。断谓暂断。尽谓究竟尽。灭谓智缘灭。非智缘灭尽。喜处谓喜起因及受报。忧处谓忧起因及受报。舍处谓舍起因及受报。善谓所修名色。不善谓所断名色。无记谓所受名色及非报法。学谓圣名色非无学。无学谓圣名色非学。非学非无学谓非圣名色。报谓受名色及善报。报法谓有报名色。非报非报法谓名色无记非我分摄。见断谓名色不善。非思惟断。思惟断谓名色不善非见断。非见断非思惟断。谓名色若善若无记。见断因谓名色若见断若见断法报。思惟断因谓名色若思惟断若思惟断法报。非见断非思惟断因。谓名色若善若善法报。若非报非报法。欲界系谓名色若欲漏有漏。色界系谓名色若色漏有漏。无色界系谓名色若无色漏有漏。不系谓名色若圣无漏。过去谓名色已生已灭。未来谓名色未生未出。现在谓名色生未灭。</p>
<p style="text-align: left">
	　　名名因。名色因。名名色因。色名因。色色因。色名色因。名色名因。名色色因。名色名色因。名起。名名起。色名起。名色色起。名色起。色色起。名色名色起。名名色起。色名色起。名色。</p>
<p style="text-align: left">
	　　名名报。名色报。名名色报。色名报。色色报。色名色报。名色名报。名色色报。名色名色报。名共名名共色。名共名色。色共名色共色。色共名色。名色共名。名色共色。名色共名色。</p>
<p style="text-align: left">
	　　名名增上。名色增上。名名色增上。色名增上。色色增上。色名色增上。名色名增上。名色色增上。名色名色增上。</p>
<p style="text-align: left">
	　　名依名名依色。名依名色色依名。色依色色依名色。名色依名。名色依色。名色依名色。</p>
<p style="text-align: left">
	　　名名食名色食。名名色食。色名食。色色食。色名色食。名色名食。名色色食。名色名色食。长养持微摄所依所须亦如是。</p>
<p style="text-align: left">
	　　名名始胎。名色始胎。名名色始胎。色名始胎。色色始胎。色名色始胎。名色名始胎。名色色始胎。名色名色始胎。住处亦如是。</p>
<p style="text-align: left">
	　　名生名名生色。名生名色。色生名色生色。色生名色。名色生名。名色生色。名色生名色名名道名色道。名名色道。色名道。色色道。色名色道。名色名道。名色色道。名色名色道所向亦如是。</p>
<p style="text-align: left">
	　　名名津名色津。名名色津。色名津。色色津。色名色津。名色名津。名色色津。名色名色津。液遍满亦如是。</p>
<p style="text-align: left">
	　　名不调名不调。名不调色不调。名不调名色不调。色不调名不调。色不调色不调。色不调名色不调。名色不调名不调。名色不调色不调。名色不调名色不调。不坚不护不摄不修亦如是。名调名调。名调色调。名调名色调。色调名调。色调色调。色调名色调。名色调名调。名色调色调。名色调名色调。坚护摄修亦如是。</p>
<p style="text-align: left">
	　　名未解名未解。名未解色未解。名未解名色未解。色未解名未解。色未解色未解。色未解名色未解。名色未解名未解。名色未解色未解。名色未解名色未解。未证未断未尽未灭。亦如是。</p>
<p style="text-align: left">
	　　名解名解。名解色解。名解名色解。色解名解色解。色解色解名色解。名色解名解名色解。色解名色解名色解。证断尽灭亦如是。</p>
<p style="text-align: left">
	　　缘喜处名生喜处名。喜处色喜处名色。缘喜处色生喜处名。喜处色喜处名色。缘喜处名色生喜处名。喜处色喜处名色。忧处舍处亦如是。</p>
<p style="text-align: left">
	　　绪分假结品第四</p>
<p style="text-align: left">
	　　结诸使根。诸烦恼行习微气行结未灭未尽。转受生老死众苦聚集。今当集假结正门。十结十二入十八界五阴。<a>四谛</a>二十二根。五道<a>三界</a>法人人法。</p>
<p style="text-align: left">
	　　云何十结。见结疑结戒道结。欲染结嗔恚结色染结无色染结。无明结慢结掉结。云何见结。若见烦恼非心相应。不共心生不共住不共灭。由是因缘故生见使。是名见结。乃至若掉烦恼非心相应。不共心生不共住不共灭。由是因缘故生掉使。是名掉结。复次于在所处眠没微细坚着。由是因缘故生见使。是名见结。乃至于在所处眠没微细坚着。由是因缘故生掉使。是名掉结。十二入十八界五阴。四谛二十二根三界。如上说。云何五道。<a>地狱</a>畜生饿鬼人天。云何地狱。无间有间。是名地狱。云何畜生。水陆空行。是名畜生。云何饿鬼。少食无食等。是名饿鬼。云何人。四天下人。是名人。云何天。欲色无色天。是名天。云何法。色法非色法。乃至过去法未来法现在法。非过去非未来非现在法。是谓法。云何人。未生智人。欲界未竟色界未竟无色界未竟。已生智人。欲界未竟色界无色界未竟。复次已生智人。欲界已竟。色界无色界未竟。是谓人。如是法如是人。是谓法人人法。</p>
<p style="text-align: left">
	　　十结几见断。几思惟断。三见断。七二分或见断。或思惟断。云何三见断。见疑戒道。是名三见断。云何七二分或见断或思惟断。欲染嗔恚色染无色染无明慢掉。是名七二分或见断或思惟断。</p>
<p style="text-align: left">
	　　十结几见断。一切见断。几思惟断。七思惟断。除见疑戒道。</p>
<p style="text-align: left">
	　　十结几欲界系。几色界系。几无色界系。二欲界系。一色界系。一无色界系。一二分或欲界系或色界系。五三分或欲界系。或色界系。或无色界系。何等二欲界系。欲染嗔恚。此二欲界系。何等一色界系。色染此一色界系。何等一无色界系。无色染此一无色界系。何等一二分或欲界系或色界系。戒道此一二分或欲界系。或色界系。何等五三分或欲界系或色界系或无色界系。见疑无明慢掉。此五三分或欲界系或色界系或无色界系。</p>
<p style="text-align: left">
	　　十结几欲界系。八除色染无色染。十结几色界系。七除欲染嗔恚无色染。十结几无色界系六谓见疑无色染无明慢掉。</p>
<p style="text-align: left">
	　　欲界系结。几见断。几思惟断。三见断。五二分或见断或思惟断。何等三见断。见疑戒道此三见断。何等五二分或见断或思惟断。欲染嗔恚无明慢掉。此五二分或见断或思惟断。八欲界系结几见断。一切见断。几思惟断。五思惟断。除见疑戒道。七色界系结。几见断几思惟断。三见断。四二分或见断或思惟断。何等三见断。见疑戒道。此三见断。何等四二分或见断或思惟断。色染无明慢掉。此四二分或见断或思惟断。七色界系结几见断。一切见断。几思惟断。四思惟断。除见疑戒道。六无色界系结几见断。几思惟断。二见断。四二分或见断或思惟断。何等二见断。见疑此二见断。何等四二分或见断或思惟断。无色染无明慢掉。此四二分或见断或思惟断。六无色界系结几见断。一切见断。几思惟断。四思惟断。谓无色染无明慢掉。</p>
<p style="text-align: left">
	　　见结眠没。几结中眠没。八结中除自性及疑眠没。九结中除自性戒道结不眠没诸结欲染结眠没。五结中见戒道无明慢掉嗔恚结眠没。六结中见疑戒道无明慢掉色染结眠没。五结中见戒道无明慢掉无色染结眠没。四结中见无明慢掉无明结眠没。九结中除自性慢掉结亦眠没。九结除自性。</p>
<p style="text-align: left">
	　　几结眠没。见结中八。除自性及戒道。四结眠没疑结中嗔恚无明慢掉。八结眠没。戒道中除自性及无色染五结眠没。欲染结中见疑无明慢掉五结眠没。嗔恚结中见结疑无明慢掉。五结眠没。色染结中见结疑无明慢掉。五结眠没。无色染结中见结疑无明慢掉。八结眠没。无明结中除自性及戒道。八结亦眠没。慢掉结中除自性及戒道。</p>
<p style="text-align: left">
	　　八结眠没眼入耳入。除戒道及无色染。七结眠没鼻入舌入。除戒道色染无色染。八结眠没身入。除戒道无色染。九结眠没意入。中除戒道。九结眠没色入声入。除无色染。七结眠没香味入。除戒道色染无色染。八结眠没于触入。除戒道无色染。十结眠没法入。</p>
<p style="text-align: left">
	　　八结眠没眼界耳界。除戒道无色染。七结眠没鼻界舌界。除戒道色染无色染。八结眠没于身界。除戒道无色染。九结眠没色界声界。除无色染。七结眠没香界味界。除戒道色染无色染。八结眠没触界。除戒道无色染八结眠没眼识界耳识界。除戒道无色染。七结眠没。鼻识界舌识界。除戒道色染无色染。八结眠没身界。除戒道无色染。九结眠没意界意识界。除戒道。十结眠没法界。</p>
<p style="text-align: left">
	　　十结眠没色阴。九结眠没受想行识阴。除戒道。十结眠没苦谛。五结眠没集谛。见疑无明慢掉。灭道谛无也。</p>
<p style="text-align: left">
	　　八结眠没眼根耳根。除戒道无色染。七结眠没鼻根舌根。除戒道色染无色染。八结眠没身根。除戒道无色染。七结眠没男根女根。除戒道色染无色染。九结眠没命根。除戒道。七结眠没乐根。除戒道嗔恚无色染。六结眠没苦根。见疑嗔恚无明慢掉。七结眠没喜根。除戒道嗔恚无色染。六结眠没忧根。疑嗔恚无明慢掉。八结眠没舍根。除戒道嗔恚。九结眠没意根。除戒道。诸圣根无也。</p>
<p style="text-align: left">
	　　地狱或六或七。六结眠没无间地狱。见疑嗔恚无明慢掉。七结眠没有间地狱。见疑欲染嗔恚无明慢掉。八结眠没畜生。除色染无色染。八结眠没饿鬼。除色染无色染。八结眠没人。除色染无色染。十结眠没诸天。八结眠没欲界天。除色染无色染。七结眠没色界天。除欲染嗔恚无色染。六结眠没无色界天。见疑无色染无明慢掉八。结眠没欲界除。色染无色染七。结眠没色界除。欲染嗔恚无色染。六结眠没无色界。见疑无色染无明慢掉。</p>
<p style="text-align: left">
	　　十结眠没色法。九结眠没。非色法。除戒道。九结眠没可见法。除无色染。十结眠没不可见法。九结眠没有对法。除无色染。十结眠没无对法。圣法无也。十结眠没非圣法。十结眠没有漏法。无漏法无也。有染法十。无染法无。有求法十。无求法无。当取法十。非当取法无。有取法十。无取法无。有胜法十。无胜法无。九结眠没受法。除戒道。十结眠没非受法。九结眠没内法。除戒道。十结眠没外法。十结眠没有报法。十结眠没无报法。九结眠没心法。除戒道。十结眠没非心法。九结眠没心相应法。除戒道。十结眠没非心相应法。九结眠没心数法。除戒道。十结眠没非心数法。九结眠没有缘法。除戒道。十结眠没<a>无缘</a>法。十结眠没共心法。十结眠没不共心法。随心转法不随心转法亦如是。十结眠没业法。非业法亦如是。九结眠没业相应法。除戒道。十结眠没非业相应法。十结眠没共业法。十结眠没非共业法。随业转法不随业转法亦如是。十结眠没因法。十结眠没非因法。十结眠没有因法。无因法无也。有绪法无绪法。有缘法无缘法。有为法无为法亦如是。十结眠没知法。十结眠没非知法。识法非识法。解法非解法了法非了法亦如是。九结眠没断智知法。除戒道。十结眠没非断智知法。断法非断法亦如是。十结眠没修法。十结眠没非修法。十结眠没证法。十结眠没非证法。十结眠没善法。九结眠没不善法。除戒道。十结眠没无记法。<a>学法</a>无学法无也。十结眠没非学非无学法。十结眠没报法。十结眠没报法法。十结眠没非报非报法法。九结眠没见断法。除戒道。九结眠没思惟断法。除戒道。十结眠没非见断非思惟断法。九结眠没见断因法。除戒道。九结眠没思惟断因法。除戒道。十结眠没非见断非思惟断因法。八结眠没欲界系法。除色染无色染。七结眠没色界系法。除欲染嗔恚无色染。六结眠没无色界系法。见疑无色染无明慢掉。不系法无也。十结眠没过去法。十结眠没未来法。十结眠没现在法。非过去非未来非现在法无也。</p>
<p style="text-align: left">
	　　未生智人。欲界未竟。色界未竟。无色界未竟。几结眠没十。欲界八。除色染无色染。色界七。除欲染嗔恚无色染。无色界六。见疑无色染无明慢掉。</p>
<p style="text-align: left">
	　　已生智人。欲界未竟。色界未竟。无色界未竟。几结眠没七。欲界五。除色染无色染。色界四。色染无明慢掉。无色界四。无色染无明慢掉。复有生智人欲界已竟色界未竟无色界未竟。几结眠没。五欲界疑。色界四。色染无明慢掉。无色界四。无色染无明慢掉。</p>
<p style="text-align: left">
	　　未生智人。欲界未竟。色界未竟。无色界未竟。几结眠没。见结中八。除自性及戒道。四结眠没疑中。嗔恚无明慢掉。八结眠没戒道。除自性及无色染五结眠没欲染结。见疑无明慢掉。五结眠没嗔恚结中。见疑无明慢掉。五结眠没色染结中。见疑无明慢掉。五结眠没无色染结中。见疑无明慢掉。八结眠没无明结中。除自性及戒道。八结亦眠没慢掉结中。除自性及戒道。八结眠没眼入耳入中。除戒道及无色染。从鼻入舌入。乃至过去未来现在。亦如上说。非过去非未来非现在无也。</p>
<p style="text-align: left">
	　　生智人欲界未竟。色界未竟。无色界未竟。几结眠没。见结中无也。疑戒道亦无。三结眠没欲染结中。无明慢掉。三结眠没嗔恚结中。无明慢掉。三结眠没色染结中。无明慢掉。三结眠没无色染结中。无明慢掉。六结眠没无明结中。除自性。六结眠没慢掉结。除自性。六结眠没眼入耳入。除无色染。五结眠没鼻入舌入。除色染无色染。六结眠没身入。除无色染。七结眠没意入。六结眠没色入声入。除无色染。五结眠没香入味入。除色染无色染。六结眠没触入。除无色染。七结眠没法入。六结眠没眼界耳界。除无色染。五结眠没鼻界舌界。除色染无色染。六结眠没身界。除无色染。六结眠没色界声界。除无色染。五结眠没香界味界。除色染无色染。六结眠没触界。除无色染。六结眠没眼识界耳识界。除无色染五结眠没鼻识界舌识界。除色染无色染。六结眠没身识界。除无色染。七结眠没意界意识界法界。七结眠没色阴。受想行识阴亦如是。七结眠没苦谛。三结眠没集谛无明慢掉。灭谛道谛无也。六结眠没眼根耳根。除无色染。五结眠没鼻根舌根。除色染无色染。六结眠没身根。除无色染。五结眠没男根女根。除色染无色染。七结眠没命根。五结眠没乐根。除嗔恚结无色染。四结眠没苦根。嗔恚无明慢掉。五结眠没喜根。除嗔无色染。四结眠没忧根。嗔恚无明慢掉。六结眠没舍根。除嗔恚。七结眠没意根。圣根无也。地狱畜生饿鬼无也。五结眠没人中。除色染无色染。天上通七结。五结眠没欲界天。除色染无色染。四结眠没色界天。色染无明慢掉。四结眠没无色界天。无色染无明慢掉。五结眠没欲界。除色染无色染。四结眠没色界。色染无明慢掉。四结眠没无色界。无色染无明慢掉。七结眠没色法。非色法亦如是。六结眠没可见法。除无色染。七结眠没不可见法。六结眠没有对法。除无色染。七结眠没无对法。圣法无。七结眠没非圣法。有漏法七。无漏法无。有染法七无染法无。有求法七无求法无。当取法七非当取法无。有取法七无取法无。有胜法七无胜法无。受法七非受法七。内法七外法七。有报法七无报法七。心法七非心法七。心相应法七非心相应法七。心数法七非心数法七。有缘法七无缘法七。共心法七非共心法七。随心转法七不随心转法七。业法七非业法七。业相应法七非业相应法七。共业法不共业法七。随业转法七不随业转法七。因法七非因法七。有因法七无因法七。有绪法七无绪法七。有缘法七无缘法七。有为法七无为法七。知法七非知法七。识法七非识法七。解法七非解法七。了法七非了法七。断智知法七非断智知法七。断法非断法亦如是七。修法七不修法七。证法七非证法七。善法七不善法七。无记法七。学法无学法无非学非无学法七。报法七报法法七。非报法非报法法七。见断法无思惟断法七。非见断非思惟断法七。见断因法无思惟断因法七。非见断非思惟断因法七。欲界系法五。除色染无色染。色界系法四。色染无明慢掉。无色界系法四。无色染无明慢掉。不系法无。过去法七未来法七现在法七。非过去非未来非现在无也。</p>
<p style="text-align: left">
	　　生智人欲界已竟。色界未竟。无色界未竟。几结眠没。见结中无也。疑戒道欲染嗔恚无也。三结眠没色染结中。无明慢掉。三结眠没无色染。无明慢掉。四结眠没无明结。除自性。四结眠没慢掉结。除自性。四结眠没眼入耳入。除无色染。鼻入舌入无。四结眠没身入。除无色染。五结眠没意入。四结眠没色入声入。除无色染。香入味入无四。结眠没触入除。无色染五结眠没法入。四结眠没眼界耳界。除无色染。鼻界舌界无。四结眠没身界。除无色染。四结眠没色界声界。除无色染。鼻界舌界无。四结眠没触界。除无色染。四结眠没眼识界耳识界。除无色染。鼻识界舌识界无四。结眠没身识界。除无色染。五结眠没意界意识界法界。五结眠没色阴。受想行识阴亦如是。五结眠没苦谛。三结眠没集谛。无明慢掉。灭谛道谛无。四结眠没眼根耳根。除无色染。鼻根舌根无。四结眠没身根。除无色染。男根女根无。五结眠没命根。四结眠没乐根喜根。除无色染。苦根忧根无。五结眠没舍根喜根。诸无漏根无。地狱畜生饿鬼人中无。五结眠没通天上。欲界天无。四结眠没色天上。除无色染。四结眠没无色天上。除色染。欲界无。四结眠没色界。除无色染。四结眠没无色界。除色染。四结眠没色法。无色法亦如是。四结眠没可见法。除无色染。五结眠没不可见法。四结眠没有对法。除无色染。五结眠没无对法中。圣法无非圣。有漏法五无漏法无。有染法五无染法无。有求法五无求法无。当取法五非当取法无。有取法五无取法无。有胜法五无胜法无。受法五非受法五。内法五外法五。有报法五无报法五。心法五非心法五。心相应法五心不相应法五。心数法五非心数法五。有缘法五无缘法五。共心法五不共心法五。随心转法五不随心转法五。业法五非业法五。业相应法五非业相应法五。共业法五非共业法五。随业转法五不随业转法五。因法五非因法五。有因法五无因法五。有绪法五无绪法五。有为法五无为法五。知法五非知法无。识法非识法。解法非解法。了法不了法。亦如是。断智知法五。非断智知法五。断法非断法亦如是。五修法五非修法五。证法五非证法五。善法五不善法五。无学法五学法五。非学非无学法五。解法五报法法五。非报非报法法五。见断法无思惟断法五。非见断非思惟断法五。见断因法无思惟断因法五。非见断非思惟断因法五。欲界系法无色界系法四。除无色染。色界系法四。除色染。不系法无。过去法五未来法五。现在法五。非过去非未来非现在法无。</p>
<p style="text-align: left">
	　　若人眠没见疑戒道结中。此人有几结。有十。若人眠没欲染嗔恚结中。此人有几结。或十或七。若人眠没色染无色染无明慢掉结中。此人有几结。或十或五。若见结疑结眠没法中。此法中有几结。或十或九或八或七或六或五。若戒道结眠没法中。此法中有几结。或十或九或八或七。若欲染结眠没法中。此法中有几结。或十或九或八或七或六。若嗔恚结眠没法中。此法中有几结。或十或九或八或七或六或五。若色染无色染结眠没法中。此法中有几结。或十或九或八或七或六。若无明慢掉结眠没法中。此法中有几结。或十或九或八或七或六或五或四(法人竟)</p>
<p style="text-align: left">
	　　若见结疑眠没人法中。此人法有几结。或十或九或八或七或六或五。若戒道结眠没人法中。此人法有几结。或十或九或八或七。若欲染结眠没人法中。此人法有几结。或十或九或八或七或六。若嗔恚结眠没人法中。此人法有几结。或十或九或八或七或六或五或四。若色染无色染结眠没人法中。此人法有几结。或十或九或八或七或六。若无明结慢掉结眠没人法中。此人法有几结。或十或九或八或七或六或五或四。</p>
<p style="text-align: left">
	　　若欲终非欲终终非终欲生非欲生生非生。欲终谓最后心。非欲终谓除最后心。终谓最后心。非终谓在此阴。欲生谓初心。非欲生谓除初心。生谓在此阴。非生谓未在此阴。如是地狱畜生饿鬼人中天上。欲界色界无色界。若众生于地狱中欲终眠没几结中。若众生于地狱中非欲终。眠没几结中。若众生于地狱中终。眠没几结。若众生于地狱中非终眠没几结中。若众生于地狱中始生。眠没于几结。若众生于地狱中非始生。眠没几结。若众生于地狱中生。眠没几结。若众生于地狱中非生。眠没几结。畜生饿鬼人中天上欲界色界无色界亦如是。</p>
<p style="text-align: left">
	　　若众生于地狱中欲终。始生畜生眠没几结。若众生于地狱中欲终。非始生畜生中眠没几结。若众生于地狱中欲终。生畜生中眠没几结。若众生于地狱中欲终。非生畜生中眠没于几结。若众生于地狱中非欲终。始生畜生时眠没几结。若众生于地狱中非欲终。非始生畜生中眠没几结。若众生于地狱中非欲终。生畜生中眠没几结。若众生于地狱中非欲终。始非生畜生眠没几结。若众生于地狱中终。始生畜生中眠没几结。若众生于地狱中终。非始生畜生中眠没几结。若众生于地狱中终。生畜生中眠没几结。若众生于地狱中终。非生畜生中眠没几结。若众生于地狱中非终。非始生畜生中眠没几结。若众生于地狱中非终。非始生畜生中眠没几结。若众生于地狱中非终。非生畜生中眠没几结。从地狱至饿鬼。从地狱至人中。从地狱至天上亦如是。从畜生至饿鬼。从畜生至人中。从畜生至天上。从畜生至地狱。从饿鬼至人中。从饿鬼至天上。从饿鬼至地狱。从饿鬼至畜生。从人中至天上。从人中至地狱。从人中至畜生。从人中至饿鬼。从天上至地狱。从天上至畜生。从天上至饿鬼。从天上至人中。从欲界至色界。从欲界至无色界。从色界至无色界。从色界至欲界。从无色界至欲界。从无色界至色界亦如是。</p>
<p style="text-align: left">
	　　<strong>第二十卷 <a>舍利</a>弗阿毗昙论</strong> 下</p>
<p style="text-align: left">
	　　绪分行品第五</p>
<p style="text-align: left">
	　　身行口行意行地。云何身行。谓出入息。是名身行。云何口行。谓觉观。是名口行。云何意行。谓想思。是名意行。身行地。从有出入息身乃至第四禅。是名身行地。云何非身行地。从非出入息身第四禅若过。是名非身行地。云何口行地。欲界意识。若色界不定。若初禅及初禅间。是名口行地。云何非口行地。五识身若二禅若过。是名非口行地。云何意行地。除二定及一生若余处。是名意行地。云何非意行地。二定及一生。是名非意行地。身行于何处生不灭。从非出入息身至有出入息身。若于第四禅起。于此处身行生不灭。身行于何处灭不生。从出入息身至非出入息身。若入第四禅。于此处身行灭不生。身行于何处生灭。若有出入息处。于此处身行生灭。身行于何处行不生不灭。于非出入息身中。若第四禅若过。是名身行不生不灭。口行于何处生不灭。从离五识身至意识。从第二禅起。于此处口行生不灭。口行于何处灭不生。从离意识至五识身。若入第二禅。于此处口行灭不生。口行于何处生灭。若有觉观处。于此处口行生灭。口行于何处。不生不灭。于五识身中若第二禅若过。于此处口行不生不灭。意行于何处生不灭。于二定起。若一生处命终。于此处意行生不灭。意行于何处灭不生。若入二定及一生处。于此处意行灭不生。意行于何处生灭。若意行于此处意行生灭。意行于何处不生不灭。若于二定至一生处是。于此处意行不生不灭。</p>
<p style="text-align: left">
	　　绪分触品第六</p>
<p style="text-align: left">
	　　愚者无明覆。爱烦恼和合。由是法故聚集成身。彼名色缘二法生触。今当集假触正门。</p>
<p style="text-align: left">
	　　身触心触乃至十八触。是名触法。</p>
<p style="text-align: left">
	　　云何身触。若触身识相应。是名身触。云何心触。若触意识相应。是名心触。复次若五识相应眼耳鼻舌身识。是名身触。若心意识相应是名心触。</p>
<p style="text-align: left">
	　　云何名触。若触心触。是名名触。云何对触。若触身触。是名对触。</p>
<p style="text-align: left">
	　　云何爱触。若触欲染相应。是名爱触。云何恚触。若触恼相应。是名恚触。云何明触。若触圣智相应。是名明触。云何无明触。若触不善非智相应。是名无明触。云何明分触若触明分生明能令广大。是名明分触。云何无明分触。若触无明分生无明能令广大。是名无明分触。复次若触圣忍相应。是名明分触。若触非圣烦恼相应。是名无明分触。复次若触圣得智果。是名明分触。若触非圣若善无记。是名无明分触。</p>
<p style="text-align: left">
	　　云何圣触。若触无漏。是名圣触。云何非圣触。若触有漏。是名非圣触。</p>
<p style="text-align: left">
	　　云何有漏触。若触有染。是名有漏触。云何无漏触。若触无染。是名无漏触。</p>
<p style="text-align: left">
	　　云何有染触。若触有求。是名有染触。云何无染触。若触无求。是名无染触。</p>
<p style="text-align: left">
	　　云何有求触。若触当取。是名有求触。云何无求触。若触非当取。是名无求触。</p>
<p style="text-align: left">
	　　云何当取触。若触有取。是名当取触。云何非当取触。若触无取。是名非当取触。</p>
<p style="text-align: left">
	　　云何有取触。若触有胜。是名有取触。云何无取触。若触无胜。是名无取触。</p>
<p style="text-align: left">
	　　云何有胜触。若触有取。是名有胜触。云何无胜触。若触无取。是名无胜触。复次若此触有余胜妙。是名有胜触。若此触更无余胜妙。是名无胜触。复次若如来所生触。于一切法无碍知见。乃至自在成就。除此触若余触。是名有胜触。若上所除触。是名无胜触。云何受触。若触内。是名受触。云何非受触。若触外。是名非受触。</p>
<p style="text-align: left">
	　　云何内触。若触受。是名内触。云何外触。若触非受。是名外触。</p>
<p style="text-align: left">
	　　云何有报触。若触报法。是名有报触。云何无报触。若触报若非报非报法。是名无报触。</p>
<p style="text-align: left">
	　　云何凡夫共触。若触非凡夫生得。凡夫亦生得。是名凡夫共触。云何凡夫不共触。若触非凡夫生得。凡夫不能生得。是名凡夫不共触云何非凡夫共触。若触凡夫生得。非凡夫亦生得。是名非凡夫共触。云何非凡夫不共触。若触凡夫生得。非凡夫不生不得。是名非凡夫不共触。</p>
<p style="text-align: left">
	　　云何声闻共触。若触非声闻生得。声闻亦生得。是名声闻共触。云何声闻不共触。若触非声闻生得。声闻不生不得。是名声闻不共触。云何非声闻共触。若触声闻生得。非声闻亦生得。是名非声闻共触。云何非声闻不共触。若触声闻生得。非声闻不生不得。是名非声闻不共触。</p>
<p style="text-align: left">
	　　云何如电触。若触少少住少时住。如电少少住少时住。触亦如是。是名如电触。云何如金刚触。若触无量住无量时住。如金刚无量住无量时住。触亦如是。是名如金刚触。复次若触生已断少烦恼分。如电从云中出昭少闇分速灭。触亦如是。是名如电触。若触生已断一切烦恼。无余烦恼。若粗若微无不断灭。如金刚投于珠石破坏摧折无不自在。触亦如是。是名如金刚触。复次若触生已得须陀洹乃至阿那含果。是名如电触。若触生已得阿<a>罗汉</a>。是名如金刚触。复次若触生已得须陀洹乃至阿那含。得声闻辟支佛阿<a>罗汉果</a>。是名如电触。若触生已。若如来所生触。于一切法无碍知见。乃至自在成就。是名如金刚触。云何不定得触。若触得不定得难得难持。是名不定得触。云何定得触。若触得决定得不难得易持。是名定得触。</p>
<p style="text-align: left">
	　　云何有行难持触。若触得不定得难得难持。无由力尊自在。不如所欲。不随所欲。不尽所欲。有行难生难得。如船逆水难行。触亦如是。是名有行难持触。云何无行易持触。若触得决定得不难得易得。乃至如船顺水易行。触亦如是。是名无行易持触。</p>
<p style="text-align: left">
	　　云何一分修触。若触生已想有光明然未见色。若见色不想有光明。是名一分修触。云何二分修触。若触生已想有光明亦见色。是名二分修触。复次若触生已生智。然不断烦恼。若断烦恼非生智。是名一分修触。若触生已智生能断烦恼。是名二分修触。复次若触生已尽智生非无生智。是名一分修触。若触生已尽智生及无生智。是名二分修触。</p>
<p style="text-align: left">
	　　云何有欲触。若触有欲人欲染相应。是名有欲触。云何无欲触。若触离欲人非欲染相应。是名无欲触。云何恚触。若触有恚人憎相应。是名有恚触。云何无恚触。若触离恚人非恚相应。是名无恚触。云何有痴触。若触有痴人痴相应。是名有痴触。云何无痴触。若触离痴人非痴相应。是名无痴触。</p>
<p style="text-align: left">
	　　云何没触。若触睡眠相应。不共内灭念相应。慧未成就不能分别善法。是名没触。云何散触。若触想欲染共欲染。欲染相应多欲见净。于外五欲中彼染着。是名散触。</p>
<p style="text-align: left">
	　　云何少触。若触不定。是名少触。云何多触。若触定。是名多触。</p>
<p style="text-align: left">
	　　云何不定触。若触不定人非定相应。是名不定触。云何定触。若触定人定相应。是名定触。云何不<a>解脱</a>触。若触不解脱人非解脱相应。是名不解脱触。云何解脱触。若触解脱人解脱相应。是名解脱触。</p>
<p style="text-align: left">
	　　云何有胜触。若触有胜人有胜<a>法相</a>应。是名有胜触。云何无胜触。若触无胜人无胜法相应。是名无胜触。</p>
<p style="text-align: left">
	　　云何有觉触。若触有觉觉相应。共觉共生共住共灭。是名有觉触。云何无觉触。若触非觉相应。不共觉生不共住不共灭。是名无觉触。云何有观触。若触观相应。共观生共住共灭。是名有观触。云何无观触。若触非观相应。不与观共生不共观住不共灭。是名无观触。</p>
<p style="text-align: left">
	　　云何有喜触。若触喜相应共喜生共住共灭。是名有喜触。云何无喜触。若触非喜相应不共喜生不共喜住不共灭。是名无喜触。云何共味触。若触乐受相应。是名共味触。云何共舍触。若触不苦不乐受相应。是名共舍触。</p>
<p style="text-align: left">
	　　云何忍相应触。若触忍共生共住共灭。是名忍相应触。云何非忍相应触。若触非忍共生共住共灭。是名非忍相应触。云何智相应触。若触共智生共住共灭。是名智相应触。云何非智相应触。若触非智共生共住共灭。是名非智相应触。云何初忍触。若触圣无漏坚信坚法人所修。是名初忍触。云何初智触。若触圣无漏见道人所修。是名初智触。</p>
<p style="text-align: left">
	　　云何欲终触。若触最后识相应。是名欲终触。云何始生触。若触初识相应。是名始生触云何善触。若触修。是名善触。云何不善触。若触断。是名不善触。云何无记触。若触受若非报非报法。是名无记触。</p>
<p style="text-align: left">
	　　云何学触。若触圣非无学。是名学触。云何无学触。若触圣非学。是名无学触。云何非学非无学触。若触非圣。是名非学非无学触。</p>
<p style="text-align: left">
	　　云何报触。若触受善报。是名报触。云何报法触。若触有报。是名报法触。云何非报非报法触。若触无记非我分摄。是名非报非报法触。云何见断触。若触不善非思惟断。是名见断触。云何思惟断触。若触不善非见断。是名思惟断触。云何非见断非思惟断触。若触善无记。是名非见断非思惟断触。</p>
<p style="text-align: left">
	　　云何见断因触。若触见断若见断法报。是名见断因触。云何思惟断因触。若触思惟断若思惟断法报。是名思惟断因触。云何非见断因非思惟断因触。若触善若善法报若非报非报法。是名非见断非思惟断因触。</p>
<p style="text-align: left">
	　　云何软触。若触不善。是名软触。云何中触。若触无记。是名中触。云何上触。若触善。是名上触。复次若触不善若无记。是名软触。若触非圣善。是名中触。若触圣无漏。是名上触。</p>
<p style="text-align: left">
	　　云何粗触。若触欲界系。是名粗触。云何细触。若触色界系若不系。是名细触。云何微触。若触无色界系。是名微触。复次若色界系。是名粗触。若空处系识处系不用处系若不系。是名细触。若非想非非想处系。是名微触。复次若触欲界系色界系空处系识处系不用处系。是名粗触。若触不系。是名细触。若触非想非非想处系。是名微触。</p>
<p style="text-align: left">
	　　云何乐受触。若触乐受相应。是名乐受触。云何苦受触。若触苦受相应。是名苦受触。云何不苦不乐受触。若触不苦不乐受相应。是名不苦不乐受触。复次若触受乐报。是名乐受触。若触受苦报。是名苦受触。若触受不苦不乐报。是名不苦不乐受触。复次除不苦不乐受触。若余触善有报。是名乐受触。若触不善。是名苦受触。除乐受触。若余触善有报。是名不苦不乐受触。复次若触善有报。是名乐受触。若触不善。是名苦受触。除乐受苦受触若余触。是名非苦非乐受触。</p>
<p style="text-align: left">
	　　云何喜处触。若触始起已生喜。是名喜处触。云何忧处触。若触始起已生忧。是名忧处触云何舍处触。若触始起已生舍。是名舍处触。复次除舍处触若余触善有报。是名喜处触若触不善。是名忧处触。除喜处触。若余触善有报。是名舍处触。复次若触善有报。是名喜处触。若触不善。是名忧处触。除喜处忧处触若余触。是名非喜处非忧处触。</p>
<p style="text-align: left">
	　　云何有觉有观触。若触有觉有观定相应。是名有觉有观触。云何无觉有观触。若触无觉有观定相应。是名无觉有观触。云何无觉无观触。若触无觉无观定相应。是名无觉无观触。云何空相应触。若触空定共生共住共灭。是名空相应触。云何无相相应触。若触无相定共生共住共灭。是名无相相应触。云何无愿相应触。若触无愿定共生共住共灭。是名无愿相应触。</p>
<p style="text-align: left">
	　　云何现报触。若触即生我分摄若触所起作成就即生我分摄受报。是名现报触。云何生报触。若触生我分摄若触所起作成就无间生受报。是名生报触。云何后报触若触生我分摄若触所起作成就第三第四生受报或过。是名后报触。</p>
<p style="text-align: left">
	　　云何与乐触。若触乐果。是名与乐触。云何与苦触。若触苦果。是名与苦触。云何不与乐不与苦触。除与乐与苦触若余触。是名不与乐不与苦触。复次若触善有报。是名与乐触。若触不善。是名与苦触。除与乐与苦触若余触。是名非与乐非与苦触。</p>
<p style="text-align: left">
	　　云何乐果触。若触乐报。是名乐果触。云何苦果触。若触苦报。是名苦果触。云何非乐果非苦果。触除乐果苦果触若余触。是名非乐果非苦果触。复次若触善有报。是名乐果触。若触不善有报。是名苦果触。除乐果苦果触若余触。是名非乐果非苦果触。乐报触苦报触非乐报非苦报触亦如是。</p>
<p style="text-align: left">
	　　云何过去触。若触生已灭。是名过去触。云何未来触。若触未生未起。是名未来触。云何现在触。若触生未灭。是名现在触。</p>
<p style="text-align: left">
	　　云何过去境界触。思惟过去法若生触。是名过去境界触。云何未来境界触。思惟未来法若生触。是名未来境界触。云何现在境界触思惟现在法若生触。是名现在境界触。云何非过去非未来非现在境界触。思惟非过去非未来非现在法若生触。是名非过去未来现在境界触。</p>
<p style="text-align: left">
	　　云何欲界系触。若触欲漏有漏。是名欲界系触。云何色界系触。若触色漏有漏。是名色界系触。云何无色界系触。若触无色漏有漏。是名无色界系触。云何不系触。若触圣无漏。是名不系触。</p>
<p style="text-align: left">
	　　云何共慈触若触。慈解心共生共住共灭。是名共慈触。共悲触共喜触共舍触亦如是云何乐根相应触。乐根共生共住共灭。是名乐根相应触。苦根喜根忧根舍根相应触亦如是。</p>
<p style="text-align: left">
	　　云何眼触。若触眼识相应。是名眼触。耳鼻舌身意亦如是。复次缘色生眼识三法和合生触。是名眼触。耳鼻舌身意亦如是。</p>
<p style="text-align: left">
	　　云何眼识界相应触。若触眼识界共生共住共灭。是名眼识界相应触。耳鼻舌身识界亦如是。云何意界相应触。若触意识共生共住共灭。是名意界相应触。意识界相应触亦如是。</p>
<p style="text-align: left">
	　　云何十八触。眼触乐受眼触苦受眼触不苦不乐受。耳鼻舌身意亦如是。是名十八触。</p>
<p style="text-align: left">
	　　绪分假心品第七</p>
<p style="text-align: left">
	　　心性清净。为客尘染。凡夫未闻故。不能如实知见。亦无修心。<a>圣人</a>闻故。如实知见。亦有修心。心性清净。离客尘垢。凡夫未闻故。不能如实知见。亦无修心。圣人闻故。能如实知见。亦有修心。今当集假心正门。</p>
<p style="text-align: left">
	　　圣心非圣心。乃至六识界七识界心。</p>
<p style="text-align: left">
	　　云何圣心。若心无漏。是名圣心。云何非圣心。若心有漏。是名非圣心。</p>
<p style="text-align: left">
	　　云何有漏心。若心有染。是名有漏心。云何无漏心。若心无染。是名无漏心。</p>
<p style="text-align: left">
	　　云何有染心。若心有求。是名有染心。云何无染心。若心无求。是名无染心。</p>
<p style="text-align: left">
	　　云何有求心。若心当取。是名有求心。云何无求心。若心非当取。是名无求心。</p>
<p style="text-align: left">
	　　云何当取心。若心有取。是名当取心。云何非当取心。若心无取。是名非当取心。</p>
<p style="text-align: left">
	　　云何有取心。若心有胜。是名有取心。云何无取心。若心无胜。是名无取心。</p>
<p style="text-align: left">
	　　云何有胜心。若心有取。是名有胜心。云何无胜心。若心无取。是名无胜心。复次若于此心有余心过胜妙。是名有胜心。若于此心更无余心过胜妙。是名无胜心。复次若如来所生心。于一切法无碍知见。乃至自在成就。除此心若余心。是名有胜心。若无所余心。是名无胜心。</p>
<p style="text-align: left">
	　　云何受心。若心内。是名受心。云何非受心。若心外。是名非受心。</p>
<p style="text-align: left">
	　　云何内心。若心受。是名内心。云何外心。若心非受。是名外心。</p>
<p style="text-align: left">
	　　云何有报心。若心报法。是名有报心。云何无报心。若心非报非报法。是名无报心。云何凡夫共心。若心凡夫生得凡夫亦生得。是名凡夫共心。云何凡夫不共心。若心非凡夫生得凡夫不能生得。是名凡夫不共心。云何非凡夫共心。若心凡夫生得非凡夫亦生得。是名非凡夫共心。云何非凡夫不共心。若心凡夫生得非凡夫不生不得。是名非凡夫不共心。</p>
<p style="text-align: left">
	　　云何声闻共心。若心声闻生得声闻亦生得。是名声闻共心。云何声闻不共心。若心非声闻生得声闻不生得。是名声闻不共心。云何非声闻共心。若心声闻生得非声闻亦生得。是名非声闻共心。云何非声闻不共心。若心声闻生得非声闻不生不得。是名非声闻不共心。</p>
<p style="text-align: left">
	　　云何如电心。若心少少住少时住如电少少住少时住。是名如电心。云何如金刚心。若心无量住无量时住如金刚无量住无量时住。是名如金刚心。复次若心生已断少烦恼分如电从云中出昭少闇分速灭。心亦如是。是名如电心。若心生已断一切烦恼无余烦恼。若粗若微无不断灭。如金刚投于珠石无不破坏摧折。是名如金刚心。复次若心生已得须陀洹果乃至阿那含果。是名如电心。若心生已得阿罗汉果。是名如金刚心。复次若心生已得须陀洹果乃至阿那含果。得声闻辟支佛阿罗汉果。是名如电心。若心生已。若如来所生心。于一切法无碍知见。乃至自在成就。是名如金刚心。</p>
<p style="text-align: left">
	　　云何不定得心。若心得不定得难得难持。是名不定得心。云何定得心。与上相违。是名得定心。</p>
<p style="text-align: left">
	　　云何有行难持心。若心得不定得难得难持无由力尊自在不如所欲不随所欲不尽所欲有行难生难行如船逆水难行心亦如是。是名有行难持心。云何无行易持心。与上相违。是名无行易持心。</p>
<p style="text-align: left">
	　　云何一分修心。若心生已想有光明然不见色若见色不想有光明。是名一分修心。云何二分修心。若心生已想有光明亦见色。是名二分修心。复次若心生已生智然不断烦恼若断烦恼不生智。是名一分修心。若心生已智生能断烦恼。是名二分修心。复次若心生已尽智非无生智。是名一分修心。若心生已尽智生及无生智。是名二分修心。</p>
<p style="text-align: left">
	　　云何有欲心。若心有欲人欲染相应。是名有欲心。云何无欲心。若心离欲人非欲染相应。是名无欲心。云何有恚心。若心有恚人恚相应。是名有恚心。云何无恚心。若心离恚人非恚相应。是名无恚心。云何有痴心。若心有痴人痴相应。是名有痴心。云何无痴心。若心离痴人非痴相应。是名无痴心。</p>
<p style="text-align: left">
	　　云何没心。若心睡眠相应不共内灭念相应慧未成就不能分别善法。是名没心。云何散心。若心欲染共欲染欲染相应多欲见净于外五欲中彼彼染着。是名散心。</p>
<p style="text-align: left">
	　　云何少心。若心不定。是名少心。云何多心。若心定。是名多心。</p>
<p style="text-align: left">
	　　云何不定心。若心不定人非定相应。是名不定心。云何定心。若心定人定相应。是名定心。云何不解脱心。若心不解脱人非解脱相应。是名不解脱心。云何解脱心。若心解脱人解脱相应。是名解脱心。</p>
<p style="text-align: left">
	　　云何有胜心。若心有胜人有胜法相应。是名有胜心。云何无胜心。若心无胜人无胜法相应。是名无胜心。</p>
<p style="text-align: left">
	　　云何有觉心。若心觉相应共觉生共住共灭。是名有觉心。云何无觉心。若心非觉相应不共觉生不共住不共灭。是名无觉心。云何有观心。若心观相应共观生共住共灭。是名有观心。云何无观心。若心非观相应不共观生不共住不共灭。是名无观心。</p>
<p style="text-align: left">
	　　云何有喜心。若心喜相应共喜生共住共灭。是名有喜心。云何无喜心。若心非喜相应不共喜生不共住不共灭。是名无喜心。云何共味心若心乐受相应。是名共味心。云何共舍心。若心不苦不乐受相应。是名共舍心。</p>
<p style="text-align: left">
	　　云何忍相应心。若心忍共生共住共灭。是名忍相应心。云何非忍相应心。若心非忍共生共住共灭。是名非忍相应心。</p>
<p style="text-align: left">
	　　云何智相应心。若心共智生共住共灭。是名智相应心。云何非智相应心。若心非智共生共住共灭。是名非智相应心。</p>
<p style="text-align: left">
	　　云何忍为始心。若心圣无漏坚信坚法所修。是名忍为始心。云何智为始心。若心圣无漏见道人所修。是为智为始心。</p>
<p style="text-align: left">
	　　云何欲终心。若最后识。是名欲终心。云何始生心。若心初识。是名始生心。</p>
<p style="text-align: left">
	　　云何善心。若心修。是名善心。云何不善心。若心断。是名不善心。云何无记心。若心受。若心非报非报法。是名无记心。</p>
<p style="text-align: left">
	　　云何学心。若心圣非无学。是名学心。云何无学心。若心圣非学。是名无学心。云何非学非无学心。若心非圣。是名非学非无学心。</p>
<p style="text-align: left">
	　　云何报心。若心受若善报。是名报心。云何报法心。若心有报。是名报法心。云何非报非报法心。若心无记非我分摄。是名非报非报法心。</p>
<p style="text-align: left">
	　　云何见断心若心不善非思惟断。是名见断心。云何思惟断心。若心不善非见断。是名思惟断心。云何非见断非思惟断心。若心善若无记。是名非见断非思惟断心。</p>
<p style="text-align: left">
	　　云何见断因心。若心见断若见断法报。是名见断因心。云何思惟断因心。若心思惟断若思惟断法报。是名思惟断因心。云何非见断非思惟断因心。若心善法报若心非报非报法。是名非见断非思惟断因心。</p>
<p style="text-align: left">
	　　云何软心。若心不善。是名软心。云何中心。若心无记。是名中心。云何上心。若心善。是名上心。复次若心不善若无记。是名软心。若心非圣善。是名中心。若心圣无漏。是名上心。</p>
<p style="text-align: left">
	　　云何粗心。若心欲界系。是名粗心。云何细心。若心色界系若不系。是名细心。云何微心。若心无色界系。是名微心。复次若心欲界系。若色界系。是名粗心。若心空处系识处系不用处系若不系。是名细心。若心非想非非想处系。是名微心。复次若心欲界系若色界系若空处系识处系不用处系。是名粗心。若心不系。是名细心。若心非想非非想处系。是名微心。云何乐受心。若心乐受相应。是名乐受心。云何苦受心。若心苦受相应。是名苦受心。</p>
<p style="text-align: left">
	　　云何不苦不乐受心。若心不苦不乐受相应。是名不苦不乐受心。复次若心受乐报。是名乐受心。若心受苦报。是名苦受心。若心受不苦不乐报。是名不苦不乐受心。复次除不苦不乐受心。若余心善有报。是名乐受心。若心不善。是名苦受心。除乐受心。若余心善有报。是名不苦不乐受心。复次若心善有报。是名乐受心。若心不善。是名苦受心。除苦受乐受心苦余心。是名非苦非乐受心。</p>
<p style="text-align: left">
	　　云何喜处心。若心始起生喜。是名喜处心。云何忧处心。若心始起生忧。是名忧处心。云何舍处心。若心始起生舍。是名舍处心。复次除舍处心。若余心善有报。是名喜处心。若心不善。是名忧处心。除喜处心。若余心善有报。是名舍处心复次若心善有报。是名喜处心。若心不善。是名忧处心。除喜处忧处若余心。是名非喜处非忧处心。</p>
<p style="text-align: left">
	　　云何有觉有观心。若心有觉有观定相应。是名有觉有观心。云何无觉有观心。若心无觉有观定相应。是名无觉有观心。云何无觉无观心。若心无觉无观定相应。是名无觉无观心。云何空相应心。若心空定共生共住共灭。是名空相应心。云何无相相应心。若心无相定共生共住共灭。是名无相相应心。云何无愿相应心。若心无愿定共生共住共灭。是名无愿相应心。</p>
<p style="text-align: left">
	　　云何现报心。若心即生我分摄若心起作成就即生我分摄此所起作受报。是名现报心。云何生报心。若心生报我分摄若所起作成就无间生受报。是名生报心。云何后报心。若心生我分摄若所起作成就第一生乃至第四生受报或过。是名后报心。</p>
<p style="text-align: left">
	　　云何与乐心。若心乐果。是名与乐心。云何与苦心。若心苦果。是名与苦心。云何不与乐不与苦心。除与乐与苦心若余心。是名不与苦不与乐心。复次若心善有报。是名与乐心。若心不善有报。是名与苦心。除与苦乐若余心。是名不与苦不与乐心。</p>
<p style="text-align: left">
	　　云何乐果心。若心乐报。是名乐果心。云何苦果心。若心苦报。是名苦果心。云何非乐果非苦果心。除苦果乐果心若余心。是名非乐果非苦果心。复次若心善有报。是名乐果心。若心不善有报。是名苦果心。除乐果苦果心若余心。是名非乐果非苦果心。乐报心苦报心非乐非苦报心亦如是。</p>
<p style="text-align: left">
	　　云何过去心。若心生已灭。是名过去心。云何未来心。若心未生未起。是名未来心。云何现在心。若心生未灭。是名现在心。</p>
<p style="text-align: left">
	　　云何过去境界心。思惟过去法若生心。是名过去境界心。云何未来境界心。思惟未来法若心生。是名未来境界心。云何现在境界心。思惟现在法若生心。是名现在境界心。云何非过去非未来非现在境界心。思惟非过去非未来非现在法若生心。是名非过去非未来非现在境界心。</p>
<p style="text-align: left">
	　　云何欲界系心。若心欲漏有漏。是名欲界系心。云何色界系心。若心色漏有漏。是名色界系心。云何无色界系心。若心无色漏有漏。是名无色界系心。云何不系心。若心圣无漏。是名不系心。</p>
<p style="text-align: left">
	　　云何共慈心。若心慈解心共生共住共灭。是名共慈心。共悲心共喜心共舍心亦如是。云何乐根相应心。若心乐根共生共住共灭。是名乐根相应心。苦根喜根忧根舍根相应心亦如是。</p>
<p style="text-align: left">
	　　云何六识身。眼识身乃至意识身。云何眼识身。缘眼缘色缘明缘思惟。以此四缘和合识已生今生当生不定。是名眼识身。耳鼻舌身意识身亦如是。是名六识身。</p>
<p style="text-align: left">
	　　云何七识界。眼识界乃至意识界。云何眼识界。若识眼根生色境界。已生今生当生不定。是名眼识界。耳鼻舌身识界亦如是。云何意界。意生法思惟法。若初心已生今生当生不定。是名意界。云何意识界。不离彼境界若余心。似彼已生今生当生不定。是名意识界。</p>
<p style="text-align: left">
	　　绪分十不善业道品第八</p>
<p style="text-align: left">
	　　问曰。几不善业道。答曰十。<a>杀生</a>乃至邪见。云何杀生。若人以恶心杀生。无有慈愍专在杀害。是名杀生。云何盗窃。若人于聚落中及山野间。盗他财物。是名盗窃。云何邪淫。若女人为父母护兄弟姊妹护自<a>护法</a>护姓护。亲里及诸知识乃至受花鬘护。若犯此等。是名邪淫。云何妄语。若人不知言知。知言不知。不见言见。见言不见。或为己身。或为他人。或为财物故作妄语。是名妄语。云何两舌。若人在此闻至彼说。欲坏此人故。在彼闻至此说。欲坏彼人故。未破者令破。已破者欲使尽散乐别离他。是名两舌。云何恶口。若人出言粗犷苦切。他人闻已。不喜不悦。是名恶口。云何绮语。若人出非时言无义语非法语非调伏语不寂静语。是名绮语。云何贪欲。若人于他村邑他财物生悕望心。欲令他物作己有。是名贪欲。云何嗔恚。若人嗔恚。欲令前众生得系闭伤害为种种苦加。是名嗔恚。云何邪见。若人邪见言无施无祠祀无<a>善恶</a>业报无此世他世无父母无天无化生众生无<a>沙门</a><a>婆罗门</a>。是名邪见。</p>
<p style="text-align: left">
	　　杀生以何因。杀生为谁因。杀生以贪因以嗔因以痴因。以心心数法因。杀生是地狱畜生饿鬼因。是鬼神人中贫贱因。若余报生人中短寿。窃盗以何因。窃盗为谁因。窃盗以贪因。乃至以心心数法因。盗窃是地狱畜生饿鬼因。是鬼神人中贫贱因。若余报生人中财物消秏。邪淫以何因。邪淫为谁因。邪淫以贪因。乃至以心心数法因。邪淫是地狱畜生饿鬼因。是鬼神人中贫贱因。若余报生人中诤竞。妄语以何因。妄语为谁因。妄语以贪因。乃至以心心数法因。妄语是地狱畜生饿鬼因。是鬼神人中贫贱因。若余报生人中常被诽谤。两舌以何因。两舌为谁因。两舌以贪因。乃至以心心数法因。两舌为谁因。是地狱畜生饿鬼因。是鬼神人中贫贱因。若余报生人中眷属亲厚相憎嫉破坏。恶口以何因。恶口为谁因。恶口以贪因。乃至以心心数法因。恶口为谁因。恶口是地狱畜生饿鬼因。是鬼神人中贫贱因。若余报生人中闻不适意声。绮语以何因。绮语为谁因。绮语以贪因。乃至以心心数法因绮语为谁因。是地狱畜生饿鬼因。是鬼神人中贫贱因。若余报生人中言不贵重。贪欲以何因。贪欲为谁因。贪欲以结因以使因。以心心数法因。贪欲为谁因。是地狱畜生饿鬼因。是鬼神人中贫贱因。若余报生人中多诸缘事。嗔恚以何因。嗔恚为谁因。嗔恚以结因以使因。以心心数法因。嗔恚为谁因。是地狱畜生饿鬼因。是鬼神人中贫贱因。若余报生人中多有怨憎。邪见以何因。邪见为谁因。邪见以结因以使因。以心心数法因。邪见为谁因。是地狱畜生饿鬼因是鬼神人中贫贱因。若余报生人中以邪为吉。</p>
<p style="text-align: left">
	　　绪分十善业道品第九</p>
<p style="text-align: left">
	　　问曰。几善业道。答曰十。何等十。不杀生乃至<a>正见</a>。云何不杀生。若人离杀生。弃舍刀杖。惭愧慈悲哀愍一切众生。是名不杀生。云何不盗窃。若人离窃盗。不盗他物。是名不盗窃。云何不邪淫。若人离邪淫。他所护女终不淫犯。是名不邪淫。云何不妄语。若人离妄语。不知言不知。知言知。不见言不见。见言见。不为己身。不为他人。不为财物而作妄语。是名不妄语。云何不两舌。若人离两舌。在此闻不至彼说不欲坏此。在彼闻不至此说不欲坏彼。若破坏者欲令和合。已和合者欲令增<a>欢喜</a>共相娱乐。是名不两舌。云何不恶口。若人离恶口离粗犷言。语言柔软众人爱喜。是名不恶口。云何不绮语。若人应时语。真实语。有义语。调伏语。寂静语顺时善语。是名不绮语。云何无贪。若人离贪。不悕望他村邑财物令是我有。是名无贪。云何无嗔若人离嗔恚。心不欲令此众生伤害系闭受种种苦。是名无嗔。云何正见若人正见信有施有祠祀。乃至世有沙门婆罗门正见正趣。有证知今世后世者。是名正见。</p>
<p style="text-align: left">
	　　不杀生以何因。不杀生为谁因。不杀生以无贪因。以无恚因。以无痴因。以心心数法因。不杀生为谁因。是天上人中受乐因。若余报生人中长寿。不窃盗以何因不窃盗为谁因。不窃盗以无贪因。乃至以心心数法因。不窃盗是天上人中受乐因。若余报生人中财物不消耗。不邪淫以何因。不邪淫为谁因。不邪淫以无贪因。乃至以心心数法因。不邪淫是天上人中受乐因。若余报生人中不诤竞。不妄语以何因。不妄语为谁因。不妄语以无贪因。乃至以心心数法因。不妄语是天上人中受乐因。若余报生人中不被诽谤。不两舌以何因。不两舌为谁因。不两舌以无贪因。乃至以心心数法因。不两舌是天上人中受乐因。若余报生人中眷属亲厚。不相憎嫉破坏。不恶口以何因。不恶口为谁因。不恶口以无贪因。乃至以心心数法因不恶口是天上人中受乐因。若余报生人中闻适意声。不绮语以何因。不绮语为谁因。不绮语以无贪因。乃至以心心数法因。不绮语是天上人中受乐因。若余报生人中言为贵重。无贪以何因。无贪为谁因。无贪以专敬因。专敬以善根因。以心心数法因。无贪是天上人中受乐因。若余报生人中无诸缘事。无恚以何因。无恚为谁因。无恚以专敬因。乃至以心心数法因。无恚是天上人中受乐因。若余报生人中无多怨憎。正见以何因正见为谁因。正见以专敬因。乃至以心心数法因。正见是天上人中受乐因。若余报生人中不以邪为吉。</p>
		

	
	

		</div></div><hr><script charset='utf-8' src='../../js/footer.js'></script></body></html>