<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 阿毗达磨法蕴足论' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 阿毗达磨法蕴足论</center></div><div class='fo'><center>经文出处:来自无量光明网</center><br/><br>
			<p style="text-align: left">
	　　<strong>第二卷 阿毗达磨法蕴足论</strong></p>
<p style="text-align: left">
	　　证净品第三</p>
<p style="text-align: left">
	　　一时，薄伽梵在室罗筏，住逝多林给孤独园。尔时，<a>世尊</a>告苾刍众：&ldquo;若诸有情，于汝言教，<a>信心</a>听受，能奉<a>行者</a>，汝当哀愍方便劝励，安立令住四证净中。何等为四？谓佛证净、法证净、僧证净、圣所爱戒。所以者何？诸有地界水火风界，是四大种，容可改易，若有成就此四证净，诸圣<a>弟子</a>，必无改易。由此多闻诸圣弟子，成就如是四证净故，若堕<a>地狱</a>傍生鬼界，无有是处。是故若有于汝言教，信心听受能奉行者，汝当哀愍方便劝励安立，令住四证净中。&rdquo;</p>
<p style="text-align: left">
	　　云何佛证净？</p>
<p style="text-align: left">
	　　如世尊言：&ldquo;此圣弟子，以如是相，<a>随念</a>诸佛，谓此世尊，是如来、阿<a>罗汉</a>、正等觉、明行<a>圆满</a>、善逝、<a>世间</a>解、无上丈夫、调御士、<a>天人</a>师、佛、薄伽梵。&rdquo;</p>
<p style="text-align: left">
	　　所言此者，谓此欲界，或此世界，此赡部洲；又言此者，谓即此身持等持，躯等躯，聚得自体；又言此者，谓此处生佛及弟子，诸仙牟尼，诸聪叡者，善调伏者，善调顺者；又言此者，谓即于此教授教诫善<a>说法</a>中，是故言此。</p>
<p style="text-align: left">
	　　言圣弟子者，圣谓<a>佛法</a>僧，归依佛法僧故，名圣弟子。</p>
<p style="text-align: left">
	　　以如是相随<a>念佛</a>者，谓以此相此门此理，于诸佛所，起念随念，专念忆念，不忘不失，不遗不漏，不失法性，心明记性，是故名为以如是相随念诸佛。</p>
<p style="text-align: left">
	　　所言谓者，谓如是相，如是状，如是种，如是类，是故言谓。</p>
<p style="text-align: left">
	　　所言此者，谓如是戒，如是法，如是慧，如是通，如是<a>解脱</a>，如是多住，是故言此。</p>
<p style="text-align: left">
	　　言世尊者，如后当释。</p>
<p style="text-align: left">
	　　言如来者，如世尊言：&ldquo;从<a>菩萨</a>证无上正等菩提夜，乃至佛无余依般<a>涅槃</a>界夜，于其中间，诸有所说，宣畅敷演，一切皆如，无有虚妄，无有变异，谛实如理，无有颠倒，皆以如是如实正慧见已而说，故名如来。</p>
<p style="text-align: left">
	　　阿罗汉者，略有二种阿罗汉性，一者有为，二者无为。</p>
<p style="text-align: left">
	　　云何有为阿罗汉性？</p>
<p style="text-align: left">
	　　谓彼果得，及彼得得，无学根力，无学尸罗，无学善根，十无<a>学法</a>，及彼种类诸无学法，是名有为阿罗汉性。</p>
<p style="text-align: left">
	　　云何无为阿罗汉性？</p>
<p style="text-align: left">
	　　谓贪瞋痴，一切烦恼皆悉永断超一切趣，断一切道，三火永静，焦渴永息，憍逸永离，窟宅永破，度四瀑流，无上究竟，无上寂静，无上爱尽，离灭涅槃，是名无为阿罗汉性。</p>
<p style="text-align: left">
	　　如来具足圆满成就，如是所说有为、无为阿罗汉性，故名阿罗汉；又贪瞋痴，及余烦恼，皆悉应断，如来于彼，永断遍知，如多罗树永断根顶无复遗余，皆得当来永不生法，故名阿罗汉；又身语意三种恶行，皆应永断，如来于彼，永断遍知乃至广说，故名阿罗汉；又过去佛，皆已远离恶不善法，所有杂染，后有炽然，苦异熟果，皆得当来永不生法，今佛亦尔，故名阿罗汉；又佛世尊，成就最胜吉祥功德，应受上妙衣服、饮食、诸坐卧具、医药资缘种种供养，故名阿罗汉。如有颂言：</p>
<p style="text-align: left">
	　　世所应受用种种上妙物&nbsp;如来皆应受故名阿罗汉</p>
<p style="text-align: left">
	　　正等觉者，如世尊言：&ldquo;诸所有法，一切正性，如来一切知见、解了、正等觉，故名正等觉；又等法者，谓四念住，四正胜，四神足，五根，五力，七等觉支，八圣道支，如来一切知见解了正等觉，故名正等觉；又于一切苦集灭道，能现观道，能证预流果、一来果、不还果、阿<a>罗汉果</a>道，能证神境智作，证通天耳智作，证通他心智作，证通宿住随念智作，证通死生智作，证通漏尽智作，证通道能尽贪瞋痴慢憍垢道，如来一切皆正等觉，至诚坚住，慇重作意，以因以门，以理以相正等觉故，名正等觉。</p>
<p style="text-align: left">
	　　明行圆满者，何等为明？</p>
<p style="text-align: left">
	　　谓佛所有无学三明，一者无学宿住随念智作证明，二者无学死生智作证明，三者无学漏尽智作证明，是谓为明。</p>
<p style="text-align: left">
	　　何等为行？</p>
<p style="text-align: left">
	　　谓佛所有无学身律仪，语律仪，命清净，是谓为行；又佛所有上妙威仪，往来顾视，屈伸俯仰，服<a>僧伽</a>胝，执持衣悖?そ匝险??俏轿?小		

	
	

		</div></div><hr><script charset='utf-8' src='../../js/footer.js'></script></body></html>