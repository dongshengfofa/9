<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，现在贤劫千佛名经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>现在贤劫千佛名经</center></div><div class='fo'><center>经文出处:来自无量光明网</center><br/><br>
			<p>　　<strong>现在贤劫千佛名经</strong> (亦名集诸佛大功德山)</p>
<p>　　阙译人名今附梁录</p>
<p>　　尔时喜王<a>菩萨</a>白佛言。<a>世尊</a>。今此众中颇有菩萨摩诃萨得是三昧。亦得八万四千波罗蜜门。诸三昧门陀罗尼门者不。佛告喜王。今此会中有菩萨大士。得是三昧。亦能入八万四千诸波罗蜜。及诸三昧陀罗尼门。此诸菩萨于是贤劫中。皆当得阿耨多罗三藐三菩提。除四如来于此劫中得成佛已。喜王菩萨复白佛言。惟愿加哀。当宣此诸菩萨名字多所<a>饶益</a>。安隐<a>世间</a>利诸<a>天人</a>。为护<a>佛法</a>令得久住。为护将来菩萨显示法明。求无上道心不疲懈。佛告喜王。汝今谛听善思念之当为汝说。唯然世尊。愿乐欲闻。尔时世尊即以偈说诸佛名字。拘那提佛为千佛上首</p>
<p>　　南无拘那提佛南无拘那含牟尼佛南无<a>迦叶佛</a>南无<a>释迦牟尼佛</a>南无<a>弥勒</a>佛南无师子佛南无明焰佛南无牟尼佛南无华妙(丹本妙华)佛南无华氏佛南无善宿佛南无导师佛南无大臂佛南无大力佛南无宿王佛南无修药佛南无名相佛南无大明佛南无焰肩佛南无照曜佛南无日藏佛南无月氏佛南无众焰佛南无善明佛南无无忧佛南无提沙佛南无明曜佛南无持鬘佛南无功德明佛南无示义佛南无灯曜佛南无兴盛佛南无<a>药师佛</a>南无善濡佛南无白毫佛南无坚固佛南无福威德佛南无不可坏佛南无德相佛南无罗睺佛南无众主佛南无梵声佛南无坚际佛南无不高佛南无作明佛南无大山佛南无金刚佛南无将众佛南无<a>无畏</a>佛南无华目佛南无珍宝佛南无军力佛南无华光佛南无仁爱佛南无大威德佛南无无量明佛南无梵王佛南无龙德佛南无坚步佛南无不虚见佛南无精进德佛南无<a>欢喜</a>佛南无善守佛南无不退佛南无师子相佛南无胜知佛南无法氏佛南无喜王佛南无妙御佛南无爱作佛南无德臂佛南无香象佛南无观视佛南无云音佛南无善思佛南无善意佛南无离垢佛南无月相佛南无大名佛南无珠髻佛南无无威猛佛南无师子步佛南无德树佛南无欢释(丹本观择)佛南无慧聚佛南无安住佛南无有意佛南无鸯伽陀佛南无无量意佛南无妙色佛南无多智佛南无光明佛南无坚戒佛南无吉祥佛南无宝相佛南无莲华佛南无那罗延佛南无安乐佛南无智积佛南无德敬佛</p>
<p>　　从此已上一百佛。归命忏悔</p>
<p>　　南无过现未来十方三世尽<a>虚空</a>界一切诸佛。归命忏悔。至心忏悔。<a>弟子</a>等。从无量劫来至于今日。于其中间造种种业。夫业能庄饰世。趣在在处处。是以思惟求离世<a>解脱</a>。所以六<a>道果</a>报。种种不同形类各异。当知皆是业力所作。所以佛十力中业力甚深。凡夫之人多于此中好起疑惑。何以故尔。现见世间。行善之者触向轗轲。为恶之者是事谐偶。谓言天下<a>善恶</a>无分。如此计者皆是不能深达业理。何以故尔。经中说言。有三种业。何等为三。一者现报。二者生报。三者后报。现报业者。现在作善作恶。现身受报。生报业者。此生作善作恶。来生受报。后报业者。或是过去。无量生中作善作恶。或于此生中受。或在未来生中方受其报。向者行恶之人。现在见好者。此是过去生报后报善业熟故。所以现在有此乐果。岂关现在作诸恶业。而得好报。行善之人。现在见苦者。是其过去生中生报后报恶业熟故现在善根力弱不能排遣。是故得此苦报。岂关现在作善。而招恶报。何以知然。现见世间为善之者。为人所赞叹人所尊重。故知未来必招乐果。过去既有如此恶业。所以诸佛菩萨。教令亲近善友共行忏悔。善知识者。于此得道中则为全利。是故弟子。今日至诚归依诸佛</p>
<p>　　南无梵德佛南无华天佛南无宝积佛南无善思议佛南无法<a>自在</a>佛南无名闻意佛南无乐说聚佛南无金刚相佛南无求利佛南无游戏(丹本有相)佛南无离闇佛南无多天佛南无弥楼相佛南无众明佛南无宝藏佛南无极高行佛南无提沙佛南无珠角佛南无德赞佛南无日月明佛南无日月佛南无星宿佛南无师子相佛南无违蓝王佛南无福藏佛南无见有边佛南无电明佛南无金山佛南无师子德佛南无胜相佛南无明赞佛南无坚精进佛南无具足赞佛南无离畏佛南无应天佛南无大灯佛南无世明佛南无妙音(丹香)佛南无持上功德佛南无离闇佛南无师子颊佛南无宝赞佛南无灭过佛南无持<a>甘露</a>佛南无喜见佛南无庄严佛南无人月佛南无珠明佛南无山顶佛南无名相佛南无法积佛南无定义佛南无施愿佛南无宝众(丹本众宝)佛南无众王佛南无游步佛南无安隐佛南无法差别佛南无上尊佛南无极高德佛南无上师子音佛南无乐戏佛南无龙明佛南无花山佛南无大名佛南无香自在佛南无龙喜佛南无天力佛南无德鬘佛南无龙首佛南无目庄严佛南无善行意佛南无智胜佛南无无量目佛南无目(丹日)明佛南无实语佛南无定意佛南无无量形佛南无明照(丹本明)佛南无宝相佛南无断疑佛南无善明佛南无不虚步佛南无<a>觉悟</a>佛南无花相佛南无山主王佛南无遍见佛南无大威德佛南无无量名佛南无宝天佛南无住义佛南无满意佛南无上赞佛南无无忧佛南无无垢佛南无梵天佛南无花根(丹相)佛南无身差别佛南无法明佛南无尽见佛南无德净佛</p>
<p>　　从此已上二百佛。归命忏悔</p>
<p>　　南无过现未来十方三世尽虚空界一切诸佛。归命忏悔。至心忏悔。弟子等。无始已来至于今日。积恶如恒沙。造罪满天地。舍身与受身。不觉亦不知。或作五逆。深厚浊缠无间罪业。或造一阐提断善根业轻诬佛语谤方等业破灭三宝毁<a>正法</a>业。不信罪福起十恶业。迷真返正痴惑之业。不孝二亲反戾之业。轻慢师长无礼敬业朋友不信不义之业。或作四重六重八重。障圣道业。毁犯<a>五戒</a>破八斋业。五篇七聚多缺犯业。优婆塞戒轻重垢业。或菩萨戒不能清净如说行业。前后方便污梵行业。月无六斋<a>懈怠</a>之业。年三长斋不常修业。三千威仪不<a>如法</a>业。八万律仪微细罪业。不修身戒心慧之业。行十六种恶律仪业。不拔不济无救护业。心怀嫉妒无度彼业。于怨亲境不平等业。耽荒五欲无厌离业。或因衣食园林池沼。生荡逸业。或以盛年放恣情欲造众罪业。或善有漏回向三有障出世业。如是等业无量无边。今日发露向十方佛尊法圣众。皆悉忏悔</p>
<p>　　愿弟子等。承是忏悔无间诸业所生福善。愿生生世世灭五逆罪除一阐提惑。如是轻重诸罪。从今已去乃至道场誓不敢造。恒习出世清净善法。精持律行守护威仪。如渡海者爱惜浮囊。<a>六度</a>四等常摽行首。<a>戒定慧</a>品转得增明。速成如来三十二相。八十种好十力无畏。大悲三念。常乐妙智得八自在。忏悔发愿已归命礼三宝</p>
<p>　　南无月面佛南无宝灯佛南无宝相佛南无上名佛南无作名佛南无无量音佛南无违蓝佛南无师子身佛南无明意佛南无能胜佛南无功德品佛南无月相佛南无得势佛南无无边行佛南无开花佛南无净垢佛南无见一切义佛南无勇力佛南无富足佛南无福德佛南无随时佛南无功德敬佛南无广意佛南无善寂灭佛南无财天佛南无净断疑佛南无无量持佛南无妙乐佛南无不负佛南无无住佛南无得叉伽佛南无众首佛南无世光佛南无多德佛南无弗沙佛南无无边威德佛南无义意佛南无药王佛南无断恶佛南无名德佛南无善调佛南无无热佛南无花德佛南无勇德佛南无金刚军佛南无大德佛南无寂灭意佛南无香象佛南无那罗延佛南无善住佛南无无所负佛南无月相佛南无电相佛南无恭敬佛南无威德守佛南无智日佛南无上利佛南无须弥顶佛南无治怨贼佛南无莲花佛南无应赞佛南无智(丹知)次佛南无离憍佛南无那罗延佛南无常乐佛南无不少国佛南无天名佛南无甚良佛南无见有边佛南无多功德佛南无宝月佛南无师子相佛南无乐禅佛南无无所少佛南无游戏佛南无德宝佛南无应名称佛南无花身佛南无大音声佛南无辩才赞佛南无金刚珠佛南无无量寿佛南无珠庄严佛南无大王佛南无德高德佛南无高名佛南无百光佛南无喜悦佛南无龙步佛南无意愿佛南无宝月佛南无灭已佛南无喜王佛南无调御佛南无喜自在佛南无宝髻佛南无善灭佛南无梵命佛南无离畏佛南无宝藏佛南无月面佛南无净名佛</p>
<p>　　从此已上三百佛一切贤圣</p>
<p>　　南无过现未来十方三世尽虚空界一切诸佛归命忏悔。至心忏悔。弟子等。今已总相忏悔一切诸业。今当次第更复一一别相忏悔。若总若别若粗若细。若轻若重若说不说。品类相从愿皆消灭。别相忏者。先忏身三次忏口四。其余诸障次第稽颡。身三业者。第一杀害。如经所明。恕已可为喻。勿杀勿行杖。虽复禽兽之殊。保命畏死其事是一。若寻此众生从无始已来。或是我父母兄弟六亲眷属。以业因缘轮回<a>六道</a>。出生入死改形易报。不复相识而今兴害。食啖其肉伤慈之甚。是故佛言。设得余食。当如饥世食子肉想。何况食啖此鱼肉耶。又言。为利杀众生以钱纳诸肉。二俱是恶业。死堕叫呼<a>地狱</a>。故知杀害及以食啖。罪深河海过重丘岳。然弟子等。无始已来不遇善友皆由此业。是故经言。杀害之罪。能令众生堕于地狱饿鬼受苦。若在畜生。则受虎豹豺狼鹰鹞等身。或受毒蛇蝮蝎等身。常怀恶心。或受獐鹿熊罴等身。常怀恐怖。若生人中得二种果报一者多病。二者短命。<a>杀生</a>食啖。既有如是无量种种诸恶果报。是故弟子。今日至诚归依诸佛</p>
<p>　　南无威德寂灭佛南无爱相佛南无多天佛南无须焰摩佛南无天爱佛南无宝众佛南无宝步佛南无师子分佛南无极高行佛南无人王佛南无善意佛南无世明佛南无宝威德佛南无德乘佛南无觉想佛南无喜庄严佛南无香济佛南无香象佛南无众焰佛南无慈相佛南无妙香佛南无坚铠佛南无威德猛佛南无珠铠佛南无仁贤佛南无善逝月佛南无梵自在佛南无师子月佛南无福威德佛南无正生佛南无无胜佛南无大精进佛南无宝名佛南无月观佛南无山光佛南无德聚佛南无供养名佛南无施明佛南无法赞佛南无电德佛南无宝语佛南无善众佛南无善戒佛南无救命佛南无定意佛南无破有闇佛南无善(丹喜)胜佛南无师子光佛南无照明佛南无利惠佛南无上名佛南无珠明佛南无威光佛南无不破论佛南无光明佛南无珠轮佛南无世师佛南无吉手佛南无善月佛南无宝焰佛南无罗睺守佛南无乐菩提佛南无等光佛南无至寂灭佛南无世最妙佛南无无忧佛南无十势力佛南无喜力佛南无德势力佛南无得势佛南无大势力佛南无功德藏佛南无真行佛南无上安佛南无提沙佛南无大光佛南无电明佛南无广德佛南无珍宝佛南无福德明佛南无造铠(乡灯)佛南无成手佛南无善华佛南无集宝佛南无大海佛南无持地佛南无义意佛南无善思惟佛南无德轮佛南无宝火佛南无利益佛南无世月佛南无美音佛南无梵相佛南无众师首佛南无师子行佛南无难施佛南无应供佛南无明威德佛南无大光佛</p>
<p>　　从此已上四百佛。一切贤圣</p>
<p>　　南无过现未来十方三世尽虚空界一切诸佛。归命忏悔。至心忏悔。弟子等。自从无始已来至于今日。有此心识。常怀碜毒无慈愍心。或因贪起杀。因嗔因痴及以慢杀。或兴恶方便誓杀愿杀及以咒杀。或破决湖池焚烧山野。畋猎渔捕或因风放火飞鹰走犬恼害一切。如是等罪无量无边。今日至诚皆悉忏悔。或以槛摾坑拨叉戟弓弩。弹射飞鸟走兽之类。或以[罩-卓+孤]网罾钩料度水性。鱼鳖鼋鼍虾蚬螺[虫*奉]湿居之属。使水陆之与空行藏窜无地。或畜养鸡猪牛羊犬豕鹅鸭之属。自供庖厨或货他宰杀。使其哀声未尽。毛羽脱落鳞甲伤毁身首分离骨肉消碎。剥裂屠割炮烧煮炙。楚毒切害横加无辜。但取一时之快。口得味甚寡。不过三寸舌根而已。然其罪报殃累永劫。如是等罪无量无边。今日至诚皆悉忏悔</p>
<p>　　又复无始已来或<a>堕胎</a>破卵。毒药蛊道伤杀众生。垦土掘地种植田园。养蚕煮茧伤杀滋甚。或打扑蚊虻拍啮蚤虱。或烧除粪扫开决沟渠。抂害一切。或啖果实或用谷米。或水或菜横杀众生。或然樵薪或露灯烛烧诸虫类。或食酱醋不看摇动。或写汤水浇杀虫蚁。如是乃至行住坐卧四威仪中。恒常伤杀飞空着地细微众生。弟子等。以凡夫识暗不觉不知。今日至诚皆悉忏悔</p>
<p>　　又复弟子。无始已来至于今日。或以鞭杖枷锁拷掠打掷。手脚蹴踏的缚笼系。断绝水谷如是种种。诸恶方便苦恼众生。今日至诚皆悉忏悔</p>
<p>　　愿弟子等。承是忏悔杀害等罪所生功德。生生世世得金刚身<a>寿命</a>无穷。永离怨憎无杀害想。于诸众生得一子地。若见危难急厄之者。不惜身命方便救解令得解脱。然后为说微妙正法。使诸众生睹形见影皆蒙安乐。闻名听声恐怖悉除。忏悔发愿已。归命礼三宝</p>
<p>　　南无宝名佛南无众清净佛南无无边名佛南无不虚光佛南无圣天佛南无智王佛南无金刚众佛南无善障佛南无建慈佛南无华国佛南无法意佛南无风行佛南无善思名佛南无多明佛南无密众佛南无功德守佛南无利意佛南无无惧佛南无坚观佛南无住法佛南无珠足佛南无解脱德佛南无妙身佛南无善意佛南无普德佛南无妙智佛南无梵财佛南无宝音佛南无正智佛南无力得佛南无师子意佛南无华相佛南无智积佛南无华齿佛南无功德藏佛南无名宝佛南无希有名佛南无上戒佛南无无畏佛南无日明佛南无梵寿佛南无一切天佛南无乐智佛南无宝天佛南无珠藏佛南无德流布佛南无智王佛南无无缚佛南无坚法佛南无天德佛南无梵牟尼佛南无安详行佛南无勤精进佛南无焰肩佛南无大威德佛南无欢喜佛南无薝卜花佛南无善众佛南无帝幢佛南无大爱佛南无须曼色佛南无众妙佛南无可乐佛南无势力行佛南无善定义佛南无牛王佛南无妙臂佛南无大车佛南无满愿佛南无宝音佛南无金刚军佛南无富贵佛南无师子力佛南无德光佛南无净目佛南无迦叶佛南无净意佛南无知次第佛南无猛威德佛南无大光明佛南无日光曜佛南无净藏佛南无分别威佛南无无损佛南无密口佛南无月光佛南无持明佛南无善寂行佛南无不动佛南无大请佛南无德法佛南无严土佛南无庄严王佛南无高出佛南无焰炽佛南无花德佛南无宝严佛南无上善佛南无宝上佛南无利慧佛</p>
<p>　　从此已上五百佛。一切贤圣</p>
<p>　　南无过现未来十方三世尽虚空界一切诸佛。归命忏悔。至心忏悔。次忏劫盗之罪。经中说言。若物属他他所守护。于此物中一草一叶。不与不取何况盗窃。但自众生唯见现在利故。以种种不道而取。致使未来受此殃累是故经言。劫盗之罪。能令众生堕于地狱饿鬼受苦。若在畜生。则受牛马驴骡骆驼等形。以其所有身力血肉。偿他宿债。若生人中为他奴婢。衣不蔽形食不充命。贫穷困苦人理殆尽。劫盗既有如是苦报。是故弟子等。今日至诚归依诸佛</p>
<p>　　南无海德佛南无梵相佛南无月盖佛南无多焰佛南无违蓝王佛南无智称佛南无觉想佛南无功德光佛南无声流布佛南无满月佛南无花光佛南无善成王佛南无灯王佛南无电光佛南无光王佛南无光明佛南无具足赞佛南无<a>华藏</a>佛南无弗沙佛南无身端严佛南无净义佛南无威猛军佛南无福威德佛南无力行佛南无罗睺天佛南无智聚佛南无调御佛南无如王佛南无花相佛南无罗睺罗(丹有天)佛南无大药佛南无宿王佛南无药王佛南无德手佛南无得叉伽佛南无流布王佛南无日光佛南无法藏佛南无妙意佛南无德主佛南无金刚众佛南无慧顶佛南无善住佛南无意行佛南无<a>梵音</a>佛南无师子佛南无雷音佛南无通相佛南无慧音佛南无安隐佛南无梵王佛南无牛王佛南无梨陀目佛南无龙德佛南无实相佛南无庄严佛南无不没音佛南无花德佛南无音德佛南无庄严辞佛南无勇智佛南无花积佛南无花开佛南无力行佛南无德积佛南无上形色佛南无明曜佛南无月灯佛南无威德王佛南无菩提王佛南无无尽佛南无菩提眼佛南无身充满佛南无惠国佛南无最上佛南无清凉照佛南无慧德佛南无妙音声佛南无导师佛南无无破(丹碍)藏佛南无上施佛南无大尊佛南无智势(丹智力势乡智势力)佛南无大焰佛南无帝王佛南无制力佛南无威德佛南无善明佛南无名闻佛南无端严佛南无无尘垢佛南无威仪佛南无师子军佛南无天王佛南无名声佛南无<a>殊胜</a>佛南无大藏佛南无福德光佛南无梵声佛南无灯王佛</p>
<p>　　从此已上六百佛。一切贤圣</p>
<p>　　南无过现未来十方三世尽虚空界一切诸佛。归命忏悔。至心忏悔。弟子等。自从无始已来至于今日。或盗他财宝兴刃强夺。或自恃身逼迫而取。或恃公威或假势力。高桁大械抂押良善。吞纳奸货拷直为曲。为此因缘身罗宪网。或抂邪治领他财物。侵公益私侵私益公。损彼利此损此利彼。割他自饶口与心吝。或窃没租估偷度关税。匿公课输藏隐使役。如是等罪无量无边。今日至诚皆悉忏悔。或是佛法僧物。或拟招提僧物。或盗取误用恃势不还。或自借或贷人。或复换贷漏忘。或三宝物混乱杂用。或以众物谷米樵薪。盐豉酱醋菜茹菓实。钱帛竹木缯彩幡盖。香花油烛随情逐意。或自用或与人。或摘佛花果用僧鬘物。因三宝财私自利己。如是等罪无量无边。今日至诚皆悉忏悔</p>
<p>　　又复无始已来至于今日。或作周旋朋友师僧同学。父母兄弟六亲眷属共住同止。百一所须更相欺罔。或于乡邻比近移篱。拓墙侵他宅舍。改摽易相掳掠田园。因公托私夺人邸店及以屯野。如是等罪无量无边。今日至诚皆悉忏悔</p>
<p>　　又复无始已来。或攻城破邑。烧村坏栅偷卖良人詃他奴婢。或复枉押无罪之人。使其形沮血刃身被徒锁。家业破散骨肉生离。分张异域<a>生死</a>隔绝。如是等罪无量无边。今日至诚皆悉忏悔</p>
<p>　　又复无始已来。至于今日。或商贾博货。邸店市易。轻秤小斗。减割尺寸。盗窃分铢。欺罔圭合。以粗易好。以短换长。巧欺百端。悕望毫利。如是等罪。无量无边。今日至诚。皆悉忏悔</p>
<p>　　又复无始已来至于今日。或穿踰墙壁断道抄掠。抵捍债息负情违要面欺心口。或非道陵夺鬼神禽兽四生之物。或假托卜相取人财宝。如是乃至以利求利。恶求多求无厌无足。如是等罪无量无边。今日至诚皆悉忏悔</p>
<p>　　愿弟子等。承是忏悔劫盗等罪所生功德。生生世世得如意宝。常雨七珍上妙衣服。百味甘露种种汤药。随意所须应念即至。一切众生无偷夺想。一切皆能少欲知足。不耽不染常乐惠施。行急济道。头目髓脑如[去/廾]涕唾。回向满足檀波罗蜜。忏悔发愿已归命礼三宝</p>
<p>　　南无智顶佛南无上天佛南无地王佛南无至解脱佛南无金髻佛南无罗睺日佛南无莫能胜佛南无牟尼净佛南无善光佛南无金齐佛南无功(丹众)德(丹有天)王佛南无法盖佛南无德臂佛南无鸯伽陀佛南无美妙慧佛南无微意佛南无诸威德佛南无师子发佛南无解脱相佛南无慧藏佛南无智聚佛南无威相佛南无断流佛南无无碍赞佛南无宝聚佛南无善音佛南无山王相佛南无法顶佛南无解脱德佛南无善端严佛南无吉身佛南无爱语佛南无师子利佛南无和楼那佛南无师子法佛南无法力佛南无爱乐佛南无赞不动佛南无众明王佛南无觉悟佛南无妙明佛南无意住义佛南无光照佛南无香德佛南无令喜佛南无不虚行佛南无灭恚佛南无上色佛南无善步佛南无大音赞佛南无净愿佛南无日天佛南无乐惠佛南无摄身佛南无威德势佛南无刹利佛南无德乘佛南无上金佛南无解脱髻佛南无乐法佛南无住(丹法)行佛南无舍憍慢佛南无智藏佛南无梵行佛南无栴檀佛南无无忧名佛南无端严身佛南无相国佛南无莲花佛南无无边德佛南无天光佛南无慧华佛南无频头摩佛南无智富佛南无梵财佛南无宝手佛南无净根佛南无具足论佛南无上论佛南无弗沙佛南无提沙佛南无有月(丹日)佛南无出泥佛南无得智佛南无上吉佛南无赞(丹谟)罗佛南无法乐佛南无求胜佛南无智慧佛南无善圣佛南无网光佛南无琉璃藏佛南无名闻佛南无利寂佛南无<a>教化</a>佛南无月(丹目)明佛南无善明佛南无众德上明佛南无宝德佛南无人月佛</p>
<p>　　从此已上七百佛。一切贤圣</p>
<p>　　南无过现未来十方三世尽虚空界一切诸佛。归命忏悔。至心忏悔。次忏贪爱之罪。经中说言。但为贪欲闭在痴狱。没生死河莫之能出。一切众生为是五欲因缘。从昔已来流<a>转生</a>死。一一众生一劫之中。所积身骨如王舍城毗富罗山。所饮母乳如四海水。身所出血复过于此。父母兄弟六亲眷属。命终哭泣所出目泪如四海水。是故说言。有爱则生爱尽则灭。故知生死贪爱为本。所以经言。淫欲之罪能令众生堕于地狱饿鬼受苦。若生人中妻不贞良。得不随意眷属。淫欲既有如此诸恶果报。是故弟子。今日至诚归依诸佛</p>
<p>　　南无罗睺佛南无甘露明佛南无妙意佛南无大(丹焰)明佛南无一切王(丹主)佛南无乐智佛南无山王佛南无寂灭佛南无德聚力佛南无天王佛南无妙音声佛南无妙花佛南无住义佛南无功德威聚佛南无智无等佛南无甘露音佛南无善手佛南无利慧佛南无思解脱义佛南无胜音佛南无梨陀行佛南无善义佛南无无过佛南无行善佛南无花藏佛南无妙光佛南无乐说佛南无善济佛南无众王佛南无离畏佛南无乐知(丹智)佛南无辩才日佛南无名闻佛南无宝月明佛南无上意佛南无无畏佛南无大见佛南无梵音佛南无善音佛南无惠济佛南无无等音(丹意)佛南无金刚军佛南无菩提意佛南无树王佛南无槃陀音佛南无福德力佛南无势德佛南无圣爱佛南无势行佛南无琥珀佛南无雷音云佛南无善爱目佛南无善智佛南无具足佛南无德积佛南无大音佛南无<a>法相</a>佛南无智音佛南无虚空佛南无祠音佛南无慧音差别佛南无功德光佛南无圣王佛南无众意佛南无辩才论佛南无善寂佛南无月面佛南无无垢佛南无日名佛南无功德集佛南无花德相佛南无辩才国佛南无宝施佛南无爱月佛南无不高佛南无师子力佛南无自在王佛南无无量净佛南无等定佛南无不坏佛南无灭垢佛南无不失方(丹本有便)佛南无无娆佛南无妙面佛南无智制住佛南无法师王佛南无大天佛南无深意佛南无无量佛南无法力佛南无世供养佛南无花光佛南无三世供(丹本有养)佛南无应日藏佛南无天供养佛南无上智人佛南无真髻佛南无信甘露佛南无金刚佛南无坚固佛从此已上八百佛一切贤圣</p>
<p>　　南无过现未来十方三世尽虚空界一切诸佛。归命忏悔。至心忏悔。弟子等。自从无始已来至于今日。或通人妻妾夺他妇女。侵陵贞洁污<a>比丘尼</a>。破他梵行逼迫无道。浊心邪视言语嘲调。或复耻他门户污贤善名。或于男子五种人所起不净行。如是等罪无量无边。今日至诚皆悉忏悔。又复无始已来至于今日。或眼为色惑。爱染玄黄红绿朱紫珍玩宝饰。或取男女长短黑白恣态之相。起非法想。耳贪好声宫商弦管伎乐歌唱。或取男女音声语言啼笑之相。起非法想。或鼻籍名香蕴麝幽兰郁金苏合。起非法想。或舌贪好味鲜美甘肥众生血肉。滋养四大更增苦本。起非法想。身乐华绮锦绣缯縠。一切细滑七珍丽服。起非法想。或意多乱想触向乖法。有此六想造罪尤甚。如是等罪无量无边。今日至诚。向十方佛尊法圣众皆悉忏悔</p>
<p>　　愿弟子等。承是忏悔淫欲等罪所生功德。生生世世自然化生不由胞胎清净皎洁相好光丽。六情开朗聪利分明。了达恩爱犹如桎梏。观此六尘如幻如化。于五欲境决定厌离。乃至梦中不起邪想。内外因缘永不能动。愿以忏悔眼根功德。愿令此眼彻见十方诸佛菩萨清净法身不以二相。愿以忏悔耳根功德。愿令此耳常闻十方诸佛贤圣所说正法如教奉行。愿以忏悔鼻根功德。愿令此鼻常闻香积入法位香。舍离生死不净臭秽。愿以忏悔舌根功德。愿令此舌常食法喜<a>禅悦</a>之食。不贪众生血肉之味。愿以忏悔身根功德。愿令此身披如来衣着忍辱铠。卧无畏床坐四禅座。愿以忏悔意根功德。愿令此意成就十想洞达五明。深观二谛空平等理。从方便慧起十妙行。入法流水念念增明。显发如来大无生忍。忏悔发愿已。归命礼三宝</p>
<p>　　南无宝肩(丹扇)明佛南无梨陀步佛南无随目(丹乡日)佛南无清净佛南无明力佛南无功德聚佛南无具足德佛南无师子行佛南无高出佛南无花施佛南无珠明佛南无莲花佛南无爱智佛南无槃陀严佛南无不虚行佛南无生法佛南无相相佛南无思惟乐佛南无乐解脱佛南无知道理佛南无多闻海佛南无持花佛南无不随世佛南无喜众佛南无孔雀音佛南无不退没佛南无断有爱垢佛南无威仪济佛南无诸天流布佛南无宝步佛南无花手佛南无威德佛南无破怨贼佛南无富多闻佛南无妙国佛南无花明佛南无师子智佛南无月出佛南无灭暗佛南无无动佛南无次第行佛南无音声治佛南无福德灯佛南无憍昙佛南无势力佛南无身心住佛南无善月佛南无觉意华佛南无上吉佛南无善威德佛南无智力德佛南无善灯佛南无坚行佛南无天音佛南无乐安佛南无日面佛南无乐解脱佛南无戒明佛南无住戒佛南无无垢佛南无坚出佛南无安阇那佛南无增益佛南无香明佛南无违蓝明佛南无念王佛南无蜜钵佛南无无碍相佛南无至妙道佛南无信戒佛南无乐宝佛南无明法佛南无具威德佛南无大慈佛南无上慈佛南无至寂灭佛南无甘露主佛南无弥楼明佛南无圣赞佛南无广照佛南无威德佛南无见明佛南无善行报佛南无善喜佛南无无忧佛南无宝明佛南无威仪佛南无乐福德佛南无功德海佛南无尽相佛南无断魔佛南无尽魔佛南无过衰道佛南无不怀意佛南无水王佛南无净魔佛南无众上王佛南无爱明佛南无福灯佛南无菩提相佛南无智音(丹明)佛</p>
<p>　　从此已上九百佛一切贤圣</p>
<p>　　南无过现未来十方三世尽虚空界一切诸佛。归命忏悔。至心忏悔。已忏诸业障竟。次复忏悔佛法僧间一切诸障。经中佛说。人身难得佛法难闻。众僧难值<a>信心</a>难生。六根难具善友难得。而今相与宿殖善根。得此人身六根完具。又值善友得闻正法。于其中间。复各不能尽心精勤。恐于未来长溺万苦无有出期。是故今日至到惭愧皆悉忏悔</p>
<p>　　又复无始已来至于今日。常以无明覆心烦恼障意。见佛形像不能尽心恭敬。轻蔑众僧残害善友。破塔毁寺焚烧形像。出佛身血。或自处华堂。安置尊像卑猥之处。使其烟熏日曝风吹雨露尘土污坌雀鼠残毁。共住同宿曾无礼敬。或裸露像身初不严饰。或遮掩灯烛。或关闭殿宇障<a>佛光</a>明。如是等罪今悉忏悔</p>
<p>　　又复无始已来至于今日。或于法间以不净手把捉经卷。或关闭箱箧虫啖朽烂。或首轴脱落部党失次。或缝脱漏误纸墨破裂。自不修理不肯流传。如是等罪无量无边。是故弟子。今日至诚归依诸佛</p>
<p>　　南无善灭(丹寂)佛南无梵命佛南无智喜佛南无神相(丹地)佛南无如众王佛南无持相佛南无爱日佛南无罗睺月佛南无花明佛南无药师上佛南无持势力佛南无福德明佛南无喜明佛南无好音佛南无法自在佛南无梵音佛南无善业佛南无音(丹意)无错佛南无大施佛南无名赞佛南无世自在佛南无德流布佛南无众相佛南无德树佛南无世自在佛南无无边辩相佛南无灭痴佛南无辩意佛南无善月佛南无无量佛南无梨陀法佛南无应供养佛南无度忧佛南无乐安佛南无世意佛南无爱身佛南无妙足佛南无优钵罗佛南无华缨佛南无无边辩光佛南无信圣佛南无德精进佛南无真实佛南无天主佛南无乐高音佛南无信净佛南无婆耆罗陀佛南无福德音(丹意)佛南无焰炽佛南无无边德佛南无不动佛南无信清净佛南无聚成佛南无师子游佛南无行明佛南无龙音佛南无持轮佛南无财成佛南无世爱佛南无法名佛南无无量宝名佛南无云相佛南无惠道佛南无妙香佛南无虚空音佛南无虚空佛南无天王佛南无珠净佛南无善财佛南无灯焰佛南无宝音声佛南无人主王佛南无罗睺守佛南无安隐佛南无师子意佛南无宝名闻佛南无得利佛南无遍见佛南无世华佛南无高顶佛南无无边辩才成(丹威)佛南无差别知见佛南无师子牙佛南无梨陀步佛南无福德佛南无法灯盖佛南无目犍连佛南无无忧国佛南无意思惟佛南无乐菩提佛南无法天敬佛南无断势力佛南无极势力佛南无慧华佛南无坚音佛南无安乐佛南无妙义佛南无受净佛南无惭愧颜佛南无妙髻佛南无欲乐佛南无楼至佛</p>
<p>　　从此已上一千佛</p>
<p>　　南无过现未来十方三世尽虚空界一切诸佛。归命忏悔。至心忏悔。弟子等。从无量劫来至于今日。于其中间。随心造过逐意为愆是事乖违触途多犯。行三障路入八邪林。上烦恼台升无明殿。遂使禅池枯竭。靡引智慧之莲。戒树摧残不生三昧华叶。盛年放逸造过无量无边。无明覆心为罪非一。十恶五逆数若尘沙。三业六根愆咎难述。由斯罪障殃累后身。报种来生堕于地狱。于是牛头哮吼牵就刀山。狱卒皱眉驱上剑树。一日一夜万死万生。肉尽镬汤之中。骨碎铜柱之侧。铁嘴之鸟[舀*鸟]啄眼睛。铜[狂-王+苟]利牙樝掣身首。寒冰痛炭煮炙炮烧。碓捣磨摩犁耕锯解。如斯苦楚无量无边。不可具陈不可具说。弟子等。今对十方佛法僧前。所有罪障总相披陈。诚心忏悔已造之罪。并愿随忏消除。其未造者。自斯已后改往修来更不敢造。忏悔发愿已归命礼三宝。此贤劫中诸佛出世名号如是。若人闻此千佛名字。不畏谬错必得<a>涅槃</a>。诸有智者闻诸佛名字。应当一心勿怀放逸勤行精进。若失是缘还堕恶趣受诸苦恼。安住持戒随顺多闻。常乐远离具足深忍。是人则能值遇千佛。若持诵此千佛名者。则灭无量阿僧祇劫所集众罪。必得诸佛三昧<a>神通</a>无碍智慧。及诸法门诸陀罗尼。一切经书种种智慧。随宜<a>说法</a>。皆当从是三昧中求修习此三昧。当行净命。勿生欺诳离于名利。勿怀嫉妒行<a>六和</a>敬。如是<a>行者</a>疾得三昧法也现在贤劫千佛名经</p>
		</div>
		
		
		</div></div><hr><script charset='utf-8' src='../../js/footer.js'></script></body></html>