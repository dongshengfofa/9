<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，第二十九卷 佛说佛名经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十九卷 佛说佛名经</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十九卷 佛说佛名经</strong></p>
<p>
	　　尔时喜王<a>菩萨</a>白佛言。<a>世尊</a>。今此众中颇有菩萨摩诃萨得是三昧。亦得八万四千波罗蜜门诸三昧门陀罗尼门者不。佛告喜王。今此会中有菩萨大士得是三昧。亦能入八万四千诸波罗蜜及诸三昧陀罗尼门。此诸菩萨于是贤劫中。皆当得阿耨多罗三藐三菩提。除四如来。于此劫中得成佛已。喜王菩萨。复白佛言。唯愿加哀当宣此诸菩萨名号。多所<a>饶益</a>安隐<a>世间</a>利诸<a>天人</a>。为护<a>佛法</a>令得久住。为将来菩萨显示法门。求无上道心不疲懈。佛告喜王。汝今谛听善思念之当为汝说。唯然世尊。愿乐欲闻。尔时世尊即以偈说诸佛名字</p>
<p>
	　　南无拘那提佛(为首千佛)南无拘那含牟尼佛南无<a>迦叶佛</a>南无<a>释迦牟尼佛</a>南无<a>弥勒</a>佛南无师子佛南无明炎佛南无牟尼佛南无妙华佛南无华氏佛南无善宿佛南无导师佛南无大臂佛南无大力佛南无宿王佛南无修药佛南无名相佛南无大明佛南无炎肩佛南无照曜佛南无日藏佛南无月氏佛南无众炎佛南无善明佛南无无忧佛南无提沙佛南无明曜佛南无持鬘佛南无功德佛南无示义佛南无灯曜佛南无兴盛佛南无<a>药师佛</a>南无喜濡佛南无白毫佛南无坚固佛南无福威德佛南无不可坏佛南无德相佛南无罗睺佛南无众主佛南无梵声佛南无坚际佛南无不高佛南无作明佛南无大山佛南无金刚佛南无将众佛南无<a>无畏</a>佛南无珍宝佛南无华目佛南无军力佛南无华光佛南无仁爱佛南无大威德佛南无梵王佛南无无量明佛南无龙德佛南无坚步佛南无不虚见佛南无精进德佛南无善守佛南无<a>欢喜</a>佛南无不退佛南无师子相佛南无胜智佛南无法氏佛南无喜王佛南无妙御佛南无爱作佛南无德臂佛南无喜意佛南无观神佛南无云音佛南无善思佛南无善意佛南无离垢佛南无月相佛南无珠髻佛南无师子步佛南无德树佛南无观择佛南无慧聚佛南无安住佛南无有意佛南无鸯伽陀佛南无大名佛南无威猛佛南无无量意佛南无妙色佛南无多智佛南无光明佛南无坚戒佛南无吉祥佛南无宝相佛南无莲花佛南无那罗延佛南无安乐佛南无智积佛南无德敬佛南无梵德佛南无宝积佛南无华天佛南无善思议佛南无法<a>自在</a>佛南无名闻意佛南无乐说聚佛南无金刚相佛南无求利佛南无游戏佛南无离闇佛南无多天佛南无弥楼相佛南无众相佛南无宝藏佛南无极高行佛南无提沙佛南无珠角佛南无德赞佛南无日月明佛南无日明佛南无星宿佛南无师子相佛南无韦蓝王佛南无福藏佛南无见有边佛南无电明佛南无金山佛南无师子德佛南无胜相佛南无明赞佛南无坚精进佛南无具足赞佛南无离畏佛南无应天佛南无大灯佛南无世明佛南无妙音佛南无持上功德佛南无离闇佛南无师子颊佛南无宝赞佛南无灭过佛南无珠明佛南无人月佛南无喜见佛南无庄严佛南无珠明佛南无山顶佛南无名相佛南无法积佛南无定义佛南无施愿佛南无定众佛南无众王佛南无游步佛南无安意佛南无法差别佛南无上尊佛南无极高德佛南无上师子音佛南无乐戏佛南无龙明佛南无华山佛南无龙喜佛南无香自在佛南无大名佛南无天力佛南无德鬘佛南无龙手佛南无善行意佛南无自庄严佛南无智胜佛南无无量月佛南无宝语佛南无日明佛南无定意佛南无无量形佛南无照明佛南无宝相佛南无断疑佛南无善明佛南无不虚步佛南无<a>觉悟</a>佛南无华相佛南无山主王佛南无大威德佛南无遍见佛南无无量名佛南无住义佛南无宝天佛南无满意佛南无上赞佛南无无垢佛南无无忧佛南无梵天佛南无华相佛南无身差别佛南无法明佛南无尽见佛南无德净佛南无月面佛南无宝灯佛南无宝相佛南无上名佛南无作名佛南无无量音佛南无违蓝佛南无师子身佛南无明意佛南无无能胜佛南无功德品佛南无月相佛南无得势佛南无无边行佛南无开华佛南无净垢佛南无一切义佛南无勇力佛南无富足佛南无福德佛南无随时佛南无广意佛南无功德敬佛南无善寂灭佛南无财天佛南无净断疑佛南无无量持佛南无妙乐佛南无不负佛南无无住佛南无得叉迦佛南无众首佛南无世光佛南无多德佛南无弗沙佛南无无边威德佛南无义意佛南无药王佛南无断恶佛南无无热佛南无善调佛南无名德佛南无华德佛南无勇得佛南无金刚军佛南无大德佛南无寂灭意佛南无香象佛南无那罗延佛南无善住佛南无无所负佛南无月相佛南无电相佛南无恭敬佛南无威德守佛南无智日佛南无上利佛南无须弥顶佛南无治怨贼佛南无莲华佛南无应赞佛南无知次佛南无离憍佛南无那罗延佛南无常乐佛南无不少国佛南无天名佛南无见有边佛南无甚良佛南无多功德佛南无宝月佛南无师子相佛南无乐禅佛南无无所少佛南无游戏佛南无德宝佛南无应名称佛南无华身佛南无大音声佛南无辩才赞佛南无金刚珠佛南无无量寿佛南无珠庄严佛南无大王佛南无德高德佛南无高名佛南无百光佛南无喜悦佛南无龙步佛南无意愿佛南无宝月佛南无灭已佛南无喜王佛南无调御佛南无喜自在佛南无宝髻佛南无离畏佛南无善灭佛南无梵命佛南无宝藏佛南无月面佛南无净名佛南无威德寂灭佛南无爱相佛南无多天佛南无须炎摩佛南无天爱佛南无宝众佛南无宝步佛南无师子分佛南无极高行佛南无人王佛南无善意佛南无世名佛南无宝威德佛南无德乘佛南无觉相佛南无喜庄严佛南无示济佛南无香象佛南无众炎佛南无慈相佛南无妙香佛南无坚铠佛南无威德猛佛南无珠铠佛南无仁贤佛南无善逝月佛南无梵自在佛南无师子月佛南无福威德佛南无正生佛南无无胜法佛南无月观佛南无宝名佛南无大精进佛南无山光佛南无德聚佛南无供养名佛南无法赞佛南无施名佛南无电德佛南无宝语佛南无求命佛南无善戒佛南无善众佛南无定意佛南无破有闇佛南无喜胜佛南无师子光佛南无照明佛南无上名佛南无利慧佛南无珠月佛南无威光佛南无不破论佛南无光明佛南无珠论佛南无世师佛南无吉手佛南无善月佛南无宝炎佛南无罗睺守佛南无乐菩萨佛南无无光佛南无至寂灭佛南无世最妙佛南无无忧佛南无十势力佛南无喜力佛南无德势力佛南无得势佛南无大势士佛南无功德藏佛南无真行佛南无上安佛南无提沙佛南无火光佛南无电明佛南无广德佛南无珍宝佛南无福德明佛南无造铠佛南无成手佛南无善华佛南无集宝佛南无大海佛南无持地佛南无义意佛南无善思惟佛南无德轮佛南无宝火佛南无利益佛南无世月佛南无美音佛南无梵相佛南无众师首佛南无师子行佛南无难陀佛南无应供佛南无明威德佛南无大光佛南无宝名佛南无众清净佛南无无边名佛南无不虚光佛南无圣天佛南无智王佛南无金刚众佛南无善障佛南无建慈佛南无华国佛南无法意佛南无风行佛南无善思惟佛南无多明佛南无蜜众佛南无功德守佛南无利意佛南无无惧佛南无坚观佛南无住法佛南无珠足佛南无<a>解脱</a>德佛南无妙身佛南无善意佛南无普德佛南无妙智佛南无梵财佛南无宝音佛南无正智佛南无力得佛南无师子音佛南无花相佛南无智积佛南无华齿佛南无功德藏佛南无名宝佛南无希有名佛南无上戒佛南无无畏佛南无日月佛南无梵寿佛南无一切天佛南无乐智佛南无宝天佛南无珠藏佛南无德流布佛南无智王佛南无无缚佛南无坚法佛南无天德佛南无梵牟尼佛南无安祥行佛南无勤精进佛南无炎肩佛南无大威德佛南无瞻卜花佛南无欢喜佛南无善众佛南无帝幢佛南无大爱佛南无须蔓色佛南无众妙佛南无可乐佛南无势力行佛南无善定义佛南无牛王佛南无妙臂佛南无大车佛南无满愿佛南无德光佛南无宝音佛南无金刚军佛南无富贵佛南无师子力佛南无净目佛南无迦叶佛南无净意佛南无知次第佛南无猛威德佛南无大光明佛南无日光曜佛南无净藏佛南无分别威佛南无无损佛南无月光佛南无密口佛南无持明佛南无善寂行佛南无不动佛南无大赞佛南无德法佛南无严土佛南无庄严王佛南无高出佛南无炎炽佛南无华德佛南无宝严佛南无上善佛南无宝上佛</p>
<p>
	　　次礼十二部尊经大藏法轮</p>
<p>
	　　敬礼十方诸大菩萨摩诃萨</p>
<p>
	　　归命如是等十方世界无量无边诸大菩萨摩诃萨</p>
<p>
	　　敬礼声闻缘觉一切贤圣</p>
<p>
	　　归命如是等无量无边辟支佛</p>
<p>
	　　礼三宝已次复忏悔</p>
<p>
	　　<a>弟子</a>等。敬请十方诸佛。十二部经。一切贤圣。天龙八部法界众生。现前大众等证知。弟子。自从无始已来。所造众罪无量无边。今日至心发露忏悔归依佛</p>
<p>
	　　南无东方作戒王佛南无南方最勇跃佛南无西方无碍称佛南无北方龙华德佛南无东南方无边自在力佛南无西南方珍宝自在佛南无西北方莲华自在佛南无东北方弥楼干那佛南无下方建立精进佛南无上方琉璃光最丰佛</p>
<p>
	　　归命如是等十方尽<a>虚空</a>界一切三宝</p>
<p>
	　　弟子等。自从无始劫来乃至今身。杀害一切三宝师僧父母六亲眷属善知识法界众生不可知数。偷盗一切三宝师僧父母六亲眷属善知识法界众生物不可知数。于一切三宝师僧父母六亲眷属善知识法界众生上起邪心不可知数。妄语欺诳一切三宝师僧父母六亲眷属善知识法界众生不可知数。绮语调弄一切三宝师僧父母六亲眷属善知识法界众生不可知数。恶口骂辱诽谤毁訾一切三宝师僧父母六亲眷属善知识法界众生不可知数。两舌斗乱破坏一切三宝师僧父母六亲眷属善知识法界众生不可知数。或破<a>五戒</a>八戒<a>十戒</a>十善戒二百五十戒五百戒菩萨三聚戒十无尽戒。乃至一切戒及一切威仪戒等。自作教他见作<a>随喜</a>不可知数。如是等众罪。亦如十方大地无边微尘无数。我等作罪亦无边无数。虚空无边我等作罪亦复无边。方便无边我等作罪亦复无边。法性无边我等作罪亦复无边。法界无边我等作罪亦复无边。众生无边我等劫夺杀害亦复无边。三宝无边我等侵损亦复无边戒品无边。我等毁犯亦复无边。如是等罪上至诸菩萨下至声闻缘觉所不能知。唯佛与佛乃能知我罪之多少。今于三宝前法界众生前。发露忏悔不敢覆藏。唯愿十方三宝法界众生听我忏悔</p>
<p>
	　　弟子等。从无始劫来所有众恶。以是因缘生大忧苦。贫穷困乏愁热惊惧。怖畏恶业心常怯劣。在在处处暂无欢乐。十方现在大悲世尊。能除众生一切怖畏。愿受我等诚心忏悔。过去诸恶今悉悔过。现在作业诚心发露。所未作者更不敢作已作之业不敢覆藏。身业三种口业有四意三业行今悉忏悔。<a>生死</a>崄难种种淫欲愚烦恼难。如是诸难今悉忏悔。心轻躁难。近恶友难。三有崄难。及三毒难。遇无难难值好时难。修功德难。值佛亦难。如是诸难今悉忏悔</p>
<p>
	　　弟子等。今者为诸众生及自己身。十方佛前归命忏悔。一切众生无量劫来。不识诸佛及父母恩。不解善法造作众恶。自恃种性及诸财宝。盛年放逸作诸恶行。心念不善口作恶业。随心所造不见其过。凡夫愚行无知闇覆。亲近恶友烦恼乱心。五欲因缘心生忿恚。不知厌足故作众恶。亲近非圣因生悭嫉。贫穷因缘奸谄作恶。系属于他常有怖畏。不得自在而造诸恶。贪欲恚痴挠动其心。渴爱所逼造作诸恶。依因衣食及以女色诸结恼热。爱他男子染着其心。或于牛马驴骡羊一切禽兽诸色异类而生女想。不依佛行造作诸恶。身口意业所集三业。如是众罪无量无边今悉忏悔。弟子等。自从无始已来至于今日。或不恭敬佛法圣僧。如是众罪今悉忏悔。或不恭敬缘觉菩萨。如是众罪今悉忏悔。以无智故诽谤<a>正法</a>。不知恭敬父母尊长。愚惑所覆憍慢放逸。因贪嗔痴造作诸恶。如是众罪今悉忏悔。好乐饮酒不知止极。或以酒与众僧与持戒人与<a>比丘尼</a>。若灭心人若<a>禅定</a>人。如是等罪无量无边。今日运心归命忏悔</p>
<p>
	　　愿弟子等。承是忏悔所生功德。愿生生世世永舍胎藏形。随心愿往生获六<a>神通</a>力。救摄诸苦众。虚空法界尽我愿亦如是。<a>地狱</a>饿鬼一切众生贫穷困厄。及诸有苦烦恼所逼。如是等苦悉令除灭。又愿弟子。承是忏悔所成功德。愿离于生死到大智岸。转无上轮微妙清净。诸所愿求成就具足。又愿盲者得视。聋者得听。痖者能言。裸者得衣。贫穷乏者则得宝藏。仓库盈溢无所乏少。一切皆受安隐快乐。乃至无有一人受苦。又愿众生慈心相向佛眼相看。形貌端严人所喜见。上妙色像庄严其身。为菩提眷属作真善知识</p>
<p>
	　　大乘莲华宝达问答<a>报应</a><a>沙门</a>经</p>
<p>
	　　宝达顷前入一飞火叫唤分头地狱。其地狱纵广六十由旬。周匝铁城铁网覆上。其中铁锵[列/金]如锋[金*亡]。猛风吹火烟焰赫奕来烧罪人。尔时东门之中有三万六千罪人。唱如是言。我今何罪来入此处。马头罗刹手捉铁棒望背而打。罪人前入以脚蹴之。罪人狼[跳-兆+旁]步步而倒。铁锵下刺飞火焚烧。或从眼然或从口出。罪人叫唤东西而走。直欲东走飞火逆烧。复欲西驰火还烧面。马头罗刹以手撮罪人头发两手擿之。皮毛皆脱身骨俱碎。乃有饿狗来食其肉。复有饿鬼来饮其血。一日一夜受罪万端。求生不得求死不得。经千万劫受报不了。后若得出常作畜生</p>
<p>
	　　宝达问马头罗刹曰。此诸人等何罪所致入于其中。马头罗刹答曰。此诸罪人受佛禁戒而不守持。拔诸禽兽之毛损伤一切品类不曾恩念。所被擒捉之者心神飞扬驰魂走魄。痛切不堪酸楚难忍。而诸人等烂拔毛羽将为快乐。都无慈心亦无惭愧。以是罪故堕此地狱。宝达菩萨闻之悲泣而去</p>
		</div>
		
		
		</div></div><hr><script charset='utf-8' src='../../js/footer.js'></script></body></html>