<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，第十六卷 佛说佛名经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十六卷 佛说佛名经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十六卷 佛说佛名经</strong></p>
<p>
	　　南无金刚那罗延幢佛南无无碍胜行佛南无火炎佛南无山胜庄严佛南无一切法海上庄严速住佛南无深法海妙光佛南无宝炎围然灯佛南无功德海光明轮胜佛南无卢遮那胜藏佛南无满<a>虚空</a>法界尸佉罗胜然灯佛南无不退然灯佛南无法界吼佛南无妙法树山王威德佛南无一切法海吼王佛南无宝光明然灯幢佛南无须弥功德光威德佛南无法云吼王佛南无智炬然灯王佛南无法电速幢胜佛南无法然灯奋迅师子佛南无智力威德山王佛南无不退法界吼佛南无电光明劫善照世界初放旃<a>檀香</a>光明照佛南无善决定清净劫无垢世界初卢舍那佛南无<a>甘露</a>庄严劫善清净世界初栴檀然灯王佛南无善住劫妙香世界初须弥光明胜王佛南无善见劫庄严世界初无边功德种种宝庄严王佛南无炎清净劫清净世界初金刚奋迅王佛南无不可嫌劫不可嫌世界初毗<a>沙门</a>佛南无不可嫌劫不可嫌称初世界初宝月佛南无不可呵劫称财世界初不可思议光明佛南无清净庄严劫乐清净世界初观世音佛南无真尘劫光明尘世界初火光明佛南无梵囋叹劫清净世界初力庄严王佛南无德光明庄严劫月幢世界初善眼佛南无栴檀香行平等胜成就佛南无法海吼光明王佛南无无垢转法轮佛南无寂静威德王佛南无虚空劫然灯佛南无天<a>自在</a>藏佛南无日罗幢罗都王佛南无信威德佛南无宝<a>华藏</a>佛南无妙日身佛南无不浊身佛南无一切智光明月佛南无阎浮檀威德王佛南无相庄严身佛南无种种光明火月佛南无善观智鸡都佛南无无垢智光明王佛南无金刚那罗延精进佛南无不可降伏智处佛南无普无垢智通佛南无无垢眼胜云佛南无师子智佛南无金刚菩提光明佛南无光灯火髻佛南无智日鸡都佛南无宝波头摩敷身佛南无得功德佛南无智光明云光佛南无普照月佛南无无障盖吼佛南无普光明奋迅师子佛南无法界境界慧月佛南无一切虚空乐说觉佛南无初香善名佛南无普声寂静吼佛南无甘露山威德佛南无法海吼声佛南无善坚罗网竖佛南无虚空镜像头髻佛南无光明月微尘佛南无善智满月面佛南无清净智华光明佛南无宝焰山胜王佛南无无垢功德火光明佛南无宝月幢佛南无三昧轮身佛南无宝胜光明威德王佛南无普<a>智行</a>佛南无焰海然灯佛南无法无垢吼王佛南无不可比功德称幢佛南无长臂本愿无垢日佛南无相智义然灯佛南无法起宝齐庸声佛南无胜照藏王佛南无乘幢佛南无法海波头摩广信<a>无畏</a>天佛南无法海吼光王佛南无无垢法山佛南无法轮光明髻佛南无法日胜云佛南无法海说声王佛南无法日智轮然灯佛南无法华鸡都幢云佛南无法焰山鸡都王佛南无法行深胜月佛南无法智普镜佛南无藏普智作照佛南无山王胜藏王佛南无普门贤照佛南无连一切法精进幢佛南无法宝华胜云佛南无寂光明深髻佛南无法光明慈乐说光明日佛南无焰海佛南无智日普光明佛南无普轮顶佛南无智光明王佛南无福德光华灯佛南无智师子鸡都幢王佛南无日光明王佛南无宝相山佛南无庄严山佛南无日步普照佛南无法罗网觉胜月佛南无无畏那罗延师子佛南无普智不二勇猛佛南无法波头摩敷身佛南无功德华胜海佛南无菩提轮善觉胜月佛南无然法炬胜月佛南无普贤镜像髻佛南无法幢然灯佛南无金刚海幢王佛南无称山胜云佛南无栴檀胜月佛南无普功德华威德光佛南无照众生王佛南无胜波头摩华藏佛南无香焰光明胜佛南无因波头摩佛南无相山卢舍那佛南无普闻名称幢佛南无普门光明须弥佛南无法成光胜佛南无功德威德佛南无相胜法力勇猛幢佛南无转法轮光明吼佛南无光明功德山波若照佛南无转法轮月妙胜佛南无法华卢舍那清净鸡都佛南无宝波头摩光明藏佛南无宝山云灯佛南无普觉华佛南无种种光明胜弥留藏佛南无光明轮峰王佛南无福德云盖佛南无法峰云幢佛南无功德山威德佛南无法月云灯王佛南无法云称胜月佛南无法轮力云佛南无香幢智威德佛南无法轮清净胜月佛南无金山威德贤佛南无贤首弥留威德佛南无普慧云吼佛南无法力胜山佛南无香焰胜王佛南无伽那迦摩尼山声佛南无顶藏一切法光明轮佛南无然法轮威德佛南无山峰胜威德佛南无普精进炬光明云佛南无三昧贤宝天冠光明佛南无胜宝光佛南无法炬宝帐声佛南无乐法光明师子佛南无庄严相月幢佛南无光明山雷电云佛南无无垢幢佛南无无碍法虚空光明佛南无快智华敷身佛南无<a>世间</a>妙光明声佛南无法三昧光明声佛南无法声多藏佛南无法火焰海声佛南无三世相镜像威德佛南无高法轮光明佛南无法界师子光佛南无卢舍那胜须弥佛南无一切三昧海师子佛南无普光慧然灯佛南无法界城然灯佛南无普门吼光明王佛南无贤首佛南无普光首佛南无胎王佛南无法界然灯佛南无虚空山照佛南无阿尼罗有眼佛南无龙自在王佛南无普照胜须弥王佛南无无碍虚空智鸡都幢王佛南无普智光明照十方吼佛南无云王吼声佛南无不<a>空见</a>佛南无普照佛南无实声佛南无妙声佛南无法火焰光明佛南无金色宝作界妙佛南无金阎浮幢子遮那光明佛南无金色百光明佛南无实称佛南无不空称佛南无日爱佛南无成就智义佛南无普贤佛南无无垢光明鸡都王佛南无宝焰佛南无日月佛南无海胜佛南无法幢佛南无无边功德王佛南无宝藏佛南无无垢面佛南无无量寿华佛南无宝聚佛南无萨婆毗浮佛南无智起佛南无普护佛南无离垢光佛南无德首佛南无妙德山佛南无人王佛南无无上华佛南无无畏力王佛南无师子依王佛南无龙自在王佛南无自在王佛南无普散金光佛南无勇猛佛南无金山宝盖佛南无金华焰光明佛南无慧光明佛南无千光明佛南无妙尊智王佛南无宝盖灯王佛南无慧幢胜庄严王佛南无无垢藏佛南无光明相佛南无金焰光明佛南无金白光明藏佛南无观世音佛南无强胜力王佛南无过去分身诸佛南无现在无量诸佛南无十亿幢王明诸佛南无离垢紫金沙佛南无无量明佛南无日轮光明王佛南无香积佛南无师子亿像佛南无师子游喜佛南无普光功德山王佛南无善住功德宝王佛南无宝华庄严王佛南无难胜佛南无须弥相佛南无须弥灯王佛南无宝德佛南无宝月佛南无宝焰佛南无宝严佛南无难胜师子响佛南无大光王佛南无不动佛南无药王佛南无庄严佛南无楼至佛南无月盖佛南无普光佛南无宝王佛南无维卫佛南无式只佛南无随叶佛南无拘楼秦佛南无拘那含牟尼佛南无<a>迦叶佛</a>南无雷音王佛南无只法藏佛南无栴檀华佛南无栴檀叶佛南无妙音佛南无无上胜佛南无甘露鼓佛南无毗婆尸佛南无日月光明佛南无无胜光佛南无具足庄严王佛南无光明遍照功德王佛南无破坏四魔师子吼王佛南无金刚不坏佛南无琉璃光佛南无须弥山王佛南无<a>净土</a>光明王佛南无普光佛南无普明佛南无普净佛南无多摩罗跋栴檀香佛南无栴檀香光佛南无摩尼幢佛南无<a>欢喜</a>藏摩尼宝积佛南无一切世间乐见上大精进佛南无摩尼幢灯光佛南无慧炬照佛南无海德光明佛南无金刚牢强普散金光佛南无大强精进勇猛佛南无大悲光佛南无慈力王佛南无慈藏王佛南无栴檀窟庄严胜佛南无贤善首佛南无善意佛南无广庄严王佛南无金华光佛南无宝盖照空自在王佛南无虚空宝华光佛南无琉璃庄严王佛南无普现色身光佛南无不动智光佛南无降伏诸魔王佛南无财光明佛南无智慧胜佛南无<a>弥勒</a>鲜光佛南无世净光佛南无善寂月音妙尊智王佛南无龙种上智尊王佛南无日月光佛南无日月珠光佛南无慧幡胜王佛南无师子吼自在力王佛南无妙音胜王佛南无常光幢佛南无观世音灯王佛南无慧威灯王佛南无法胜王佛南无须弥光佛南无须摩那华光佛南无优昙钵罗华<a>殊胜</a>王佛南无大慧力王佛南无阿閦毗欢喜光佛南无无量音声王佛南无财光佛南无金海光佛南无大通光佛南无山海慧自在通王佛南无一切<a>法相</a>满王佛南无<a>释迦牟尼佛</a>南无金刚不坏佛南无普光佛南无龙尊王佛南无精进军佛南无精进喜佛南无宝火佛南无宝月光佛南无现无愚佛南无宝月佛南无无垢佛南无离垢佛南无勇施佛南无清净佛南无清净施佛南无婆留那佛南无水天佛南无坚德佛南无栴檀功德佛南无无量掬光佛南无光德佛南无无忧德佛南无那罗延佛南无功德华佛南无莲华光游戏<a>神通</a>佛南无财功德佛南无德<a>念佛</a>南无善名称功德佛南无红炎幢王佛南无善游步功德佛南无斗战胜佛南无善游步佛南无周匝庄严功德佛南无宝华游步佛南无宝华善住莎罗王佛南无善德佛南无无量光明佛南无陀罗尼游戏佛南无首楞严定三昧力王佛南无无上功德佛南无善见定自在王佛南无神通自在佛南无无色相佛南无无散相佛南无无香相佛南无无味相佛南无无触相佛</p>
<p>
	　　次礼十二部尊经大藏法轮</p>
<p>
	　　南无七事经南无醎水喻经南无七处<a>三观</a>经南无九横经南无八正道经南无五阴喻经南无转法轮经南无圣法印经南无杂阿含经南无不自守意经南无戒德香经南无<a>比丘</a>听施经南无马有三相经南无马有八态譬人经南无比丘避恶名欲<a>自杀</a>经南无戒相应法经南无禅行三十七品经南无尊法义经南无楼炭经南无大般<a>涅槃</a>经南无佛般泥洹经南无大六向拜经南无梵网六十二见经南无十报法经南无寂志果经南无梵志阿跋经南无七佛父母姓字经南无梵志颇罗延问种尊经南无贤圣集传南无摩诃般若波罗蜜经南无<a>六度</a>集南无<a>菩萨</a>本缘集南无<a>僧伽</a>罗刹集南无孛经抄集南无思惟经南无佛医经南无分别业报略集南无龙树劝发诸王要偈南无杂譬喻经南无无明罗刹喻集南无杂咒集南无佛本行集南无撰集百缘经南无百喻集南无旧杂譬喻经南无法句喻集南无法句经南无四十二章南无禅秘要法</p>
<p>
	　　敬礼十方诸大菩萨摩诃萨</p>
<p>
	　　南无无垢藏菩萨南无离垢藏菩萨南无种种乐说庄严藏菩萨南无大光明罗网藏菩萨南无大金山光明威德王藏菩萨南无净明威德王藏菩萨南无一切相庄严净德藏菩萨南无金刚炎德相庄严藏菩萨南无焰炽藏菩萨南无宿王光照藏菩萨南无虚空无碍妙音藏菩萨南无陀罗尼功德持一切世间愿藏菩萨南无海庄严藏菩萨南无须弥德藏菩萨南无净一切德藏菩萨南无如来藏菩萨南无佛德藏菩萨南无光德王菩萨南无总持自在王菩萨南无总持菩萨南无灭除众生病菩萨南无疗一切众生病菩萨南无欢喜念菩萨南无厌意菩萨南无常厌苦菩萨南无月明菩萨南无水天菩萨南无主天菩萨南无大意菩萨南无益意菩萨南无涧月菩萨南无尸毗王菩萨南无一切胜菩萨南无知大地菩萨南无鸠舍菩萨南无阿离念弥菩萨南无顶生王菩萨南无郁多罗菩萨南无萨和檀菩萨南无长寿王菩萨</p>
<p>
	　　归命如是等十方世界无量无边诸大菩萨摩诃萨</p>
<p>
	　　敬礼声闻缘觉一切贤圣</p>
<p>
	　　礼三宝已次复忏悔</p>
<p>
	　　夫欲忏悔必须先敬三宝。所以然者。三宝则是一切众生良友<a>福田</a>。若能归向者。则灭无量罪长无量福。能令<a>行者</a>离<a>生死</a>苦得<a>解脱</a>乐。是故<a>弟子</a>某甲等。归依十方尽虚空界一切诸佛。归依十方尽虚空界一切尊法。归依十方尽虚空界一切诸大菩萨。归依十方尽虚空界一切圣僧。弟子。今日所以忏悔者。正言无始已来在凡夫地。莫问贵贱罪自无量。或因三业而生罪。或从六根而起过。或以内心自邪思惟。或籍外境起于染着。如是乃至十恶。增长八万四千诸尘劳门。然其罪相虽复无量。大而为语不出有三。何等为三。一者烦恼障。二者是业障。三者是果报障。此三种法能障圣道。及以人天胜妙好事。是故经中目为三障。所以诸佛菩萨教作方便。忏悔除灭此三障者。则六根十恶乃至八万四千诸尘劳门皆悉清净。是故弟子。今日运此增上胜心忏悔三障。欲灭此三障罪者。当用何等心可令此罪灭除。先当兴七种心以为方便。然后此罪乃可得灭。何等为七。一者惭愧。二者恐怖。三者厌离。四者发菩提心。五者怨亲平等。六者念报佛恩。七者观罪性空</p>
<p>
	　　第一惭愧者。自惟我与释迦如来同为凡夫。而今<a>世尊</a>成道以来已经尔所尘沙劫数。而我等相与耽染六尘。流浪生死永无出期。此实天下可惭可愧可羞可耻</p>
<p>
	　　第二恐怖者。既是凡夫身口意业常与罪相应。以是因缘命终之后。应堕<a>地狱</a>畜生饿鬼受无量苦。如此实为可惊可恐可怖可惧</p>
<p>
	　　第三厌离者。相与当观生死之中。唯有无常苦空<a>无我</a>不净虚假。如水上泡速起速灭。往来<a>流转</a>犹若车轮。生老病死八苦交煎无时暂息。众等相与但观自身从头至足。其中但有三十六物。发毛爪齿脓囊涕[泳-永+垂]生熟二藏。大[殇-歹+月]小[殇-歹+月]脾肾心肺肝胆。[月*册]胃肪膏[腮-田+匆]膜筋脉骨髓。大小便利九孔常流。是故经言。此身众苦所集。一切皆不净物。何有智慧者。而当乐此臭肉身也。生死既有如此种种恶法甚可患厌</p>
<p>
	　　第四发菩提心者。经言当乐佛身。佛身者即法身也。从无量功德智慧生。从<a>六波罗蜜</a>生。从慈悲喜舍生。从三十七助菩提法生。从如是等种种功德智慧生如来身。欲得此身者。当发菩提心求一切种智。常乐我净萨婆若果。净佛国土成就众生。于身命财无所吝惜</p>
<p>
	　　第五怨亲平等者。于一切众生起慈悲心无彼我想。何以故尔。若见怨异亲则是分别。以分别故起诸想着。想着因缘生诸烦恼。烦恼因缘造诸恶业。恶业因缘故得苦果</p>
<p>
	　　弟六念报佛恩者。如来往昔无量劫中。舍头目髓脑支节手足。国城妻子象马七珍。为我等故修诸苦行。此恩此德实难酬报。是故经言。若以顶戴两肩荷负于恒沙劫亦不能报。我等欲报如来恩者。当于此世勇猛精进捍劳忍苦。不惜身命建立三宝。弘通大乘广化众生同入正道</p>
<p>
	　　第七观罪性空者。无有实相从因缘生颠倒而有。既从因缘而生。则可从因缘而灭。从因缘而生者。押近恶友造作无端。从因缘而灭者。即是今日洗心忏悔。是故经言。此罪相不在内不在外不在中间。故知此罪从本是空。生如是等七种心。以缘想十方诸佛贤圣。擎拳合掌披陈至到惭愧改革。舒沥心肝洗荡[殇-歹+月]胃。如此忏悔亦何罪而不灭。亦何障而不消。若复正尔悠悠缓纵情虑。徒自劳形于事何益。且复人命无常喻如转烛。一息不还便向灰壤。三涂苦报则身应受。不可以钱财宝货嘱托求脱。窈窈冥冥恩赦无期。独婴此苦无代受者。莫言我今生中无有此罪。所以不能恳到忏悔。经中道言。凡夫之人举足动步无非是罪。又复过去生中皆悉成就无量恶业。追逐行者如影随形。今日若不忏悔<a>罪恶</a>日深。故包藏瘕疵<a>佛教</a>不许。忏悔先罪净名所尚。故知长沦<a>苦海</a>寔由隐覆。是故弟子。今日发露忏悔不敢覆藏。所言三障者。一曰烦恼障。二名为业障。三是果报障。此三种法更相由藉。因烦恼故所以起恶业。恶业因缘故得苦果。是故弟子。今日至心第一先应忏悔烦恼障。又此烦恼。诸佛菩萨入理<a>圣人</a>种种呵啧。亦詺此烦恼以为怨家。何以故。能断众生慧命根故。亦詺此烦恼以之为贼。能劫众生诸善法故。亦詺此烦恼以为暴河。能[漂*寸]众生入于生死大苦海故。亦詺此烦恼以为羁锁。能系众生于生死狱不能得出故。亦詺此烦恼犹如蟒虫。食啖众生真如<a>佛性</a>故。所以<a>六道</a>牵连四生不绝。恶业无穷苦果不息。当知皆是烦恼过患。是故弟子。今日运此增上善心。归依佛</p>
<p>
	　　南无东方金光明佛南无南方大须弥佛南无西方妙乐佛南无北方具威仪智佛南无东南方法种尊佛南无西南方谛幢佛南无西北方开化菩萨佛南无东北方慧精进佛南无下方衣毛不竖佛南无上方无数精进兴丰佛</p>
<p>
	　　归命如是等十方尽虚空界一切三宝</p>
<p>
	　　弟子等。从无始已来至于今日。或在人天六道受报。有此心识常怀愚惑繁满胸襟。或因三毒根造一切罪。或因三漏造一切罪。或因三觉造一切罪。或因三受造一切罪。或因三苦造一切罪。或缘三假造一切罪。或贪三有造一切罪。如是等罪无量无边。恼乱一切六道四生。今日惭愧归命忏悔</p>
<p>
	　　又复弟子。无始以来至于今日。或因四识住造一切罪。或因四流造一切罪。或因四取造一切罪。或因四执造一切罪。或因四缘造一切罪。或因四大造一切罪。或因四缚造一切罪。或因四食造一切罪。或因四生造一切罪。如是等罪无量无边。恼乱六道一切众生。今日惭愧归命忏悔</p>
<p>
	　　又复弟子。无始以来至于今日。或因五住地烦恼造一切罪。或因五受根造一切罪。或因五盖造一切罪。或因五悭造一切罪。或因五见造一切罪。或因五心造一切罪。如是等烦恼无量无边。恼乱六道一切四生。今日发露归命忏悔</p>
<p>
	　　又复弟子。无始已来至于今日。或因六情根造一切罪。或因六识造一切罪。或因六想造一切罪。或因六受造一切罪。或因六行造一切罪。或因六爱造一切罪。或因六疑造一切罪。如是等烦恼无量无边。恼乱六道一切四生。今日惭愧归命忏悔</p>
<p>
	　　又复弟子。无始以来至于今日。或因七漏造一切罪。或因七使造一切罪。或因八倒造一切罪。或因八垢造一切罪。或因八苦造一切罪。如是等烦恼无量无边。恼乱六道一切四生。今日发露归命忏悔</p>
<p>
	　　又复弟子。无始已来至于今日。或因九恼造一切罪。或因九结造一切罪。或因九上缘造一切罪。或因十烦恼造一切罪。或因十缠造一切罪。或因十一遍使造一切罪。或因十二入造一切罪。或因十六知见造一切罪。或因十八界造一切罪。或因二十五我造一切罪。或因六十二见造一切罪。或因见谛思惟九十八使百八烦恼昼夜炽然开诸漏门造一切罪。如是等烦恼无量无边。恼乱贤圣及以四生。遍满<a>三界</a>弥亘六道。无处可藏无处可避。今日至到向十方佛尊法圣众。惭愧发露皆悉忏悔</p>
<p>
	　　愿弟子等。承是忏悔三毒等一切诸烦恼所生功德。愿生生世世。三慧明。三达朗。三苦灭。三愿满。愿弟子等。承是忏悔四识等一切诸烦恼所生功德。愿生生世世。广四等心立四信业。四恶趣灭得四无畏</p>
<p>
	　　愿弟子等。承是忏悔五盖等诸烦恼所生功德。愿生生世世度五道树五根。净五眼成五分</p>
<p>
	　　愿弟子等。承是忏悔六爱等诸烦恼所生功德。愿生生世世具足六神通。满足六度业。不为六尘惑。常行六妙行</p>
<p>
	　　愿弟子等。承是忏悔七漏八垢九结十缠等一切诸烦恼所生功德。愿生生世世坐七净华洗尘八水。具九断智成十地行。愿以忏悔十一遍使及十二入十八界等一切诸烦恼所生功德。愿生生世世十一空解常用洗心。自在能转十二行轮。具足十八不共之法。无量功德一切<a>圆满</a></p>
<p>
	　　大乘莲华宝达问答<a>报应</a>沙门经</p>
<p>
	　　宝达顷前入一火丸仰口地狱。云何名曰火丸仰口地狱。其地狱纵广八十由旬。其地狱铁城罗网。火焰俱起来烧罪人。其城四角猛风而来吹此铁城。而动散发化作铁丸飞流而下。其丸八方[列/金]如锋[金*亡]火焰俱作。于虚空中共相诤抵亦如雷声。南门之中有百千罪人。沙门来入其中唱如是言。我今何罪来入此中受罪如是。唱声大叫身中震裂。烟火俱出来入其中。空中火丸从口下入足下而出。身毛孔中皆亦火然。一日一夜受无量罪</p>
<p>
	　　宝达问马头罗刹曰。此诸沙门作何等罪受如是苦。马头罗刹答曰。此诸沙门受佛净戒而不畏罪。手擿众僧菓自食与人不知惭愧。以是因缘堕此地狱。从地狱出若得为人喑痖不语。宝达闻之悲泣而去</p>
		</div>
		
		
		</div></div><hr><script charset='utf-8' src='../../js/footer.js'></script></body></html>