<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛为年少比丘说正事经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛为年少比丘说正事经</center></div><div class='fo'><center>经文出处:来自无量光明网</center><br/><br>
			<p>　　<strong>佛为年少<a>比丘</a>说正事经</strong></p>
<p>　　西晋<a>沙门</a>法炬译</p>
<p>　　如是我闻。一时佛住舍卫城祇树给孤独园。夏安居。尔时众多上座声闻。于<a>世尊</a>左右树下窟中安居。时有众多年少比丘。诣佛所。稽首佛足。退坐一面。佛为诸年少比丘。种种<a>说法</a>。示教照喜。示教照喜已。默然住。诸年少比丘。闻佛所说。<a>欢喜</a><a>随喜</a>。从座起作礼而去。诸年少比丘。往诣上座比丘所。礼诸上座足已。于一面坐。时诸上座比丘。作是念。我等当摄受此诸年少比丘。或一人受一人。或一人受二三多人。作是念已。即便摄受。或一人受一人。或受二三多人。或有上座。乃至受六十人</p>
<p>　　尔时世尊十五日布萨时。于大众前敷座而坐。尔时世尊观察诸比丘已。告比丘。善哉善哉。我今喜诸比丘行诸正事。是故比丘。当勤精进。于此舍卫国。满迦提月。诸处人间比丘。闻世尊于舍卫国安居。满迦提月。已作衣竟。持衣钵。于舍卫国人间游行。渐至舍卫国。举衣钵洗足已。诣世尊所。稽首礼足已。退坐一面。尔时世尊。为人间比丘。种种说法。示教照喜已默然。尔时人间比丘闻佛说法。欢喜随喜。从座起作礼而去。往诣上座比丘所。稽首礼足。退坐一面。时诸上座作是念。我等当受此人间比丘。或一人受一人。或二三乃至多人。即便受之。或一人受一人。或二三乃至有受六十人者。彼上座比丘受诸人间比丘教戒教授。善知先后次第。尔时世尊月十五日布萨时于大众前。敷座而坐。观察诸比丘。告诸比丘。善哉善哉。诸比丘。我欣汝等所行正事。乐法等所行正事。诸比丘。过去诸佛。亦有比丘众。所行正事。如今此众。未来诸佛。所有诸众。亦当如是。所行正事。如今此众。所以者何。今此众中。诸长老比丘。有得初禅第二禅第三禅第四禅。慈悲喜舍。空入处。识入处。无所有入处。非想非非想处。具足住。有比丘三结尽得须陀洹。不堕恶趣。法决定向三菩提。七有<a>天人</a>往生究竟苦边。有比丘三结尽。贪恚痴薄。得斯陀含。有比丘。五下分结尽。得阿那含。生般<a>涅槃</a>。不复还生。此世有比丘。得无量<a>神通</a>境界。天耳他心智<a>宿命</a>智<a>生死</a>智漏尽智。有比丘。修不净观断贪欲。修慈心断嗔恚。修无常想断我慢。修安那般那念断觉想。云何比丘。修安那般那念断觉想。是比丘依止聚落。乃至观灭出息如观灭出息觉。是名修安那般那念断觉相。佛说此经已。诸比丘闻佛所说。欢喜奉行</p>
		</div>
		
		
		</div></div><hr><script charset='utf-8' src='../../js/footer.js'></script></body></html>