<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第六卷 贤劫经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第六卷 贤劫经</center></div><div class='fo'><center>经文出处:来自无量光明网</center><br/><br>
			<p>
	　　<strong>第六卷 贤劫经</strong></p>
<p>
	　　西晋月氏<a>三藏</a>竺法护译</p>
<p>
	　　八等品第十九</p>
<p>
	　　佛告喜王<a>菩萨</a>。何谓八等度无极有六事。若信八等笃乐执御不堕八邪。是曰布施。于八等行执持道法不为俗荣。是曰持戒。既在等行存平等业。而得<a>自在</a>无侵欺者。是曰忍辱。一坐不兴逮成<a>罗汉</a>。行度<a>三界</a>无复<a>生死</a>。是曰精进。因从八等致于道迹。往来不还无著真人。是曰一心。以越众流分别若干。怀来斯义无上正真。是曰智慧。是为六。何谓怀道迹法度无极有六事。因其道迹以次致明。消尽阴盖淫怒痴冥睡眠调戏。是曰布施。以尽爱欲无复众秽不净之行。是曰持戒。七反往来天上<a>世间</a>乃尽众漏。是曰忍辱。家家行乞以福一切世世得安。是曰精进。其以一行守身口心。舍一切业无益之元。是曰一心。其无所著解一切空三界本元。是曰智慧。是为六。何谓往来微尘度无极有六事。虽在三界睹其<a>色欲</a>稍稍向灭。是曰布施。其见尘劳爱欲之难。心未曾犯。是曰持戒。察其罪衅转欲薄少究竟令无。是曰忍辱。以明通利观察罪业从其行成。是曰精进。以见烧尽一切爱欲令无有余。是曰一心。解畅一生生死之元。以去爱着无复众患。是曰智慧。是为六。何谓不还度无极有六事。以能远离欲界之着。行四恩法四等无厌。是曰布施。其心无余劳秽之难。极尽其元不复还世。是曰持戒。生二十二善施诸天。在上<a>修行</a>不舍道业。是曰忍辱。夙夜勤修存心在法。若生二十三善施性天。是曰精进。若生二十四无爱结天。在上坦然心无求天。是曰一心。若以亲近六通正行正士之路致于慧藏。是曰智慧。是为六。何谓无著度无极有六事。以尽忘失忽误之法至阿罗汉。是曰布施。不复须持无忘失法自然尽矣。是曰持戒。若以笃信而得<a>解脱</a>心不怀疑。是曰忍辱。其以慧解而至灭尽生老病死。是曰精进。消尽众厄三涂之难身自证明。是曰一心。俱得解免周旋生死永尽无余。是曰智慧。是为六。何谓缘觉度无极有六事。观于少事处山寂静。不贪身命不为众闹。是曰布施。兴正士业以选择法。正真宜同能将时宜。是曰持戒。独处守志不为放逸。是曰忍辱。以逮解脱度三界去无复结缚。是曰精进。若修寂然至于惔怕心无所著。是曰一心。致一品业正真之本。亘然<a>如法</a>无有二业。是曰智慧。是为六。何谓菩萨度无极有六事。所行救济常以等心无有谀谄。是曰布施。得致和性常行安隐用疗治心。如其所生而开化之。是曰持戒。若以等心加于众生不为伤害。是曰忍辱。若以奉行深要空法无上大道至真之义。致一切智。是曰精进。不猗他音而作复还堕于小节正受平等。是曰一心。不厌生死以慧开导一切众生。是曰智慧。是为六。何谓尽慧度无极有六事。其以尽慧修治所应不堕短乏。是曰布施。若用善谛疗治众行身口意净。是曰持戒。所行除秽清净光明而无有想。是曰忍辱。以断诸迷乐在正真。宣所当宜顺<a>佛法</a>教。是曰精进。无所吝惜一切所有皆能济厄勤修正真。是曰一心。以能弃捐不可之业一切无明。逮致巍巍圣达六通至一切智。是曰智慧。是为六。何谓无所生慧度无极有六事。其爱欲本报欲起者。晓了悉空慧无所生。是曰布施。使无往形亦无还返解无所生。是曰持戒。不与世法而有缘杂唯纯修法。是曰忍辱。专修脱门空无相愿无所忘失。是曰精进。所以能见无所生慧。用见一切悉无所有。是曰一心。以断众念一切尘垢不怀<a>妄想</a>。是曰智慧。是为六。何谓建立度无极有六事。若<a>正法</a>住设正法没。心不舍道致衣食养及与名闻。是曰布施。在于法训无所猗求心等如空。是曰持戒。其能欢悦四种性人。不猗于四。是曰忍辱。若以勤修方便果实。求于正真无上<a>道果</a>。是曰精进。在阿须伦时常学经典不舍三宝。是曰一心。一切世间悉闻其法。辄受奉行无有邪心。是曰智慧。是为六。何谓致天眼度无极有六事。若以天眼见一切色。心无所著了虚无矣。是曰布施。设能明了睹于无色。用行善权不堕欲界。是曰持戒。假使解达无像之色。达之心等无有憎爱。是曰忍辱。以察生死往来周旋众难之患不以拘畏。是曰精进。其睹无念等一切思。内外无碍无有所归。是曰一心。若视寂然其心惔怕。犹如<a>虚空</a>不可限量。是曰智慧。是为六。何谓天耳度无极有六事。若能得闻一切众生言语音声天上伎乐歌舞之声<a>地狱</a>饿鬼畜生啼哭之音。慈心向之。是曰布施。使人得听细微之响。了一切言悉空无辞。是曰持戒。一切所行悉随道业。不随外学六十二见。是曰忍辱。若以口宣心念是行。随时之宜善权方便化以智慧。是曰精进。闻一切空悉无万物。咨受经道而执诵持。是曰一心。总一切音知之尽灭。归于寂然无上正真。是曰智慧。是为六。何谓心智自在他人心念度无极有六事。若心由己见诸处所。三界之患欲救济之。是曰布施。其心普见善不善义。斯心平等不存有为。是曰持戒。观诸因缘<a>报应</a>之业本<a>无缘</a>对。是曰忍辱。若睹过去当来世事。悉豫了了见其本末。是曰精进以平等视现在之事。皆如幻化。是曰一心。普见一切众行本末无有本末何所有要。是曰智慧。是为六。何谓识念往古过去度无极有六事。见识过去所生更历所行是非。是曰布施。所作成就以用劝助无上正真。是曰持戒。不用频来而皆灭尽令无所生。是曰忍辱。以是名号无所有。有所睹见见一切本。是曰一心。以若干品颁宣经道。开化三界道利危厄。是曰智慧。是为六。何谓神足飞行度无极有六事。以得神足在所飞腾到于十方。是曰布施。所行方便常顺法义。解五阴空无所破坏。是曰持戒。兴造大哀愍伤众生欲度脱之。是曰忍辱。所行具足。犹如月满众星中明而无漏失。是曰精进。若能自制五阴六衰十二缘起抑伏其志。是曰一心。其不精进化令勤修入无极圣。是曰智慧。是为六。何谓漏尽度无极有六事。己见彼已不计彼我无有众漏。是曰布施。以观诸漏知习所生使无所起。是曰持戒。视一切漏本悉无根皆以灭尽。是曰忍辱。而身逮得察诸漏尽尽无所尽。不见生死之所归趣。是曰精进。其使众漏根本自然永无有余。是曰一心。以精进力拔斯众漏。而无处所见无所趣。是曰智慧。是为六。何谓威仪度无极有六事。以用威仪使无数人咸用礼节和心<a>欢喜</a>。是曰布施。普多所悦一切众生。无不欢喜咨受法训。是曰持戒。所观专精而不放逸唯存大道。是曰忍辱。行来安徐而不卒暴。是曰精进。威仪不缺礼节备具。是曰一心。见深远业明曜无本<a>德行</a>具足。是曰智慧。是为六。何谓愍伤度无极有六事。若有恶人心怀邪毒。以衣食养而救济之。是曰布施。见凶害人若遭厄难而救护之因示经道。是曰持戒。若外异学有所志愿。而自贡高悉能忍之。是曰忍辱。若为众人有所敷演。宣其义理犹池莲华。是曰精进。以贤善业而讲其义令自调伏。是曰一心。若有祠祀因其所兴往为<a>说法</a>。言如审谛化裸形子。是曰智慧。是为六。何谓行空度无极有六事。所施无厌不以为惓。化令入道不为俗事。是曰布施。所作自在而得由己不从他教。是曰持戒。所行专精而不回还堕于小节。是曰忍辱。以究竟行不中取证毕众祐德。是曰精进。所应奉行常无所猗奉修纯熟。是曰一心。随其所好而造立行导利一切。是曰智慧。是为六。何谓捐舍度无极有六事。其以弃捐<a>寿命</a>之行不以贪身。所行自由无所挂碍。是曰布施。若弃现在在身口心。五趣生死心无所著。是曰持戒。以结境界安法奉行。四等<a>六度</a>而无所越。是曰忍辱。所可放舍舍淫怒痴。皆弃一切余苦诸见六十二事。是曰精进。以令众生所行纯熟。不以贡高以舍所行。是曰一心。以离众生愁忧之戚。心存至法而顺律教。是曰智慧。是为六。何谓灭度度无极有六事。因晓了空不以妄想。其至灭度致无所生。是曰布施。心所建立立于大道存无处所。是曰持戒。舍身之安不猗身命开化众生。是曰忍辱。以神足力动三千界。一切<a>天人</a>无惊怖者。是曰精进。其心禅思定意正受。而无所著不为放逸。是曰一心。灭度之后散其身骨。遍布十方一切蒙恩。是曰智慧。是为六。何谓变化度无极有六事。分布<a>舍利</a>处处得之流布天下。是曰布施。舍利现瑞威神光明见莫不悦。是曰持戒。众生见变心抱喜叹因发道心。是曰忍辱。诸天见威功德巍巍劝之代喜。是曰精进。若见仙足舍利放光。其衣毛起泪即出者。是曰一心。若睹舍利立至诚愿。现光威德五色晃曜。是曰智慧。是为六。何谓流布法教度无极有六事。若得众人自归供养给众所乏。是曰布施。常守己心令无所生。其无所生则无所灭。是曰持戒。若无所有见其三界。佛法人物一切自然。是曰忍辱。能令经典道法训教。流在天上周遍天下。是曰精进。诸魔官属见之惊缩无当威颜。是曰一心。假使法教明显流布。十方爱敬各怀悦豫。稍稍渐得至灭度法。是曰智慧。是为六。何谓分舍利度无极有六事。为舍利求众供养具夙夜敬事。是曰布施。无数之众悉共欢喜归命作礼。是曰持戒。若复示现光明威神。远近来观转相化心。是曰忍辱。诸天人民咸共踊跃。知其至尊缘发道意。是曰精进。若见舍利无有余乐。思<a>念佛</a>道莫能喻者。是曰一心。嗟叹舍利得妙辩才。而无挂碍致入智慧。是为六。尔时<a>世尊</a>。重散告语喜王菩萨。是二千一百诸度无极。其余复有九十诸度无极消世九恼。化九十六诸外邪学使入正真</p>
<p>
	　　佛告喜王菩萨。是二千一百诸度无极。说法<a>教化</a>诸贪淫种。二千一百诸度无极。说法开化诸嗔恚种。二千一百诸度无极。说法开觉诸愚痴种。二千一百诸度无极。说法训诲化等分种。是合八千四百诸度无极。一变为十。合八万四千诸度无极。佛则医王法为众生。一切三界无上良药。疗治三毒阴盖得消。等分返逆无返复人。因见化导靡不解脱。不奉行斯八万四千诸度无极。欲为百千种人除八万四千众垢尘劳。逮八万四千诸三昧门。终不能成。由是修立八万四千空行法义。以是化导百千种人。消除八万四千众垢尘劳。逮八万四千诸三昧门。是谓佛道。深入无极致一切智。佛言喜王。吾以是法坐佛树下。降魔官属成最正觉。因是解法建立平等。在于地上结跏趺坐。便致巍巍神妙。梵王恭敬忽下稽首归命求哀。往古誓愿为一切众生。今悉集会咸欲闻经。梵王垂泪而勤劝助。唯济一切未度迷惑。佛成如斯微妙大圣。逮最正觉寂然安坐。而自静默心惟此意。五浊恶世九十六径六十二见。迷惑卒暴多无返复不受道教。不如默然取般泥洹。佛坐树下光明巍巍普照十方。净居身天遥见威光。颜貌功勋靡不晃昱。<a>道德</a>灼灼吉祥之业。应当流布。诸天众会皆共悦豫。建立大光寂寞正真圣达无际。曜明炜炜威德普显。无上清净三世最尊。周遍一切十方佛界。其心解彻动三千国。道慧广远难得见闻。超绝无底名称通畅。睹此威神妙光无量颜容盛德。智如虚空殊特无喻。于时梵王复重启佛。悚息一心恭恪自归。说此颂曰</p>
<p>
	　　道场演大光降魔消尘劳</p>
<p>
	　　震动三千国灭众恶趣患</p>
<p>
	　　正身安隐坐不倾犹须弥</p>
<p>
	　　振曜照佛土处树莫不蒙</p>
<p>
	　　平坐诸根寂师子据<a>无畏</a></p>
<p>
	　　自睹欲寂灭胜床护演晖</p>
<p>
	　　在树王显威广布大道安</p>
<p>
	　　消世无益法灭化三涂厄</p>
<p>
	　　观光颜无厌心念谛愍伤</p>
<p>
	　　审思说尊议等演法平坦</p>
<p>
	　　道选三世业曜三品诸法</p>
<p>
	　　以时宣意行现道犹月满</p>
<p>
	　　色英三十二世上大圣父</p>
<p>
	　　不舍世无乐神无比梵来</p>
<p>
	　　观世在三火觉俗以法水</p>
<p>
	　　常护灭烧然是时雨<a>甘露</a></p>
<p>
	　　察精进无断迷惑得正路</p>
<p>
	　　明眼教无二唯愍哀时诲</p>
<p>
	　　德犹海大山众故放觉船</p>
<p>
	　　斯度诸沈流化外险邪学</p>
<p>
	　　人缚贪计身邪见害爱仆</p>
<p>
	　　不得解久狱导众可化脱</p>
<p>
	　　生邪长睡眠随尘不乐道</p>
<p>
	　　得定戒愿强何不击法鼓</p>
<p>
	　　人乏匮堕狱五趣世乞求</p>
<p>
	　　常不逮无尽何故不宣祠</p>
<p>
	　　无数众怀信在寂舍甘露</p>
<p>
	　　炎哀解法雨执觉可降泽</p>
<p>
	　　知三世疮病不觉心尘劳</p>
<p>
	　　得了净医药何不济救疗</p>
<p>
	　　消众生闇昧成大德马藏</p>
<p>
	　　慧光照大千何不曜佛国</p>
<p>
	　　唯愍天世人堕在四驶渎</p>
<p>
	　　何不济此厄护诸堕大圹</p>
<p>
	　　佛见诸杂想天人住叉手</p>
<p>
	　　无谄弃非安何不现道宝</p>
<p>
	　　佛眼观三界梵天劝人尊</p>
<p>
	　　唯哀众邪见转法轮消热</p>
<p>
	　　尊在师子座诸天人集斯</p>
<p>
	　　立是求润泽唯为转法轮</p>
<p>
	　　千佛名号品第二十</p>
<p>
	　　喜王菩萨复白佛言。唯然世尊。今此会中宁有大士得此定意者乎。入斯八千四百诸度无极耶。及八万四千度无极法。入八万四千诸三昧门乎</p>
<p>
	　　佛告喜王菩萨。今此会中有菩萨大士。得此定意诸度无极。复得入斯八万四千诸三昧门。不但此诸开士。及当来学斯贤劫中成最正觉一千如来是也。除四如来也。前逮无上正真为最正觉者也。亦逮是三昧。喜王菩萨复白佛言。善哉世尊。唯以加哀。当宣此诸菩萨名字姓号。多所哀念多所安隐。愍伤诸天及十方人。护于正典当令道法而得久存。为将来学诸菩萨施。显示光明行无上正真之道而因成就。佛告喜王菩萨。谛听谛听善思念之。当为汝说千佛名号。喜王菩萨与诸大众受教而听。尔时世尊便叹咏说诸佛名字</p>
<p>
	　　善思议诸佛音唯念安</p>
<p>
	　　离垢称大名闻明珠髻</p>
<p>
	　　坚师子独游步舍所念</p>
<p>
	　　及智积意善住无极像</p>
<p>
	　　无量觉言妙颜慧光曜</p>
<p>
	　　消强意能拥护至诚英</p>
<p>
	　　莲华界众诸安圣慧业</p>
<p>
	　　将功勋无思议净梵施</p>
<p>
	　　宝事业处天华善思惟</p>
<p>
	　　无限法名闻音以办积</p>
<p>
	　　自在门十种力有十力</p>
<p>
	　　大圣德无所越游寂然</p>
<p>
	　　在于彼无数天须弥光</p>
<p>
	　　极重藏因越度而独步</p>
<p>
	　　威神胜大部界以止护</p>
<p>
	　　将三界有功勋宣名称</p>
<p>
	　　日光明师子英时节王</p>
<p>
	　　师子藏示现有光远照</p>
<p>
	　　止师子有所施莫能胜</p>
<p>
	　　为最幢喜悦称坚精进</p>
<p>
	　　无损减有名称无恐怖</p>
<p>
	　　无著天大灯明世光曜</p>
<p>
	　　微妙音执功勋除闇冥</p>
<p>
	　　无等伦</p>
<p>
	　　佛告喜王菩萨。当叹颂斯诸菩萨。等于贤劫中当成佛者。所有名号</p>
<p>
	　　拘留孙含牟尼其迦叶</p>
<p>
	　　释迦文慈氏佛师子焰</p>
<p>
	　　柔仁佛及妙华善星宿</p>
<p>
	　　及导师大丰多大力佛</p>
<p>
	　　星宿王其药氏寂然英</p>
<p>
	　　大光明牟尼佛等过品</p>
<p>
	　　具足品等二事而照明</p>
<p>
	　　日藏佛月光曜善明佛</p>
<p>
	　　无忧佛摠含曜照执华</p>
<p>
	　　功勋光因现义定光施</p>
<p>
	　　兴盛佛好导师顶光明</p>
<p>
	　　威神首难胜氏德幢佛</p>
<p>
	　　静闲居<a>梵音</a>响顺次坚</p>
<p>
	　　无本氏造光佛大山氏</p>
<p>
	　　智金刚亿无畏宝莲华</p>
<p>
	　　力人将华光氏以弃爱</p>
<p>
	　　大威佛梵氏佛无量佛</p>
<p>
	　　龙施佛龙施进坚固步</p>
<p>
	　　无虚见施精佛解缚佛</p>
<p>
	　　不退没师子幢迦法胜</p>
<p>
	　　喜王佛号妙御受名称</p>
<p>
	　　德丰多众香手离垢光</p>
<p>
	　　师子颊号宝称灭除秽</p>
<p>
	　　无量佛号总持雄人月</p>
<p>
	　　善见佛逮严佛明珠光</p>
<p>
	　　山顶英号<a>法事</a>了义理</p>
<p>
	　　情性调宝品佛念胜根</p>
<p>
	　　乐欲度住立觉了别党</p>
<p>
	　　超越尊首最佛雨音声</p>
<p>
	　　善思惟有善意离垢称</p>
<p>
	　　大名闻明珠净坚师子</p>
<p>
	　　住长树舍思惟智慧顶</p>
<p>
	　　善住立有志意无量意</p>
<p>
	　　妙颜色圣慧光誓坚固</p>
<p>
	　　吉祥善有妙英人莲华</p>
<p>
	　　所在安慧造佛功勋布</p>
<p>
	　　光晖佛梵天施宝事佛</p>
<p>
	　　妙好华天神锭善思义</p>
<p>
	　　治自在名闻意积辩才</p>
<p>
	　　金刚幢光曜炎第十佛</p>
<p>
	　　诸佛号各如是无越乐</p>
<p>
	　　游寂静有势王闲天佛</p>
<p>
	　　山幢佛炎重圣光亦然</p>
<p>
	　　宝藏佛不乐越胜大界</p>
<p>
	　　三世护号德称月炎光</p>
<p>
	　　晃明照临以时行首藏</p>
<p>
	　　所奉行而示现焰照佛</p>
<p>
	　　光明尊紫金山师子施</p>
<p>
	　　莫能幢人中王光炎称</p>
<p>
	　　坚精进无损称离于畏</p>
<p>
	　　无著天大灯明<a>饶益</a>世</p>
<p>
	　　微美香特德尊损于冥</p>
<p>
	　　第等伦得自在师子誓</p>
<p>
	　　名宝称消灭秽执甘露</p>
<p>
	　　意中月日无畏以庄严</p>
<p>
	　　意珠光首英项造法本</p>
<p>
	　　第一义决众理施所愿</p>
<p>
	　　宝品身重根劫欲济度</p>
<p>
	　　乐意住分别部师子音</p>
<p>
	　　号戏乐柔男子清和佛</p>
<p>
	　　龙光佛华山氏龙忻豫</p>
<p>
	　　香甚豪名称佛势大天</p>
<p>
	　　功勋鬘饶益龙严饰目</p>
<p>
	　　善行道至成佛愍伤氏</p>
<p>
	　　了慧佛无量氏显明佛</p>
<p>
	　　号至诚日光曜以决意</p>
<p>
	　　无限佛颜貌像照明佛</p>
<p>
	　　宝英氏决狐疑师子顾</p>
<p>
	　　至安隐号柔[歹*蕮]善胁佛</p>
<p>
	　　不虚觉妙华英帝石根</p>
<p>
	　　号大威造作现无量佛</p>
<p>
	　　名称宝天随氏解义矣</p>
<p>
	　　具足意称高藏无忧佛</p>
<p>
	　　离垢氏梵天佛总持豪</p>
<p>
	　　目华佛离行体号法光</p>
<p>
	　　无毁现德喜悦三界奉</p>
<p>
	　　名开叶宝光氏宝英佛</p>
<p>
	　　上名闻造光佛无量威</p>
<p>
	　　以随时师子身明意佛</p>
<p>
	　　难胜氏功德体名称英</p>
<p>
	　　得力势游无限离垢月</p>
<p>
	　　普现义勇猛佛功福富</p>
<p>
	　　月灯光至德曜意离垢</p>
<p>
	　　善寂然号善天永舍垢</p>
<p>
	　　以无胜执殊供无量氏</p>
<p>
	　　最好曜无卑藏无所住</p>
<p>
	　　以复觉日尊重俗之光</p>
<p>
	　　日善佛福丰饶兴威氏</p>
<p>
	　　号无量意吉祥行帝王</p>
<p>
	　　消罢劳施无热施名闻</p>
<p>
	　　施兴华施齐士金刚佛</p>
<p>
	　　将大施号意寂顺香手</p>
<p>
	　　钩锁氏号善施无所卑</p>
<p>
	　　廉恪佛月晃昱炎英佛</p>
<p>
	　　大吉祥寂然慧号吉义</p>
<p>
	　　甚山顶甚调良莲华氏</p>
<p>
	　　无著称游圣慧离于冥</p>
<p>
	　　充满佛所在安郡无损</p>
<p>
	　　名称天勤<a>现行</a>月氏佛</p>
<p>
	　　多功勋宝月佛师子幢</p>
<p>
	　　乐于慧无所损号不戏</p>
<p>
	　　乐功德无著佛名闻氏</p>
<p>
	　　莲华叶办大藏称明珠</p>
<p>
	　　号金刚无量寿净明珠</p>
<p>
	　　大根本超众恶名称月</p>
<p>
	　　忻喜光无所犯宝意月</p>
<p>
	　　号寂然明王施妙道御</p>
<p>
	　　犹自在宝结佛以离畏</p>
<p>
	　　宝藏佛若干月离垢称</p>
<p>
	　　号寂灭天恭敬闲净天</p>
<p>
	　　善威佛宝爱敬宝品佛</p>
<p>
	　　宝游步师子党胜不净</p>
<p>
	　　善意<a>佛光</a>照世宝威神</p>
<p>
	　　离乐氏号忆智好清净</p>
<p>
	　　化外业以香手意炎佛</p>
<p>
	　　山幢幡善妙意坚固灯</p>
<p>
	　　威神强号珠铠人坚佛</p>
<p>
	　　安住月号梵音师子月</p>
<p>
	　　威神首号善生莫能胜</p>
<p>
	　　月氏佛慈众诸日大趣</p>
<p>
	　　山光晖至德顶大名闻</p>
<p>
	　　号法称施光佛炎曜施</p>
<p>
	　　作至诚修命业以善时</p>
<p>
	　　善甚重决了意志念行</p>
<p>
	　　明珠香胜忻喜师子光</p>
<p>
	　　号照明上名闻善山氏</p>
<p>
	　　晃昱珠号光势势无卑</p>
<p>
	　　勤修焰明珠月在世尊</p>
<p>
	　　吉祥手宝忻乐闲静明</p>
<p>
	　　好寂道光严哀所到寂</p>
<p>
	　　世善乐号无忧顺十所</p>
<p>
	　　忻乐力势力首势威王</p>
<p>
	　　大势至功勋藏言至诚</p>
<p>
	　　上安隐炎明佛大光氏</p>
<p>
	　　德光明号宝首光演香</p>
<p>
	　　造灯明吉像手善华叶</p>
<p>
	　　珍宝佛江海氏执持地</p>
<p>
	　　意义理意清彻功德轮</p>
<p>
	　　宝舍宅行至义于世月</p>
<p>
	　　音柔和梵英心面威重</p>
<p>
	　　意吉利坚固施号福光</p>
<p>
	　　大威曜宝氏佛号名闻</p>
<p>
	　　至重愿无量称光不虚</p>
<p>
	　　消天嫉胜根元众金刚</p>
<p>
	　　英善品妙华群意证明</p>
<p>
	　　无清行善思称以照曜</p>
<p>
	　　神祇品寂功勋超越义</p>
<p>
	　　住无畏建立慈至要藏</p>
<p>
	　　明珠行威解脱善光明</p>
<p>
	　　至味佛善度脱等威神</p>
<p>
	　　圣慧胜梵以生至诚音</p>
<p>
	　　善觉佛势力施师子步</p>
<p>
	　　号华英慧事业慧与华</p>
<p>
	　　功德藏布名闻除卑贱</p>
<p>
	　　无恐怖意光明于斯梵</p>
<p>
	　　自望天爱事业真诚天</p>
<p>
	　　明珠藏功德室积圣慧</p>
<p>
	　　莫能喻喜悦喜坚固愿</p>
<p>
	　　所施天梵柔仁意所趣</p>
<p>
	　　得消恶火赫焰大威神</p>
<p>
	　　思夷华鸣吼佛善计数</p>
<p>
	　　根无忆大爱敬善安意</p>
<p>
	　　光重曜弘微妙主所生</p>
<p>
	　　精所至善决义有境界</p>
<p>
	　　善多佛迦陀愿救于世</p>
<p>
	　　福光氏宝音佛金刚将</p>
<p>
	　　号富有师子力离垢目</p>
<p>
	　　身解脱觉清彻圣慧步</p>
<p>
	　　威坚固大光明日晃曜</p>
<p>
	　　体离垢分别威无损耗</p>
<p>
	　　柔软业月光氏雷施佛</p>
<p>
	　　行寂然号无怒多有镫</p>
<p>
	　　晃曜田清净国超出上</p>
<p>
	　　莲华上光首佛宝清净</p>
<p>
	　　号极贤宝上氏善安明</p>
<p>
	　　江海施梵天英善宝盖</p>
<p>
	　　好妙焰随时义明达想</p>
<p>
	　　功德晖宣音佛盛满月</p>
<p>
	　　莲华光善专精锭明王</p>
<p>
	　　电焰英光明王号晃昱</p>
<p>
	　　称无捐莲<a>华藏</a>供养至</p>
<p>
	　　四禅业无所得强势兵</p>
<p>
	　　功德藏独游步无碍佛</p>
<p>
	　　觉意静慧光明号天圣</p>
<p>
	　　御光明应所趣华英佛</p>
<p>
	　　罗云氏大笃信星宿王</p>
<p>
	　　医王佛功福平所覆盖</p>
<p>
	　　宣畅王日光明法藏氏</p>
<p>
	　　善意佛德根念损兵刃</p>
<p>
	　　号智积善住立善了行</p>
<p>
	　　梵天音龙雷电和音佛</p>
<p>
	　　<a>神通</a>英圣智品吉安祥</p>
<p>
	　　梵平等妙目疗号布龙</p>
<p>
	　　至诚英明了佛无怯弱</p>
<p>
	　　宝音声柔软响号师子</p>
<p>
	　　号琦萨若干辩勇慧氏</p>
<p>
	　　莲华积号华开行步至</p>
<p>
	　　积功德颜貌贵主威曜</p>
<p>
	　　月镫明威神王觉王佛</p>
<p>
	　　无尽氏觉达月号悦豫</p>
<p>
	　　智郡上号最上逮威施</p>
<p>
	　　智慧氏音柔音导师元</p>
<p>
	　　声无碍施尊藏豪慧佛</p>
<p>
	　　独游步大晃曜应根香</p>
<p>
	　　善光明布威称好颜王</p>
<p>
	　　号吉利师子兵所止宿</p>
<p>
	　　名闻伏和妙藏福光明</p>
<p>
	　　住良性镫明王积圣慧</p>
<p>
	　　尊天佛大主元解了行</p>
<p>
	　　号金结闲静教号难胜</p>
<p>
	　　悦喜人安明氏紫金光</p>
<p>
	　　号妙好功勋根法饶益</p>
<p>
	　　功德多丰多氏号虚空</p>
<p>
	　　微妙慧觉解微一切威</p>
<p>
	　　如药佛解脱英智藏佛</p>
<p>
	　　积圣慧可敬畏降伏流</p>
<p>
	　　解无碍集至诚善音响</p>
<p>
	　　威重帝应如念号称法</p>
<p>
	　　解威神尊<a>化身</a>言柔软</p>
<p>
	　　师子发捐重担拔众根</p>
<p>
	　　敬师子法伴侣游安隐</p>
<p>
	　　无怒觉颜色盛威神王</p>
<p>
	　　号诸觉善明佛住立义</p>
<p>
	　　觉光明神妙音威悦众</p>
<p>
	　　行不虚消坏嗔颜貌尊</p>
<p>
	　　善紫金调和佛解脱结</p>
<p>
	　　住于法号往归弃自大</p>
<p>
	　　圣慧藏梵天游号栴檀</p>
<p>
	　　无愁戚清净身号佛英</p>
<p>
	　　莲华佛威无量天光曜</p>
<p>
	　　圣智华号作斯功德慧</p>
<p>
	　　梵天居宝牵佛帝王氏</p>
<p>
	　　无损佛至尊教水帝王</p>
<p>
	　　星明氏无所害琉璃藏</p>
<p>
	　　号天华扬名称弓身光</p>
<p>
	　　极善明一切勋甚贵光</p>
<p>
	　　珍宝佛元首氏妙丈夫</p>
<p>
	　　号月所无量光快意念</p>
<p>
	　　炎明佛视无厌师子佛</p>
<p>
	　　好乐慧山根本寂然德</p>
<p>
	　　积势力宜义帝畅善声</p>
<p>
	　　号快华住于义威德王</p>
<p>
	　　慧无等号无限音响佛</p>
<p>
	　　名<a>殊胜</a>善光明安隐斯</p>
<p>
	　　解说佛心思义号极贵</p>
<p>
	　　宣畅音晃昱业等虚空</p>
<p>
	　　身名闻利寂然无瑕秽</p>
<p>
	　　号清净意习行莲华佛</p>
<p>
	　　顺品第善光曜妙辩才</p>
<p>
	　　号尽极善周遍重根元</p>
<p>
	　　离怖畏慧清白安住佛</p>
<p>
	　　宣辩才最明目觉名闻</p>
<p>
	　　常空佛月寂然无恐惧</p>
<p>
	　　大显现梵天氏好音响</p>
<p>
	　　大圣慧度边际普无际</p>
<p>
	　　觉了意树根元行极顺</p>
<p>
	　　清除音寂功德有力势</p>
<p>
	　　号强首敬圣佛以逮德</p>
<p>
	　　号明味雷震吼雨音声</p>
<p>
	　　眼爱敬仁贤氏明极快</p>
<p>
	　　极富有合集德而寂然</p>
<p>
	　　号悦豫法幢幡至圣响</p>
<p>
	　　心虚空法祠音功德佛</p>
<p>
	　　分别音德光明有威神</p>
<p>
	　　达根元有意念有捷辩</p>
<p>
	　　寂然轮仁善王若干月</p>
<p>
	　　曰远闻无垢尘德至诚</p>
<p>
	　　殊妙华德幢幡群辩才</p>
<p>
	　　好珍宝怀悦豫敬爱月</p>
<p>
	　　无卒暴师子力自在王</p>
<p>
	　　悦无量平等业无嗔恚</p>
<p>
	　　灭垢秽颁宣宜慧无愚</p>
<p>
	　　玄妙佛善仁贤而应住</p>
<p>
	　　十慧寂言谈帝号丈夫</p>
<p>
	　　有深意行无量有法力</p>
<p>
	　　至供养华光明在三世</p>
<p>
	　　间静供日曜藏天奉事</p>
<p>
	　　幢幡佛有解脱至真发</p>
<p>
	　　演甘露极殊异坚雄心</p>
<p>
	　　真珍宝光明品游玄妙</p>
<p>
	　　言辞净震光明积功德</p>
<p>
	　　演光曜无损首师子步</p>
<p>
	　　超出难布施华颜悦豫</p>
<p>
	　　红莲华好爱慧净玄珠</p>
<p>
	　　清无虚慧圣明<a>谦卑</a>行</p>
<p>
	　　除幢幡善思惟好脱门</p>
<p>
	　　晓了明闻如海总持宝</p>
<p>
	　　成智识可悦意畅音声</p>
<p>
	　　见无业好所乐断垢尘</p>
<p>
	　　行极边多化异天布响</p>
<p>
	　　宝游步红莲华象香首</p>
<p>
	　　伏怨敌富多闻恨善郡</p>
<p>
	　　妙华光师子响月游住</p>
<p>
	　　定坏冥无所动忍细步</p>
<p>
	　　福灯度嘱累音而最上</p>
<p>
	　　精进力住术意发寂然</p>
<p>
	　　妙善月觉意华吉祥善</p>
<p>
	　　所言快慧势力威方便</p>
<p>
	　　镫火光行步强天音声</p>
<p>
	　　顺寂然若干日以随时</p>
<p>
	　　安乐佛戒光明修建立</p>
<p>
	　　无尘埃安住和有圣慧</p>
<p>
	　　转增益香光明因顺时</p>
<p>
	　　音晖曜柔软业无挂碍</p>
<p>
	　　寂幢幡趣最道行玄妙</p>
<p>
	　　爱敬宝法所游而言天</p>
<p>
	　　无极慈善知友步寂然</p>
<p>
	　　无量土明曜山贤所叹</p>
<p>
	　　兴发道斯威神所现光</p>
<p>
	　　报善行逮极善离忧戚</p>
<p>
	　　宝光明所行道功福行</p>
<p>
	　　德如海若干品降伏魔</p>
<p>
	　　除害非所宿止入外学</p>
<p>
	　　无坏意能思远因所诚</p>
<p>
	　　取重解斯爱敬道幢幡</p>
<p>
	　　圣慧响号须深斯梵天</p>
<p>
	　　乐隐佛神足英胜根地</p>
<p>
	　　所执持日恭恪月宫生</p>
<p>
	　　迦益华贤所施持精明</p>
<p>
	　　福所哀好乐力善音说</p>
<p>
	　　法贵佛梵天响其快善</p>
<p>
	　　无缺漏觉举号大弘广</p>
<p>
	　　名闻称英妙意畅神音</p>
<p>
	　　师音树弃愚痴降甘露</p>
<p>
	　　仁贤月辩无量宣名称</p>
<p>
	　　应性行供养度而怀忧</p>
<p>
	　　爱乐安虚俗志乐所趣</p>
<p>
	　　归所行破众业青莲华</p>
<p>
	　　调华佛永无底宣辩才</p>
<p>
	　　号光曜斯逮致有功勋</p>
<p>
	　　御精进天竟域最上行</p>
<p>
	　　习好乐功福意亘明曜</p>
<p>
	　　德无量集威神师子步</p>
<p>
	　　妙无动行晃曜龙音响</p>
<p>
	　　执持轮尊势象乐哀世</p>
<p>
	　　法音佛乐无底号名称</p>
<p>
	　　雨幢佛雨德行美好香</p>
<p>
	　　号虚空音响辞天帝王</p>
<p>
	　　弘明珠善财业灯火焰</p>
<p>
	　　断根王闲寂静主安隐</p>
<p>
	　　师子音流宝名建立义</p>
<p>
	　　建示现所有华眉间光</p>
<p>
	　　无边际辩才王[邱-丘+半]伴慧</p>
<p>
	　　由自在师子发游晃煜</p>
<p>
	　　德灯焰月晖曜无所愁</p>
<p>
	　　郡土地心觉解殊胜法</p>
<p>
	　　安光教应美香其有力</p>
<p>
	　　智慧华其音强顺安隐</p>
<p>
	　　义理氏好爱喜得致胜</p>
<p>
	　　执衣钵行寂然人师子</p>
<p>
	　　有名称号楼由</p>
<p>
	　　是贤劫中有斯千佛兴现出世。度脱十方一切众生。是千佛等各有名号皆如是像。若有人闻受持讽诵。执学心怀专精了识。行无放逸和同供养。弃众恶趣勤苦之患。长得安隐住于禁戒。诸所将信顺喜经道。应行清净值具足果。此深妙忍根元法忍。护一切世若干亿劫。犯诸恶行不知罪福果之报应。闻诸佛名除一切罪无复众患。假使有持是诸佛名一切尊号。致得神足一心定意。若有凡庶。逮得见闻自在值此。斯众导师御行经典。怀来亿载无量功祚。所解说义畅达音慧。因得值见斯三昧定。性行清净心无犹豫。所兴发慧不着三界。以逮总持存在心怀。是等当行此三昧定</p>
		

	
	

		</div></div><hr><script charset='utf-8' src='../../js/footer.js'></script></body></html>