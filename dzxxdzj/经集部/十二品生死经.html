<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，十二品生死经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>十二品生死经</center></div><div class='fo'><center>经文出处:来自无量光明网</center><br/><br>
			<p>　　<strong>十二品<a>生死</a>经</strong></p>
<p>　　宋于阗国<a>三藏</a>求那跋陀罗译</p>
<p>　　闻如是。一时佛游舍卫祇树给孤独精舍。尔时佛告诸<a>比丘</a>。我为汝说经。比丘应。唯然<a>世尊</a>。愿受教敕</p>
<p>　　佛言。人死有十二品。何等十二。一曰无余死者。谓<a>罗汉</a>无所著也。二曰度于死者。谓阿那含不复还也。三曰有余死者。谓斯陀含往而还也。四曰学度死者。谓须陀洹见道迹也。五曰无欺死者。谓八等人也。六曰<a>欢喜</a>死者。谓行一心也。七曰数数死者。谓恶戒人也。八曰悔死者谓凡夫也。九曰横死者。谓孤独苦也。十曰缚着死者。谓畜生也。十一曰烧烂死者。谓<a>地狱</a>也。十二曰饥渴死者。谓饿鬼也。比丘当晓知是。当作是学勿为放逸。勿起淫色。远离诸横以清净心。所未得证常令成就。所以者何。数数死者甚苦。悔死亦苦。横死甚剧。缚着死亦剧。烧烂死甚痛。饥渴死亦痛。如是比丘当作是学。习在闲居。若处树下。学禅一心无得轻戏。无得后悔。是为<a>佛教</a>。是<a>佛法</a>则。佛说如是。比丘欢喜稽首而退</p>
		</div>
		
		
		</div></div><hr><script charset='utf-8' src='../../js/footer.js'></script></body></html>