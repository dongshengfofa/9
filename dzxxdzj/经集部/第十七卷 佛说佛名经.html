<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，第十七卷 佛说佛名经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十七卷 佛说佛名经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十七卷 佛说佛名经</strong></p>
<p>
	　　尔时优波摩那<a>比丘</a>从座而起。偏袒右肩右膝着地。合掌恭敬白佛言。<a>世尊</a>。几佛过去。佛告优波摩那比丘。比丘。譬如恒河沙世界。下至水际上尽有顶满中微尘。比丘。有人于中取尔所微尘。过恒河沙世界下一微尘。如是过恒河沙世界复下一尘。如是尽尔所微尘。比丘。于意云何。若着微尘若不着微尘。是诸微尘数可知数不。比丘言。不也世尊。佛告比丘。比丘。彼诸微尘可知其数。而彼过去同名<a>释迦牟尼佛</a>。已入<a>涅槃</a>者不可数知。比丘。我知彼过去诸佛如现前见。彼诸佛母同名摩诃摩耶。父同名输头檀王。城同名迦毗罗。彼诸佛第一声闻<a>弟子</a>。同名<a>舍利弗</a>目揵连。侍者弟子同名阿难陀。何况种种异名母异名父异名城。异名弟子异名侍者。比丘。彼若干世界。彼人于何等世界着微尘。何等世界不着微尘。彼诸世界若着微尘不着微尘。下至水际上至有顶。比丘。复有第二人取一微尘。过彼若干微尘数世界。尔数佛国土阿僧祇亿百千万那由他世界为一步。比丘。彼人复过是若干微尘数世界为一步。彼人如是过百千万亿那由他阿僧祇劫。行乃下一尘。如是尽诸微尘。比丘。如是若干世界满中微尘。复更着十方世界。比丘。复过是世界着微尘。彼诸世界下至水际上至有顶满中微尘。比丘。于意云何。彼诸微尘可知数不。比丘言。不也世尊。佛告比丘。彼诸微尘可知其数彼同名母同名父同名城。同名弟子同名侍者。同名释迦牟尼佛不可知数。如释迦牟尼。不胜幢佛亦如是。卢舍那佛亦如是。无垢胜眼佛亦如是。无垢光明眼佛亦如是。光明清净王佛亦如是。善无垢清净佛亦如是。成就无边功德胜王佛亦如是。宝光明佛亦如是。寂修佛亦如是。声德佛亦如是。波头摩胜佛亦如是。日月佛亦如是。普宝盖佛亦如是。比丘。汝<a>当归</a>命如是等阿僧祇同名佛</p>
<p>
	　　南无普光明奋迅王佛南无普照佛南无药王佛南无弥留灯王佛南无宝庄严佛南无智成就佛南无宝盖佛南无放炎佛南无物成就佛南无称智佛南无三昧胜佛南无宝观佛南无宝鸡都佛南无尸罗施佛南无莎罗王佛南无宝意山鸡兜王佛南无大庄严佛南无山<a>自在</a>王佛南无旃陀佛南无见义佛南无自在幢佛南无大弥留佛南无无光胜佛南无大庄严王佛南无大智幢佛南无日藏佛南无<a>无畏</a>上胜山王佛南无梵自在佛南无余依止黠声王佛南无智鸡兜佛南无智炬住持佛南无过一切<a>世间</a>佛南无法照佛南无无垢光佛南无普光佛南无一切胜佛南无寂静妙声佛南无普明佛南无胜山王师子奋迅境界声佛南无地住持佛南无功德王光佛南无住持智庭燎佛南无乐说胜王佛南无金色波头摩成王佛南无难胜佛南无宝作佛南无无量声佛南无亲光佛南无龙天佛南无天力佛南无师子佛南无离诤光佛南无世天佛南无胜积佛南无人王佛南无华王佛南无华胜佛南无发精进佛南无因陀罗鸡兜佛南无清净无垢光菩提宝华不断绝光明王佛南无卜薝上佛南无意福德自在佛南无观声王佛南无无垢威德佛南无功德宝集吼佛南无成就德佛南无成就胜佛南无斯何佛南无威德佛南无高须弥山佛南无阿输迦世界贤妙胜佛</p>
<p>
	　　若有善男子善女人。受持读诵是诸佛名。必得不退菩提心</p>
<p>
	　　南无难陀世界栴檀胜佛</p>
<p>
	　　若有善男子善女人。受持读诵是诸佛名。毕竟得清净心</p>
<p>
	　　南无跋陀世界寂染佛南无意智鸡兜世界破魔力佛南无满月世界无忧佛南无鸡兜意胜世界宝杖佛南无语吼声胜世界花胜佛南无差摩世界三昧奋迅佛南无广世界树提胜佛南无月胜世界金刚功德身佛南无过去无量无边海胜佛</p>
<p>
	　　若有善男子称彼佛名。得毕竟不退菩提心</p>
<p>
	　　南无弥留胜王佛</p>
<p>
	　　彼佛初成佛第一会。八十亿百千万那由他声闻众。第二会七十亿百千万那由他。第三会六十亿百千万那由他。第四会二十五亿百千万那由他。如是<a>菩萨</a>无量无边。百千万那由他</p>
<p>
	　　南无师子妙声王佛</p>
<p>
	　　彼佛初会有九十九亿声闻。第二会九十亿。第三会九十三亿。第四会九十九亿。如是菩萨摩诃萨众无量无边</p>
<p>
	　　南无华胜佛</p>
<p>
	　　彼佛初会八十亿声闻。菩萨僧亦如是</p>
<p>
	　　南无妙行佛</p>
<p>
	　　彼佛初会八十亿声闻。菩萨僧亦如是</p>
<p>
	　　南无无量大庄严佛</p>
<p>
	　　彼佛初会八十亿声闻。第二会七十亿乃至第十会亦如是。菩萨僧亦如是无量无边</p>
<p>
	　　南无放炎佛</p>
<p>
	　　彼佛初会有九十亿声闻。如是第二乃至第十亦如是。菩萨摩诃萨僧无量无边</p>
<p>
	　　南无一切光明佛</p>
<p>
	　　彼佛初会有那由他亿声闻。菩萨僧亦如是</p>
<p>
	　　南无无量光明佛</p>
<p>
	　　彼佛初会声闻有九十六亿。第二会九十四亿。第三会九十三亿。菩萨僧亦如是</p>
<p>
	　　南无声德佛</p>
<p>
	　　彼佛初会声闻有八十亿。第二会七十亿。第三会六十亿。菩萨僧亦如是。应当归命如是等诸佛菩萨</p>
<p>
	　　复次比丘。应当敬礼南方清净无垢世界菩萨佛。谓文殊师利。现在普见如来佛国土中</p>
<p>
	　　复次比丘。应当敬礼四大士菩萨。第一名光明幢。现在东方无畏如来佛国土中。第二名智胜。现在南方智聚如来佛国土中。第三名寂根。现在西方智山如来佛国土中。第四名愿意成就。现在北方那罗延如来佛国土中</p>
<p>
	　　复次摩诃男比丘。重问如来世尊。过去几佛入涅槃。佛告摩诃男。汝今谛听当为汝说。比丘。东方恒河沙世界。南方恒河沙世界。西方恒河沙世界。北方恒河沙世界。上下四维恒河沙世界。彼一切世界。下至水际上尽有顶满中微尘。比丘。于意云何。彼如是微尘可知数不。比丘言不也世尊。佛告比丘。如是同名释迦牟尼佛。过去入涅槃者不可数知。比丘。我知彼过去诸佛如现在前。彼诸佛母同名摩诃摩耶。父同名输头檀王。城同名迦毗罗。彼佛第一声闻弟子同名<a>舍利</a>弗目揵连。侍者弟子同名阿难陀。何况种种异名母异名父异名城异名弟子异名侍者异名。比丘。彼若干世界彼人于何等世界着微尘。何等世界不着微尘。彼诸世界若着微尘及不著者。下至水际上至有顶。比丘。复有第二人取彼微尘。彼若干微尘数世界尔所佛国土。阿僧祇数百千万亿那由他世界。过尔所世界为一步。比丘。彼人复过若干微尘数世界为一步。彼人如是过百千万亿那由他阿僧祇劫行乃下一尘。如是尽诸微尘。比丘。如是若干世界若着微尘及不著者。满中微尘。复更着十方世界。比丘。复过是世界若着微尘及不著者。彼诸世界下至水际上至有顶满中微尘。比丘。于意云何。彼诸微尘可知数不。比丘言。不也世尊。佛告比丘。彼诸微尘可知其数。彼同名释迦牟尼佛。母同名摩诃摩耶。父同名输头檀王。城同名迦毗罗。第一声闻弟子。同名舍利弗目揵连。侍者弟子同名阿难陀。不可知数</p>
<p>
	　　复次比丘。复有第三人。取彼尔所世界微尘。过彼尔所微尘数世界为一步。过彼若干百千万亿那由他阿僧祇劫。行乃下一尘。如是尽诸微尘。复有第四人。取彼若干微尘数世界。若着微尘若不着微尘。下至水际上至有顶满中微尘。比丘。于意云何。彼诸微尘可知数不。比丘言。不也世尊。佛告比丘。彼若干微尘可知其数。然彼同名释迦牟尼佛母同名父同名世界同名弟子同名侍者同名佛不可知数。比丘。如是第五人。第六第七第八第九第十人。复次比丘。复有第十一人。是人彼若干微尘中取一微尘。破为十方若干世界微尘数分。如一微尘破为若干分。如是余微尘亦悉破为若干世界微尘数分。比丘。于意云何。彼诸微尘可知数不。比丘言。不也世尊。佛告比丘。复有人彼若干微尘佛国土为过一步。如是速疾<a>神通</a>行东方世界。无量无边劫行。如是东方世界下一微尘。东方尽如是微尘。若着微尘及不着者。下至水际上至有顶满中微尘。如是南方乃至十方。下至水际上至有顶满中微尘。比丘。于意云何。彼诸微尘可知数不。比丘言。不也世尊。佛告比丘。若干微尘分可知其数。然现今在世同名释迦牟尼佛入涅槃不可数知。母同名摩诃摩耶。父同名输头檀王。城同名迦毗罗。第一声闻弟子。同名舍利弗目揵连。侍者弟子同名阿难陀。何况种种异名。比丘。我若干微尘数劫住世。说一同名释迦牟尼佛不可穷尽。如是同名然灯佛同名提娑延佛。同名灯光明佛。同名一切胜佛。同名称王佛。同名波头摩胜佛。同名毗婆尸佛。同名尸弃佛。同名毗舍浮佛。同名<a>拘留孙佛</a>。同名拘那含牟尼佛。同名<a>迦叶佛</a>。如是等异名母。乃至异名侍者入涅槃。我知彼佛如现在前。应当敬礼如是等诸佛。优波摩那比丘白佛言。世尊。未来有几许佛。佛告优波摩那比丘。汝今谛听当为汝说。比丘。未来星宿劫中有三百佛出世。同名大鸡兜。复有十千同名庄严王佛。华作劫中有一亿百千万佛出世。同名菩提觉华。复有劫中八千频婆罗佛出世。同名离爱佛。多卢波摩劫中有六千佛出世同名散华。胜声劫中莎罗自在高幢世界。有十千佛出世。同名清净优波罗香山。普华劫中有千八百佛出世。同名离妄。复有劫中千三百佛出世。同名梵声。复有劫中三十亿佛出世。同名释迦牟尼。复有劫中八千同名然灯佛出世。复有劫中六十千同名<a>欢喜</a>佛出世。复有劫中三亿佛出世。同名弗沙。复有劫中八十千佛出世。同名莎罗自在王。复有劫中三百佛出世。同名波头摩胜。复有劫中五百佛出世。同名波多婆。复有劫中千佛出世。同名阎浮檀。复有劫中千二百千万佛出世。同名见一切义。复有劫中千佛出世。同名俱邻。复有劫中九千佛出世。同名迦叶。复有劫中十八佛出世。同名因陀罗幢。复有劫中十五佛出世。同名日佛。复有劫中六十亿佛出世。同名大庄严。复有劫中六十佛出世。同名因陀幢。复有劫中五百佛出世。同名日佛。复有劫中六十亿佛出世。同名大庄严。复有劫中六十二百佛出世。同名寂行。复有劫中六十亿佛出世。同名莎罗自在王。复有劫中八千佛出世。同名坚精进。复有劫中百亿佛出世。同名决定光明。复有劫中八十亿佛出世。同名实法决定。复有劫中六十二亿佛出世。同名毗留罗。复有劫中六十千佛出世。同名妙波头摩佛。复有劫中四十千佛出世。同名愿庄严。复有劫中五百佛出世。同名华胜王。复有劫中四十亿那由他佛出世。同名妙声。复有劫中千佛出世。同名功德盖安隐自在王。复有劫中六十千佛出世。同名坚修柔濡。复有劫中十佛国土微尘数百千万不可说不可说佛出世。同名普贤。复有劫中七千佛出世。同名法庄严王。比丘。举要言之。未来诸佛无量无边不可说不可说不可穷尽。比丘汝等应当一心归命如是等诸佛</p>
<p>
	　　尔时舍利弗从座而起。偏袒右肩右膝着地。胡跪合掌白佛言。世尊。几佛现在。佛告舍利弗。汝见我现在身也。舍利弗言。如是世尊。我今实见佛身。复告舍利弗。我今见十方无量无边不可说不可说世界。同我名释迦牟尼佛在世者。如汝见我无异。如是同名然灯佛。同名毗婆尸佛。同名尸弃佛。同名毗舍浮佛。同名拘留孙佛。同名拘那含佛。同名迦叶佛。舍利弗。举要言之。我若一劫若百千万亿那由他劫。说同名诸佛不可穷尽。何况异名佛。此如是等诸佛。皆是文殊师利。初教发阿耨多罗三藐三菩提心。舍利弗。汝等应当一心归命如是等佛。舍利弗。现在劫五百同名智幢佛。复有劫五百同名法幢佛。复有劫六十二同名然炬佛。复有劫六十二同名尸弃佛。复有劫千同名然火单荼自在王声佛。复有劫二千不同名。或名智胜佛。或名然灯王佛。或名法胜佛。或有名梵胜佛。舍利弗。汝等应当一心归命如是等诸佛。舍利弗。复有佛名妙声分声佛。舍利弗。彼妙声分声佛。<a>寿命</a>满足六十百岁。过彼东方名智自在两足尊。彼智自在如来寿命满足十二千岁。过彼智自在世尊。复有佛名威德自在两足尊。彼威德自在佛寿命满足七十六千岁。过彼威德自在世尊。复有佛名摩醯首罗。彼摩醯首罗佛寿命满足一亿岁。过彼摩醯首罗佛。复有佛名梵声。彼梵声佛寿命满足十亿岁。过彼梵声世尊。复有佛名大众自在。彼大众自在佛寿命满足六十千岁。过彼大众自在世尊。复有佛名声自在。彼声自在佛寿命满足一亿岁。过彼声自在世尊。复有佛名胜声。彼胜声佛寿命满足百亿岁。过彼胜声世尊有佛名月面。彼月面佛寿命满足一日一夜。过彼月面世尊。复有佛名日面。彼日面佛寿命满足千八百岁。过彼日面世尊。复有佛名梵面。彼梵面佛寿命满足二十三千岁。过彼梵面世尊。复有佛名梵阿莎婆。彼梵阿莎婆佛寿命满足千八百岁。舍利弗。汝等应当一心归命如是等诸佛。舍利弗。复过一劫中二百佛出世。我说彼佛名。汝当归命</p>
<p>
	　　南无不可嫌身佛南无称名佛南无威德佛南无称吼佛南无称上佛南无声清净佛南无智胜佛南无智解佛南无黠慧佛南无智通佛南无智成就佛南无智供养佛南无智妙佛南无智炎佛南无智勇猛佛南无净上佛南无梵天佛南无善梵天佛南无净婆薮佛南无妙梵声佛南无梵自在佛南无梵天自在佛南无因那陀佛南无梵吼佛南无梵德佛南无威德力佛南无威德自在佛南无善威德佛南无威德绝伦无能制伏佛南无威德起佛南无善决定威德佛南无威德天佛南无威德胜佛南无惊怖佛南无惊怖意佛南无惊怖慧佛南无惊怖众生佛南无惊怖面佛南无惊怖起佛南无威德决定毕竟佛南无威德天佛南无惊怖实佛南无见惊怖佛南无善眼佛南无月胜佛南无深声佛南无无边声佛南无净声佛南无清净声佛南无无量声佛南无放声佛南无降伏魔力声佛南无住持声佛南无善目佛南无清净面佛南无善照佛南无无边眼佛南无普眼佛南无称眼佛南无眼庄严佛南无不可嫌眼佛南无调柔佛南无调伏身心佛南无身心柔软佛南无调眼佛南无善调心佛南无善寂根佛南无善寂意佛南无善寂妙佛南无善寂行佛南无善寂去佛南无善寂<a>彼岸</a>佛南无善寂勇猛佛南无善寂住胜佛南无善寂净心佛南无众上首自在王佛南无有众佛南无众自在佛南无胜众佛南无清净智佛南无大众自在佛南无众勇猛佛南无放妙香佛南无法力佛南无法鸡兜佛南无法行佛南无法宝佛南无法力佛南无法王佛南无善法佛南无法勇猛佛南无法乐决定佛</p>
<p>
	　　南无实法决定一劫中八十亿同名决定佛。第二劫中八十亿亦同名决定佛。过决定佛名胜成就佛。亦应一心敬礼</p>
<p>
	　　南无安隐佛南无拘邻佛南无善欢喜佛南无善眼佛南无头陀罗吒佛南无毗留博叉佛南无善眼佛南无妙眼佛南无善见佛南无善解佛南无释迦牟尼佛南无妙去佛南无大胜佛南无栴檀佛南无善度佛南无灭恶佛南无大功德佛南无摩梨支佛南无光明佛南无满月佛南无净名佛南无净德佛南无净住佛南无喜胜佛南无月幢佛南无宝起佛南无无畏佛南无然灯佛南无法妙佛南无高髻佛南无称妙佛南无次胜妙释迦牟尼佛南无吉沙佛南无弗沙佛南无毗婆尸佛南无尸弃佛南无毗舍浮佛南无拘留孙佛南无拘那含牟尼佛南无迦叶佛</p>
<p>
	　　佛复告舍利弗。现在东方可乐世界中名阿閦佛。汝等应当一心敬礼</p>
<p>
	　　南无日藏佛南无龙王自在王佛南无日作佛南无龙欢喜佛南无自在佛南无称光明佛南无山城佛南无普妙佛南无普宝佛南无称自在王佛南无行法行称佛南无初智慧佛南无智山佛南无日光明佛南无生胜佛南无弥留藏佛南无智海佛南无大精进佛南无高山胜佛南无功德藏佛南无智法界佛南无无畏自在佛南无大精进成就佛南无智成就佛南无无碍王佛南无地力精进佛南无持行佛南无力王佛南无善见佛南无法光明王佛南无降伏魔佛南无不断炎佛南无功德山佛南无智齐佛南无无障力王佛南无善思惟佛南无师子欢喜佛南无戒光明佛南无快胜王佛南无无尽智藏佛南无宝面胜佛南无智波婆佛南无决定称佛南无无边观王佛南无法华雨佛南无作光明佛南无高山王佛南无成就法轮王佛南无无垢眼佛南无大名声德佛南无无碍智力王佛南无无碍安隐佛南无寂门佛南无福德力精进佛南无智衣王佛南无法自在王佛南无无妨安隐佛南无智成就佛南无大力弥留藏佛南无观功德精进佛南无得无障不迷佛南无香光明佛南无功德聚集王佛南无法齐底佛南无声自在王佛南无护声佛南无种种力精进王佛南无宝光明胜王佛南无过一切须弥山王佛南无宝弥留佛南无不动法佛南无坚固盖王佛南无普功德佛南无法莎罗弥留佛南无聚集智声佛南无智炎华月王佛南无龙王自在王佛南无优昙末花王佛南无真金色王佛南无增长法幢王佛南无栴檀波罗光佛南无住持功德称佛南无坚固意精进佛南无然尘灯佛南无精进步佛南无无边坚固幢佛南无最法称佛南无法王佛南无降伏大众佛南无有光炎华高山佛南无智胜照佛南无才威德然灯佛南无无诤无畏佛南无智化声佛南无二轮成就佛南无妙身盖佛南无胜庄严王佛南无师子座善坐佛南无放月光华王佛</p>
<p>
	　　复次舍利弗。现在南方佛汝应当一心归命</p>
<p>
	　　南无法自在吼佛南无师子奋迅王佛南无初发心香自在莎罗佛南无那罗延自在藏弥留胜佛南无宝山精进自在集功德佛南无树提藏佛南无星宿方便称佛南无功德力莎罗王佛南无妙声吼奋迅佛南无得一切众生意佛南无大意佛南无妙声佛南无宝陀山佛南无法云吼声佛南无香波头摩精进王成就佛南无无垢光明佛南无光波婆吒佛南无功德迹佛南无因缘光明佛南无无边功德王佛南无增长眼佛南无师子声奋迅佛南无天力师子奋迅佛南无观法佛南无法华通佛南无敬法清净佛南无坚精进行奋迅佛南无自精进佛南无弥留光佛南无功德阿尼罗佛南无净根佛南无唤智佛南无智慧作佛南无不破广慧佛南无力慧佛南无优头钵佛南无法坚固欢喜佛南无坚固意自在王佛南无平等须弥山面佛南无发舍成就佛南无清净藏佛南无一切众生自在佛南无胜业清净见佛南无智自在佛南无善快奋迅佛南无无障无著精进佛南无世间自在佛南无广法行佛南无功德成就佛南无不怯弱成就佛南无城如意通佛南无如观法佛南无栴檀须佛南无敬重戒王佛南无宝名佛南无龙王自在声佛南无大智庄严佛南无无孤独功德佛南无阿罗摩佛南无不灭庄严佛南无净功德庄严佛南无自在相好庄严称佛南无行自在王佛南无法华弥留佛南无法性庄严佛南无愿满足佛南无大舍庄严佛南无千法无畏佛南无有自在成就佛南无乐法奋迅佛南无寂王佛南无<a>解脱</a>王佛南无肩弥留佛南无如意力电王佛</p>
<p>
	　　次礼十二部尊经大藏法轮敬礼十方诸大菩萨摩诃萨</p>
<p>
	　　南无羼提菩萨南无韦蓝菩萨南无上宝月菩萨南无威仪菩萨南无不虚德菩萨南无宝明菩萨南无乐说顶菩萨南无慧顶菩萨南无一切勇健菩萨南无破闇菩萨南无功德宝菩萨南无华威德菩萨南无离恶道菩萨南无云阴菩萨南无出过菩萨南无顶相菩萨南无山相博王菩萨南无妙生菩萨南无帝网菩萨南无宝施菩萨南无破魔菩萨南无定自在王菩萨南无法自在王菩萨南无<a>法相</a>菩萨南无常惨菩萨南无执宝炬菩萨南无明网菩萨南无<a>无缘</a>观菩萨南无坏魔菩萨南无大目法王子南无慈王法王子南无<a>梵音</a>法王子南无妙色法王子南无栴檀林法王子南无师子吼音法王子南无妙声法王子南无妙色形貌法王子南无种种庄严法王子南无释幢法王子南无顶生法王子</p>
<p>
	　　归命如是等十方世界无量无边诸大菩萨摩诃萨</p>
<p>
	　　敬礼声闻缘觉一切贤圣</p>
<p>
	　　礼三宝已次复忏悔</p>
<p>
	　　夫论忏悔者。本是改往修来灭恶兴善。人生居世谁能无过。学人失念尚起烦恼。<a>罗汉</a>结习动身口业。岂况凡夫而当无过。但智者先觉便能改悔。愚者覆藏逐使滋蔓。所以积习长夜晓悟无期。若能惭愧发露忏悔者。岂惟正是灭罪而已。亦复增长无量功德。树立如来涅槃妙果。若欲行此法者。先当外肃形仪瞻奉尊像。内起敬意缘于相法。慊切至到生二种心。何等为二。一者自念我此形命难可常保。一朝散坏不知此身何时可复。若复不值诸佛贤圣。忽遭逢恶友造众罪业。复应堕落深坑险趣。二者自念我此生中。虽得值遇如来<a>正法</a>为<a>佛弟子</a>。弟子之法绍继圣种。净身口意善法自居。而今我等公自作恶而复覆藏。言他不知谓彼不见。隐匿在心傲然无愧。此实天下愚惑之甚。则今现有十方诸佛。诸大地菩萨诸天神仙。何曾不以清净天眼见于我等所作<a>罪恶</a>。又复幽显灵只。注记罪福纤毫无差。夫论作罪之人。命终之后。牛头狱卒录其精神。在阎罗王所辩穷是非。当尔之时一切怨对皆来证据。各言汝先屠戮我身炮煮蒸炙。或言汝先剥夺于我一切财宝离我眷属。我于今者始得汝便。于时现前证据何得敢讳。唯应甘心分受宿殃。如经所明<a>地狱</a>之中不枉治人。若其生平之日。素所作众罪心自失者。是其生时造恶之处。一切诸像皆现在前。各言汝昔在于我边作如是罪今何得讳。是为作罪无藏隐处。于是阎魔罗王。切齿呵啧将付地狱。历劫穷年求出莫由。此事不远不关他人。正是我身自作自受。虽父子至亲。一旦对至无代受者。众等相与及其形休体无众疾。各自努力与性命竞生大怖畏。死欲至时悔无所及。是故弟子。至心归命十方诸佛</p>
<p>
	　　南无东方金海佛南无南方超出须弥佛南无西方无量幡佛南无北方行智佛南无东南方究竟智佛南无西南方无上智佛南无西北方自在智佛南无东北方明智佛南无下方梵天智佛南无上方伏怨智佛</p>
<p>
	　　归命如是等十方尽<a>虚空</a>界一切三宝</p>
<p>
	　　弟子等。从无始已来至于今日。积聚无明障蔽心目。随烦恼性造三世罪业。或耽染爱着起于贪欲烦恼。或嗔恚忿怒怀害烦恼。或惛愦瞢瞪不了烦恼。或我慢自高轻傲烦恼。疑惑正道犹预烦恼。谤无因果邪见烦恼。不识缘假着我烦恼。迷于三世执断常烦恼。朋狎恶法起见取烦恼。僻禀邪师造戒取烦恼。乃至一等四执横计烦恼。今日至诚归命忏悔</p>
<p>
	　　又复弟子等。从无始以来至于今日。守惜坚着起悭吝烦恼。不摄六情奢诞烦恼。心行弊恶不忍烦恼。懒堕缓纵不勤烦恼。情虑躁动觉观烦恼。触境迷惑无知解烦恼。随世八风生彼我烦恼。谄曲面誉不直心烦恼。横强难触不调和烦恼。易忿难悦多含恨烦恼。嫉妒系刺恨戾烦恼。凶险暴害谄毒烦恼。乖背二谛执相烦恼。于苦集灭道生颠倒烦恼。随从<a>生死</a><a>十二因缘</a><a>流转</a>烦恼。乃至无始无明住地恒沙烦恼。起四住地构于<a>三界</a>苦果烦恼。如是等诸烦恼无量无边。恼乱贤圣<a>六道</a>四生。今日发露向十方佛尊法圣众归命忏悔</p>
<p>
	　　愿弟子等。承是忏悔贪嗔痴等一切诸烦恼所生功德。愿生生世世折憍慢幢竭爱欲水。灭嗔恚火破愚痴暗。拔断疑根裂诸见网。深识三界犹如牢狱。四大毒蛇五阴怨贼。六入空聚爱诈亲善。修八圣道断无明源。正向涅槃不休不息。三十七品心心相应。十波罗蜜常现在前</p>
<p>
	　　大乘莲华宝达问答<a>报应</a><a>沙门</a>经</p>
<p>
	　　宝达顷前更入一斫手地狱。云何名曰斫手地狱。其地狱纵广三十六由旬。其地狱中有大铁床。纵广五十余步。炎火猛炽烟焰俱起来烧罪人。罪人见之迫迮倒地而不自胜。南门之中有五千沙门。扬声大叫我今何罪来入此中。马头罗刹手捉三钴铁叉。望胸而撞背上而出。将至铁床之上。其床火然烟焰俱出来烧罪人。复有铁斧斫罪人手寸寸而碎。一日一夜受罪万端。求生不得求死不得</p>
<p>
	　　宝达问马头罗刹曰。此诸沙门。作何罪业来入其中。罗刹答曰。此诸沙门受佛净戒而不能持。亦不清净杨枝漱口。手不清净多有垢秽。或手捉男根女根捉不净物。脾中有臭秽而不除去便捉经像。以是因缘堕此地狱。经千万劫而不能出。若得为人身不具足</p>
<p>
	　　宝达闻之悲泣而去</p>
		</div>
		
		
		</div></div><hr><script charset='utf-8' src='../../js/footer.js'></script></body></html>