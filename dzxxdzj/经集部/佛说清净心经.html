<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说清净心经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说清净心经</center></div><div class='fo'><center>经文出处:来自无量光明网</center><br/><br>
			<p>　　<strong>佛说清净<a>心经</a></strong></p>
<p>　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p>　　佛<a>世尊</a>。一时在舍卫国祇树给孤独园。与苾刍众俱</p>
<p>　　佛告诸苾刍言。汝等谛听。若诸声闻修习正行欲得清净心者。当断五法修习七法而令<a>圆满</a>。何等五法。一贪欲。二嗔恚。三昏沉睡眠。四掉悔。五疑。此五盖障应当除断</p>
<p>　　何等七法。一择法觉支。二念觉支。三精进觉支。四喜觉支。五轻安觉支。六定觉支。七舍觉支。如是七法应当修习</p>
<p>　　诸苾刍。所言清净心者。当知即是心<a>解脱</a>增语。慧解脱增语。由贪染污心不清净。由无明染污慧不清净</p>
<p>　　若诸苾刍断除贪染即得心解脱。断除无明即得慧解脱</p>
<p>　　又诸苾刍。离贪染污得心解脱者。是名身作证。断除无明得慧解脱者。是名无学。永离贪爱了知真实正智。现前取证自果尽苦边际。诸苾刍。如是所说汝等应学</p>
		</div>
		
		
		</div></div><hr><script charset='utf-8' src='../../js/footer.js'></script></body></html>