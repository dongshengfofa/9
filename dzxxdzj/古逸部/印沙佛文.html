<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，印沙佛文' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>印沙佛文</center></div><div class='fo'><center>经文出处:来自无量光明网</center><br/><br>
			<p>　　<strong>印沙佛文</strong></p>
<p>　　仰啟莲花藏界清净法身。百亿如来恒沙化佛。清凉山顶大圣文殊。鸡足嵒山得道<a>罗汉</a>。龙宫祕典鷲岭微言。道眼他心一切贤圣。唯愿发神足。运悲心。降临道场。证明功德。厥今置净坛于八表。敷佛于四门。中央建观音之场。释眾转金言之部。设香饌供三世诸佛。散净食与水陆生灵。合境虔恭倾城恳顙者。為谁施作。时则有我府一太保瑞福攘灾之加会也伏惟我□太保门传阀阅。应贤五百之年。岳瀆清生资。当期半千之士。文过周孔雅操。入木而七分。弯弓穿扬举矢。猿啼而遶树宽弘治眾。万姓叹异瑞之风。设法安人。千家贺尧年之庆。加以信珠皎净心镜先明。凭释教以定八方。奉□圣贤而安社稷。先陈志恳。相鷲岭而倾心。请佛迎僧。结净坛于九地。六时转念经声动晓于合城。士庶誥天。铃梵洪鸣于满城。是时也太阳北照。凝冻相容。僧徒念诵以周圆。灌顶精诚已五日总斯多善。无限朦因先用庄严。梵释四王龙天八部。伏愿威光转盛。福力弥增兴运慈悲。救人护国。当今圣主永坐皇城。十道争驰赤心向国。又特是福伏用庄严。我太保贵位。伏愿福如海岳。永虎节而迎祥。禄极江准。治河西而代。国太吉庆比日月而渐圆。公主夫人恒昌保芳顏而永洁。刺使<a>尚书</a>等固受愿接踵而绍隆。诸小娘子迎长寿贞阑而皎皎。然后河清海晏不闻忧苦之声。四寖来降永绝烽烟尘之战。三灾弥灭尽九横于海嵎。励疫消灾。送飢荒于地户。散霑法界。普及有情类。此胜因城登觉道摩訶般若</p>
<p>　　夫旷贤大劫有<a>圣人</a>焉。出释氏宫名薄伽梵。心凝大寂身意无边。慈化眾生号之為佛。厥今坐前社足等故。以三春上津四□。初分脱塔印沙啟加愿者。奉為躬保愿功德之福会也。唯公乃金声夙显玉誉早闻。列位名班昇荣冕职。遂乃妙回宿殖善芽发于今生。业果先淳道心坚。于此日四大而无注晓。<a>五蕴</a>而皆空脱。千里之真容印恒沙之遍迹。更能焚香。效外诸僧徒于福事之前。散餐遍所于水陆之分。以此印佛功德迴向福因。先用庄严梵释四王龙天八部。伏愿威光转胜福力弥增救人护国。愿使圣躬延受五穀丰登。管内人安歌谣满城。又持胜福伏用庄严施主即体。唯愿身而玉树恒净恒明体。若金刚常坚常固。今世后世莫绝善缘。此世他生善牙增长。然后散霑法界普及有情类。此胜因齐成佛果摩訶般若</p>
		</div>
		
		
		</div></div><hr><script charset='utf-8' src='../../js/footer.js'></script></body></html>