<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，御注金刚般若波逻蜜经宣演' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>御注金刚般若波逻蜜经宣演</center></div><div class='fo'><center>经文出处:来自无量光明网</center><br/><br>
			<p style="text-align: center">第一卷 第二卷</p>
<p>　　<strong>御注金刚般若波逻蜜经宣演</strong> 卷上</p>
<p>　　敕随驾讲论<a>沙门</a>道氤集</p>
<p>　　稽首善逝大仙雄智断慈悲眾德备</p>
<p>　　演说金刚清净句理深功妙福难思</p>
<p>　　稽首□时能发请具寿观空善现尊</p>
<p>　　补处极喜与明增开释此教诸<a>菩萨</a></p>
<p>　　今為自他生福惠佛种不断法<a>流通</a></p>
<p>　　採集□义赞真文愿以威神见加护</p>
<p>　　叙曰。真际寥廓。理□□□□觉杳冥。本亡言论。而起说於无说之域。立名於不名之境者。寔由昏衢未晓。见海长论。将以灯炬。幽关津航。庶品教之兴也。其功大哉。况般若诸佛之母。金刚难坏之句。括眾部以独立。冠群经而迥翥。三问九喻。终始发明八执五耶。心言荡灭。护念付嘱。道岂虚<a>行者</a>歟</p>
<p>　　大唐开元中。岁次大泉献皇帝御天下之二十三载。四门允穆。百揆时叙。至化洽於无垠。玄风昌於有截。迺凝睿思。畅述儒道。仍怀妙觉。注诀斯经。直照精微。洞开祕密。天章发耀。佛日增辉。映千古以首出超百王以垂范。既而雄都上京。刊勒金石。溥天率土。班宣句味。洗生灵之耳目。裂魔著之笼樊。旷劫未逢。今兹何幸。氤卧病林藪。杜迹弥年。伏览圣謨载怀拼跃。旋荷明詔。滥预弘扬。力课疲朽之餘虔。敷幽奥之蹟。才微任重。覆餗增尤处座之辰詎忌词费窃惟。君唱臣和。丝发轮行。若不广引教文。何以委明。注意是用。提撕眾论。对会六经。这自唇吻。彰乎翰墨。顿犀象而输牙角。括川泽而荐珠珍。所以附赞天文所以庄严义府捐波赴海。岂益洪溟之深。萤爝呈光。未助太阳之景。恭申罔极俯效忠勤者也。开释经题注分為四。一释喻。即金刚真宝。能碎坚积。二释智。即般若正智。能破烦恼。三辩德。即无住无取。证波逻而捨筏。即色即空。契菩提於中道。四释经。即如是降伏。可以称常。故言金刚般若波逻蜜经</p>
<p>　　赞扬经注。略啟五门。一叙教兴由。二明经体性。三摄归宗旨。四所被根宜。五依文正解。教兴由致。曲作两门。初叙教兴意。后传译年代。初中复二。先依论释。后总料间。依论释者。无著菩萨释三问意。论云何故上座<a>须菩提</a>。发斯问耶。有六因缘。且一部宗旨。在在乎三问。善现為发教之主。既有斯意。<a>世尊</a>顺问。而答其意必同故。六缘即教兴意。其六者何。论云。為断疑故。為起信解故。為入甚深义故。為不退转故。為生<a>欢喜</a>故。為<a>正法</a>久住故。即是般若波逻蜜。令佛种不断。云何以此令佛种不断耶。若有疑者。得断疑故。有乐福德。而心未成熟。诸菩萨等。闻多福德於般若波逻蜜。起信解故。已成熟心者。入甚深义故。已得不轻贱者。由贪受持<a>修行</a>。有多功德。不复退转故。已得顺摄及净心者。於法自入及见生欢喜故。能令未来世。大乘教久住者故。演曰。初五為利乐眾生。后一為正法久住。前五之中。初二。<a>佛法</a>外人以有疑惑。不生定信。次二。已入佛法者。虽欣正法。未解进修。后一已进修者。未能证达。由教但為未解者解。未度者度。若已证悟。言教都亡。是故此中為令眾生。不信者信。未修者修。未达者达。然此六因。摄為三对。初二除疑起信对。次二生智摄福对。后二悟理兴教对。又前前因。能引后后由。疑断故信解生。信解生故入深法。入深法故不退转。不退转故生欢喜。欢喜故法久住。其配位地。至文当释。又依功德施菩萨论云。佛所<a>说法</a>。咸归二諦。一者俗諦。二者真諦。俗諦者。谓诸凡夫。声闻。独觉。菩萨。如来乃至名义智境。业果相属。演曰。俗諦之中。人法不同。人中凡圣。圣中三乘。大乘因果。如是差别法中。能詮所詮。能缘所缘。能感所感。各相繫属。是谓俗諦。论又云。真諦者。谓即於此都无所得。如说第一义。非智之所行。何况文字。乃至无业无业果诸圣种性。论释二諦已次属当。经云。是故此般若中。说不住相。布施一切法无相。不可取。不可说。生法<a>无我</a>。无所得。无能证。无成就。无来无去等。此释真諦。又说内外。<a>世间</a>出世间。一切<a>法相</a>。及诸功德。此建立俗諦。如是应知。演曰。六尘外五眼内。色外心内。眾生器為世间。无漏无為為出世间。总说此等名。一切法相所有。校量身命资材。持经福等及诸功德。论意。眾生不识二諦。常处沉沦。為令眾生识达二諦。发生胜智。当得<a>解脱</a>。如有颂言。非不见真如。而能了诸行。皆如幻士等。虽有而非真。由观胜义。而生正智。以悟真空。由达世俗发生后得。而知缘起。略有六对。理智。事智。一切智。一切种智。如睡梦觉智。如莲花开智。空智。有智。自利智。利他智。如所有智。尽所有智。诸佛菩萨无量功德。二智為本因识真俗有此智生。是故说经令悟二諦。又由证真故。生智而不住<a>生死</a>。由悟俗故。兴慈而不住<a>涅槃</a>。或无住处涅槃资量。永出二乘。利乐无尽故说经也。上依论释。次总料间者。无著菩萨依教起行。功德施论。依境生智。各据一义。亦不相违。然总惨详经之与论起一至六。摄意周尽。言一意者為令佛种不断绝故。无著菩萨总结六因云。即是般若波逻蜜。令佛不断。此意若翻六因疑不住等胜智不生。如理不显。佛种永断。由说经故。除疑生信。入法不退。欢喜弘通。当成正觉。故云佛种不断。言二意者。即向论说二諦者。是开為三者。一為悟教理之深微。二為起断修之妙行。三為识果德之真化。初门复二。初教深。后理妙。言教深者。佛说般若波逻蜜。即非般若波逻蜜。一切诸佛从此经生。须菩提深解义趣。涕泪悲泣。我从昔来。所得惠眼。未曾得闻。如是之经。无著论云。令大乘教久住於世。由斯广讚持说功德胜。以无量身材布施令知教深。其福胜大专心受学。言理妙者。為显真如无相。法身究竟之理。虽说真理。不坏俗諦。故功德施论。依经製名。由破取著。得入真諦。不坏假名。悟达俗諦。广百论第十云。然佛所说无不甚深。二諦法门。最為难测。唯识论云。拨无二諦。是恶取空。诸佛说為不可治者。由此有云。般若经说一切空者。非尽理也。二起断修之妙行。亦為二。初所断。后所修。言所断者。欲入佛法。以信為先。犹预怀疑。障生净信。依初入法论说断疑理实。此经兼断餘障。障有二种。烦恼所知。寻其根源。二执為本。此经正除我法二执。根本既尽。支末随亡。如经若有我人眾生寿者相。即非菩萨等。是除<a>我执</a>。无法相亦无非法相等。是除法执。又障有三。即三杂染。我於往昔节节支解时。若有我相。人相。眾生相。寿者相。应生嗔恨等。除烦恼障。善男子善女人。受持读诵此经。為人轻贱。先世罪业。即為消灭等。除其业障。当知是经义不可思议。果报亦不可思议等。是除报障。又准宝性论。障有四种。一阐提不信。二外道著我。三声闻畏苦。四缘觉捨心。今於经中。随文取义。具除四障。如经一念净信。曾於多佛。久种善根。<a>信心</a>清净。则生实相等。皆初障。是故论云。有乐福德。而心未成熟。诸菩萨等闻多福德於般若波逻蜜起信解故。上下经文。说无我等。除第二障。忍辱波逻蜜。即非忍辱波逻蜜等。论中判為忍苦住处。除第三障。广大第一。常其心不颠倒等。四恩之心。除第四障。若乐小法者。则於经不能受读诵。為人解说等。及无住涅槃文。通除后二。又依无著菩萨八住处中。摄彼十二為离障碍。一一对除谓少闻等故。為除障而说斯经。二所修者。万行虽殊不过<a>六度</a>。世亲论云。檀度摄於资生<a>无畏</a>法。此中一二三。名為修行住。又捨身材等為檀。后五百岁。持戒修福等為戒。又离一切相等。為摄律仪戒。修一切善法得阿耨菩提等。為摄善法戒。為利益一切眾生等為摄眾生戒。是<a>三聚净戒</a>。亦瑜伽厌有為等。三种发心為<a>三德</a>因。是名為戒。忍辱可知。五百世中。长时修习。是為精进。前后诸文。所修观行。论判以為三摩跋提。毘闵崮堑取Ｊ菫榭栈荨Ａ?仍猜?４缶?詈罅?鞫取４寺跃俦昝魑尴嘈抟??蠊省Ｈ秊槭豆?轮?婊?摺Ｉ葡秩?仕湓谝蛑幸颉１赜腥の奚瞎?Ｉ??笪摇２患?缋词钦娣ㄉ怼Ｐ凶∽?允怯??怼Ｓ??钦娣稹Ｒ喾撬捣ㄕ摺Ａ钍痘?怼Ｇ笕ふ娣稹Ｓ止&Phi;率┞凼汀Ｔ坪巫≌摺ｌ逗蜗喙?淖&equiv;盖蟆Ｔ坪涡扌姓摺５毙藓涡卸?闷涔?Ｔ坪谓捣?摺＝捣?刃氖挂蚯寰弧Ｖ罘ㄏ纫蚨?蠊?：喂氏人倒?Ｏ茸摴?铝畋诵狼蠖?抟蚬省Ｎ拗?腥?锌??蚶戆?泄?Ｆ涠?B境通在果因上三意讫。开為四者。一為令闻无说至教。二為令知无生胜理。三為令修无得妙行。四為令得无為极果。具如经。应寻引之。若开五意。前四更加。為令摄得无相妙福。言六意者。即论六因惑。即於前三意之中。各开為二。一者教。二理。三断。四修。五真。六化。故依经论总意欲令除疑断障。生信起行。识真俗理。摄福惠德。证法身果。佛种不断。斯经起也</p>
<p>　　明传译年代者。自汉明感梦。摩腾振锡。世高赴洛之后。僧会游吴之前。微言虽被於中州。兹典未流於震域。始从符秦之日。暨乎皇运之年通应有期。凡经六译。第一后秦弘始四年。鳩摩逻什法师。於长安草堂寺译(十一纸)名舍卫国。第二元魏天平二年。菩提流支<a>三藏</a>。於洛阳译(十四纸)名婆伽婆。于时并译天亲菩萨论三卷。金刚仙记十卷。第三陈太康元年。真諦三藏。於南朝译(十五纸)名祇陀树林。并出本记四卷。第四隋开皇十年。达摩笈多译(十六纸)名刚断割。并译无著菩萨论两卷。第五大唐三藏玄奘法师。贞观年。於玉华宫译(十八纸)名能断金刚。又有三藏地婆訶逻。此云日照。译功德施菩萨论两卷。第六大周义净三藏。圣历二年於佛授记寺译(十二纸)亦云能断金刚。文云薄伽梵在名称大城战胜林等。并再译世亲菩萨论三卷。前后传灯。异代俱美。文虽少别。法宝无差。良由所得梵本。互有不同。或翻之人。广略有异。递相惨照。理义思圆。若乃经论合举。则周魏各分。唐梵不亏则贞观最备。至於文约义著当根赴缘。书写盛於环区。持诵周於道俗者。期惟舍卫国乎。圣札光辉谅在兹矣。故今用隋魏之论附姚秦之经。问。经本可知诸家论请申作者。答。佛灭度后九百年中。无著初地之<a>圣人</a>。世亲暖顶之高士。俗则昆季。法乃师资。各製论文。讚弘此典。然金刚仙记判世亲论云。长行是<a>弥勒</a>菩萨。為无障碍菩萨说。无障碍转授世亲。世亲后寻经论意。更作偈颂广兴问答。以释此经者。不然眾论之作偈颂為主长行释之。岂有先释后偈。亦犹子先父后。又寻长行屡牒偈文。岂补处慈尊。引地前菩萨偈颂為证。故不可依今据慈恩三藏等所传八十行。诵是弥勒菩萨造。西方具有传记。若尔何故净三藏译论题云。无著造颂。世亲作释。答。偈颂定是慈尊所说。以授无著。无著传授世亲。世亲得之造长行释。故彼论初归敬颂云。大智通达教我等。归命无量功德身。应当敬彼如是等。头面礼足而顶戴。即是通敬本论大师。及传授者而后论本题云。无著造者。据传授说。亦不相违。问。慈尊造颂。理為准的因。何无著更自造论。别起异端。答。法归分别。理有多途。前论所无。更补其闕。寻文虽异。据理不差。待至释文。一一通会。若唯依无著。断疑之旨未明。必独天亲行位之门盖闕。兼而双辨类曦舒之。合耀或乃偏弃。惜珠宝之不全。勿怖广闻当勤勉励。其功德施论依附天亲时。有异释不乖於本。总是第一教兴门讫</p>
<p>　　第二明经体性者。先体。后性。出诸教体。凡有五重。一能詮性用体。名詮自性。句詮差别。文即是字。為二所依。此三依声。假实合明。声名句文四法為体。十地论说。说者听者。皆以二事而得究竟。一者善声。二者善字(字為所依亦摄名句)成唯识云。此三离声虽无别体而假实异。亦不即声。由此法词二无碍解境有差别。法缘名等词缘於声。二隐假谈实。体虽名句文。约用假立。然无别体。不离於声。但说圣教声為体性故。对法有成所引。声不说名等為成所引。唯识亦云。若名句文离声实有。应如色等非实能詮。三能所詮显体。瑜伽八十一出契经体。略有二种。一文二义。由能詮文义得显等。此体合取能詮所詮。圣教必有所詮义。故四摄法从心体。花严等说。<a>三界</a><a>唯心</a>。又契经说。诸识所缘。唯识所现。论说心心所。色不相应行。及诸无為。皆不离心故。唯识心為此教体。若就根本能说者心。若取於末亦能闻者识心為体。故二十唯识展转增上力。二识成抉定谓餘相续。识差别故。令餘相续。差别识生展转互為增上缘故。五摄事归如体。净名经云。一切法皆如也。眾圣贤亦如也等。又云。文字性虽无有文字。是则解脱。又云。法非见闻觉知等处处非一。事相如波。理性如水。波不离水。事法皆如故。教唯以真如為体。上来出体。从未向本。从浅至深。但说所不违餘义。后明性者。复有三门。一圆成等性。二漏无漏性。三善等三性。圆成等者。摄事归如。即圆成性。摄法从心亦依他性。其前二门。亦即依他。若第三门。通属三性。由计所执。虽无实体。亦所詮故。漏无漏者。据本质教。如来所说。一切无漏言十五界是有漏者。随小乘宗。非大乘义。大乘佛身。十八界等。皆无漏故。十地菩萨。及二乘人说听教者。应须分别。菩萨第八有漏性收。所变声等。亦唯有漏。若於无漏心中。说听通第六七。此影像教。亦唯无漏。由见相分性类同故。二乘虽有游观无漏入灭定等。少不足言说听法时。唯是有漏。异生可知。善等三性者。无漏所变。一向善性。其有漏心所说听者。所变声等。皆唯无记。是性境故。问。第八所变可唯无记。若约六识。善等位中所变如何。答。见分善等所变无记以许见相离引生故。论说色声。非<a>善恶</a>性。随能发心。假说善恶。问。声唯无记。名等如何。答。若随所詮。假通三性。随所依声亦唯无记。若尔何故世亲论云。我法是善。汝唯无记。答。汝小乘师。声界有漏。名唯无记。我大乘宗。佛声无漏。故唯是善</p>
<p>　　第三摄归宗旨者。初辨摄归。后明宗旨。摄归有五。一归藏。二归分。三归乘。四归时。五归会。初归藏者。藏有二种。一声闻藏。二菩萨藏。独觉教少入声闻中。此经即菩萨摄。由满字教。被大根性。又藏有三。谓奈耶。素呾缆。阿毘达磨。如次詮於戒定惠学。各据增说不尔。三藏俱詮三故。今此经是素咀缆藏。又准十二分。有论议经等。可通三摄。非别部袟。第二归分者。十二分义。具如别章。今应列名。略配经说。一契经。相有通有别。通即十二俱名契经。别谓长行缀绢。略所应说义。此经俱通。二应颂。应重述颂。谓长行已说后重颂明。如下经云。若色见我等。三记别。此有三相。一记大人当成佛。第二记<a>弟子</a>死此生彼。三為记诸法之义。今经可通。第三记别。虽释迦汝当成佛谈往佛事非今记。他故非彼。又但经詮。即彼分故。今非要佛。四讽讼。谓前未说。直以偈明。可讽诵故。最后偈是。五自说。谓不待请。观机即说令法久住。惑显悲深。今此经中。令生企敬故。无自说。六缘起。此有三相。因一犯制戒。二因事说法。三因请说法。此通第三。七譬喻。谓以喻况晓所说义。如说<a>虚空</a>喻施福等。八本事。谓除自身说。於过去弟子。及法名本事。今经无此。九本生。说佛自身在过去世。方彼所若死若生。行菩萨行等。即说过去作忍辱仙等。十方广。此有二相。一说行菩萨道。二法广多极高大故。此经具有。十一希法。谓说八眾所有共不共德。及餘最胜殊特惊异之法。如说日捨三恒河沙身命不及信经。十二论义。谓诸经典循环研覈。磨怛理迦。一切了义经。皆名磨怛理迦。今者此经虽无显文。准天亲论。乘前起后。所有疑请佛為断除。循环而说。亦是论议。即通十分。唯无自说及本事经。三归乘者。或唯一乘。<a>如法</a>花言唯有一乘法无二亦无三。或立二乘。如摄论云上乘下乘有差别故。或立三乘。如法花云為求声闻者说应四諦法等。如是乃至立五乘等。如常具辩。今此经者。即一乘故。下文云為发大乘者说。胜鬘经云。一乘即大乘故。二三乘中上乘所摄。為发最上乘者说故。四归时者。古立教时。多少不定。皆无凭据。广如慈恩法师法苑叙破。今者唯叙正义。释云。慈恩三藏依解深密经。立教三时。彼经广為胜义生菩萨说三无性。皆依遍计所执。以胜义生菩萨深生领解。世尊讚叹善解所说。胜义生菩萨白佛言世尊。初於一时波逻痆斯仙人堕处施鹿林中。唯為发趣声闻乘者。以四諦相转正法轮。虽是甚奇。甚為希有。一切世间诸<a>天人</a>等。先无有能。如法转者。而於彼时。所转法轮。有上有容。是未了义是诸挣论。安足处所。世尊在昔。第二时中。唯為发趣修大乘者。依一切法无自性。无生无灭。本来寂静。自性真如。以隐密相。转正法轮。虽更甚奇。甚為希有。而於彼时所转法轮。亦是有上有所容受。犹未了义。是诸挣论。安足处所。世尊於今。第三时中。普為发趣一切乘者。依一切法皆无自性。无生无灭。本来寂静。自性涅槃。无自性性以显了相。转正法轮。第一甚奇最為希有。于今世尊所转法轮。无上无容。是真了义。非诸挣论安足处所。此同涅槃经。初教服乳。次教总断。后教有服有不服者。亦同金光明经所说。转照持三种法轮。法花经信解品。亦有明说大意论之对不定性。大由小起。渐次而被。可有三时。解深密等。约此而说。若唯顿悟大不由。小则无三时前后次第。亦非年月定制。后先但以义类。相从而说。若不尔者。花严经等最初宣说。岂即初时。遗教最后第三时。问。若尔何故法花经。唯说二时。彼云昔於波逻奈。转四諦法轮。乃至今复轮最妙无上大法轮。答。彼以大小相对。隐第二时但说前后。实即三时。今者此经随顿发性。总不立时。若约渐根。第二时摄。以初时教。唯说於有。此不唯有。故非彼时。若第三时显说空有。普為发趣一切乘者。此经下云。唯為发趣最上乘者故。第二时又无著释。不惊不怖等。约三无性。然三无性。是佛密意说诸法空。问。解深密经虽说三时。文中不说第二时教。是般若等。准何得知。答。即彼经云。唯為发趣修大乘者。此经亦云。如来為发大乘说。為最上乘者说等。其文正同。若不尔者。更有何经。唯為发趣修大乘者。隐密相转。况大般若数处有文。如来说已。诸天喜讚。皆云。我今见世尊第二转法轮等。问。准深密经说。第二时隐密相转。若尔此经非了义耶。又准此经。持说修行。其福无量。不可思议。而解深密以不了义。持说读诵所有功德。如牛迹中水。比大海水等。胜劣悬殊。既尔此福即应狭劣。答。河南法师释云据乘以辨名為了义。非约显密。又彼约渐悟当隐密门。此约顿悟。即成显了。又复具说五位。修习岂唯空也。演曰。深密经中。说第二时。隐密等者。以随渐悟多分布而说。以多覆相说皆空故。理实般若。亦以有义何以知者。准此二论释。经文中皆约中道。离空离有。非一向空。至下当悉。又准唐摄论。辨中边论。皆引般若证。彼三性通有及无。非一向空。况说诸佛从此经生究竟法身。离一切相。寧非了义。而深密经。校量福德。有胜劣者。若随多分执空為了。而持说等功德為劣。若解空有离相。契真而受持者。与彼深密福德是同。於此义中。当审思察。五归会者。大般若经。总依四处十六会说。言四处者。一王舍城鷲峰山。二室逻筏给孤独员。三他化天宫摩尼宝藏殿。四王舍城竹林员白鷺池侧。其十六会初之五分。更无别名。但以标其分目。第六最胜天王分。第七曼殊室利分。第八那伽室利分。此之三分从请主為名。下八分名随所詮立。谓第九能断金刚分。第十般若理趣分。及后六分如此六度以题分名。此经即是第九分摄。四处之中。给孤员说。准据梵本。有三百颂。大经部中第五百七十七卷也。然古说有八部般若。谓大品。小品。放光。光赞。道行。胜天王。文殊。金刚。由各异译。未见广本。故云八部今即不然。若约部帙六百卷经唯是部。若依部分乃有十六。况复八部多是重译。如放光。光赞合入大品。道行般若即是小品。故言八部未可為依此在诸分处中而说。盖般若之铃键。大经之开轴。文句盘错。意象精微。包真俗摄行位。有慢斯遣无执不除。破相忌情修心之极。琐灾极厄摄福之最。是以西方造论二十餘家。此地弘宣不可称数。虽穷劫讚美。碎身护持。岂是荷难思之力。报莫大之恩歟。上摄归讫。明宗旨者。先通后别且通辩宗。此方先德总摄诸教以立四宗。一立性宗。安立<a>五蕴</a>界处有体。如婆沙杂心迦延论等。二破性宗。破彼三科所有实性。而言诸法但有於相。如成实论等。三破相宗。言一切法非但性。无相亦非有。如般若等。四显实宗。明一切法真实道理。随其所应。若空若有。如花严涅槃等。准彼所判。此经即是破相宗收。然立四宗摄藏非尽。如一说部。世出世间但有言说。都无性相。其说假部。立蕴是实处界门中。法皆是假。不唯立性。复非皆相说出世部。世间非实。皆虚妄故。出世可实。非虚妄故。凡此等类。四内何收。又复小乘二十部。计宗类不同。计法各殊。岂唯性相故分四宗。未為准的。又有法师立三宗义。一法相宗。二破相宗。三法性宗。谓深密佛地等经。瑜伽等论。皆法相宗。依三性门。建立诸法。為究竟故。大般若等经。智度。中。百等论。皆破相宗。依胜义门。破遣诸法。為究竟故。花严。涅槃。楞伽等经。宝性。起信等论。皆法性宗。彼依法性如来藏门。融会诸法。為究竟故。乃至立一味之理。非言不显。显理之言。不能称实。由斯皆随空有等边始自诸佛。下至凡夫。所设言教。无有异也。是故诸教有此三别者。法师所雄名绝代。英识迈时。学富五乘。理高于叶。艤惠舟於法海。桂掉翻波。挥智剑於义山霜锋切玉。判斯宗旨。诚可轨摸。有所未明。聊為质问。何者。法虽离言。本无名相。然假詮召许得法体不尔圣教应非定量表蕴等法遮胜性等。又诸凡夫盲无惠日说不称法。可堕诸边。诸佛圣智。亲证法体。如其所证。无倒宣说。说空定空。说有亦尔契会中道。岂可同凡。若不尔者。如何得有称教生解。发真胜智而得解脱。若以不称实故。随所发言。堕空有等。是则应有八万四千无量诸宗。何唯有三。又分三宗。无教空说。如何自意分判圣教。又云。法相存依圆破相被三性法或存破各為究竟乐。了不了者。便令教理。递相乖违。亦违究竟一实中道。以许佛说。三种究竟。犹豫多端。若為证会。又依深密。佛自会释诸说空教。唯依遍计。说诸法空。如何可言。破相宗中。三性俱遣餘一一义。有多妨碍。略举可知。不能繁广。当知瑜伽补处宣说。乃通解释一切诸经。勿谓但释深密等教。故彼论释。归敬颂云。此论<a>殊胜</a>若莲花。犹如宝藏如大海。具显诸乘广大义。善释其文无有遗。又云。今说此论。所因云何。谓诸有情。无始时来。於一切法。处中实相。无知疑惑颠倒僻执。乃至如来出世随其所宜。方便為说种种妙法。处中实相。令诸有情。知一切法。法如是如是空。故非如是如是有。故非空了达诸法非空非有。远离疑惑颠倒僻执。修行灭障。得三菩提。证寂灭乐。佛涅槃后。魔事纷起。部执竟兴。多著有见。龙猛菩萨。证极喜地。採集大乘。无相空教。造中论等。究畅真要。除彼有见。圣提婆等诸大论师。造百论等。弘阐大义。由是眾生。复著<a>空见</a>。无著菩萨。位登初地证法先定。得大<a>神通</a>。事大慈尊。请说此论。理无不穷。事无不尽。文无不释。义无不詮。疑无不遣。执无不破。行无不修。果无不证。正為菩萨。令於诸乘境行果等。皆得善巧。勤修大乘。证大菩提。广為有情。常无倒说。兼為餘乘。令依自法。修自分行。得自果证。如是略说。此论所由。故知。通释一切圣教。除空有见。起处中行。寧说瑜伽。唯法相宗。问。岂不诸经。多说法相。或多破相。或复融会。寧不分宗。答。谁言诸教无此三义。但说定判如是如是经与论。彼彼宗摄。即為不可。皆不空故。是故应说大乘如理。随何等经。皆有法相。破相融会。虽有偏明一义多处。理实此三不相捨离。以辩法体除执会通义皆遍故。问。若尔何故。於大乘中中宗边宗。清辨<a>护法</a>。无相法相。诸宗各别。答。但由释者製作不同。随能释意。说宗有异。非是佛语。堕诸边故。先别立宗。由此应说於大乘中宗分有二。一胜义皆空宗。二应理圆实宗。初宗即是龙猛菩萨。下至清辩论师。依无相教。说胜义中一切皆空。世俗是有。掌珍。颂云。真性有為空如幻缘生故无為无有实不起似空花。乃至不立三性。唯识等后宗。即是慈氏如来。乃至护法菩萨。依深密等显了言教。说胜义諦。非空非不空。辩中边论慈尊颂云。虚妄分别有於此二都无此中唯有空於彼亦有此故说一切法非空非不空。有无及有故。是则契中道。三性之中。遍计性无依圆。是故有二宗别。问。所言胜义及世俗諦。其相如何。答。还依二宗。所说有异。且胜空宗真胜义諦一切都空。世俗諦中。可有色心修断等。法如经说云。凡所有相。皆是虚妄。此世俗諦。诸相非相则见如来。此胜义諦。四生三界。所有眾生。是世俗諦。实无眾生得灭度者。是胜义諦。应理宗说。真俗二諦。二义不同。一依人辩諦。二约法辩諦。二种二諦。俱通空有。且依人者。涅槃经云。上智所知名胜义。中智所知名世俗。二智所知通空有。故知二諦空有。俱通言依法者。法有胜劣。互相形待。而為真俗。此有四重。一虚实二諦。瓶军林等。虚為世俗。蕴处界等。实為胜义。二理事二諦。蕴等事法。麤為世俗。四諦道理细為胜义。三浅深二諦。四諦安立浅為世俗。二空真如深為胜义。四詮旨二諦。二空真如带詮世俗。一真法界亡詮胜义。总有五法。初军林等俗而非真。后真法界真而非俗。中间三法亦真亦俗。互相形故。广如唯识第九。显扬第六。大论等说。然初一种。世间共执以為实有。我法性故空而非有。餘之四法。通是依他圆成性。故有而非空。故说二諦。体通空有。非如前说。胜义皆空。既知二宗所说二諦。次应徵问空有所由。胜空者曰。大经说云。设有一法过涅槃者。我亦说為如幻如化。般若云。色即是空。空即是色。受相行识。亦复如是。此经亦云。般若波逻蜜即非般若波逻蜜。乃至无法可说等。准此等教。诸法皆空。又立理云。法若有体。自可能生。既藉眾缘。明知非有。如结手巾為兔等像。无兔等性。应理者曰。即准此经。福聚无量如何非有。又说如来有五眼等。又发阿耨菩提者。於法不说断灭相等。又复经云。有為无為名為有。我及我所名為无。又云。无我无造受者善恶之业。亦不亡等。虽说藉缘。岂幻化体。都无所有。由应理者。亦以幻化。喻依他故。星翳灯幻喻有為故。又说眾生我。皆令入无餘涅槃。灭度若皆空者。何假令空花而般於涅槃。胜空者云。此等诸文。皆据俗諦。非真空中。有造修等。应理难曰。汝之俗諦。与胜义諦。為一為异。若言一者。有空相违。不见苦乐。及冷热等得為一故。若言异者。二諦本俱。如何一有而一非有彼。答。二諦其体无别。俗諦体有。可苦乐等。非同体过。二諦相对。妄情是有。真理皆空。今随妄情。说俗諦有。就实而谈。俗諦亦空。难曰。世俗妄故。令捨俗諦。入真空者。岂无诸法断灭相过。答。体既是无。可断灭故。言不说法断灭相。此与应理。解释全别。问。依胜空说。妄有真无。二諦体一。未审应理所说二諦。為一為异。答。应理所说。非一非异。何以故。义用别故非一。无别体故非异。即如瓶军林等五法相望展转皆尔。既非一异。翻此即说。或异或一。皆无有妨。仁王经云。有无本自二。譬如牛二角。照解见无二。二諦常不即。解心见无二。求二不可得。非谓二諦一非二何可得。於解常自一。於諦常自二。通达此无二。入真第一义。颂意。真如為胜义諦。依他遍计為世俗諦。二智境故名為諦异。唯约真智。即称解。或异或一。皆无有违。唯识亦云。故此与依他非异非不异。如无常等性非不见此彼。瑜伽七十五云。於大乘中。或有一类恶取。故作如是言。由世俗故一切皆有。由胜义故一切皆无。应告彼言。何者世俗。何者胜义。彼若。答言。若一切法皆无自性。是名胜义。若於诸法无自性中。自性可得。是名世俗。何以故。无所有中。建立世俗。假名言而起说故。应告彼云。汝何所欲名言世俗為从因有自性可得為唯名言世俗说有若名言世俗。从因有者名言世俗。从因而生非是有。不应道理。又应告言。长老何缘诸可得者。此无自性(此难俗有胜义即无)彼若答言颠倒事故(谓心颠倒於天谓有如见空花)复应告言。汝何所欲此颠倒事為有為无若言有者说一切法由义故。皆无自性。不应道理。若言无者颠倒事故。诸可得者。此无自性不应道理(既无颠倒从何起执而言颠倒事故诸可得者此自性)胜空者曰。大菩萨藏经第二卷云。空与菩萨性无有二。由无二故。不可言说。又云。远离取执胜义諦中。无法可得。由性无故。说名為空由此说空為极了义。应理者曰。此亦非证為依瞬若遍计无故与觉无二。又瞬若多空性真如与觉无二。不言菩提体即空无若实皆空何空何觉。若云随破妄情空觉无二。据胜义諦无觉无空。即应分别兔角长短此既不尔。彼云何然。又云。远离取执胜义諦中无法可得。不言非报胜义諦中亦空无法。又若二諦体性是一而非有者。应无凡圣染净作业人天五趣即无三恶。悲所度生。菩萨徒自行於勤苦。以空无故。谁為谁说何法何求不应智者為除幻敌求石女儿用為军旅。又凡夫妄倒。可有世俗色心等法。诸佛如来妄倒已断。何有色身净妙土等。若言以佛悲心。為眾生故。示现身土。眾生妄倒。若已断尽。诸佛身土。无不立者。胜义既空。悲智之心。亦应非有。谁為能度眾生之本。故言空者是密意说。教理既然。故与前说掌珍比量。作圣教相违过。以违法教。不空义故。唯识亦云。彼特违害。前所引经</p>
<p>　　胜空者曰。我亦有教引前所说。大般若等為证成。故应理者曰。教有显了及不了义违显了教故汝為过。谓深密经。说第二时。以隐密相。转正法轮。说一切空。非真了义。又云。相生胜义无自性如是我皆已显示。若不知佛此密意失坏正道不能往经既自说。诸法无性。是隐密相。非真了义。今判说空。為第一说。是故為过。问曰。龙猛。无著俱登极喜。同证法性。智见不殊。因何二宗所说有异。答。据其至理平等无差。佛对根宜。显密异说。菩萨亦尔。对根宜闻。所弘各异。由著有见。龙猛菩萨。密弘於空空见若生。亦成其病故。须双说非有非空。远离二边。契会中道。如向瑜伽释论等说。又复大乘无相空教。依真智境。遣一切相。密说皆空。诸大菩萨。对著有病。弘斯密教。非於中道。而不证悟。末叶不悟。广兴乖挣。岂大菩萨有所相违。上通辩宗。随其胜空。及应理者。所弘二諦。并此经明。如功德论。咸归二諦。通二宗解。智者当悉。别明宗者。题名般若故即為宗般若有三。实相观照。及与文字。慈恩三藏。依诸经论更加二种。谓即境界。及以眷属。通有五种。一般若性。二般若相。三般若因。四般若境。五般若伴。剋性相从。俱名般若。有义此经观照為宗。说能断故。如大经说。六度之中。其般若度為洲。為诸。為道。為目。為灯炬等。故此唯以惠相為宗。即无分别本后二智通生法空。或取加行。亦不违理由十八住。通摄地前地上住故有义。亦以实相般若。為经所宗。能断性故。真理為本。智方生故。金宝亦喻如来藏故经中广明无相直理法身极果是无相。智正所观故。答辩如体。诸释不同。如净业障经疏述。问。何故不取文字等三。答。非经正明彼是末故。此二本故。菩萨涅槃二种故。即五法性。摄三身故。能缘所依若性若相。功德本故。第三问讫</p>
<p>　　第四所被根宜者。初辨根性。后以教被且初根性差别不同。一乘五性。自故纷挣。今略叙之。三说不同。一云眾生皆有<a>佛性</a>。抉定无有定性二乘及无性者。涅槃经第二十七云。师子吼者。是抉定说一切眾生悉有佛性。又云。一切眾生悉皆有心。凡有心者。悉当得阿耨多逻三藐三菩提。是故我说一切眾生悉有佛性。又第三十七云。為非佛性。说於佛性。非佛性者。所谓墙壁瓦石无情之物。离如是等无情之物。是名佛性。准此经文。非是唯理。有情五蕴。不被间故。亦非少分离无情。是佛性故。岂可為非佛性。说於佛性。佛性之中有佛性。如说离有為法。说於无為。无為之中有有為耶。又涅槃云。一切眾生。皆有三定。谓上中下。上者佛性。中者初禪。下者大地。中定数下中二定非是少分故知上定。亦是一切同一文故。既云。是定故非唯理说。首楞严定。為佛性故。法花经云。一大事因缘。出现於世。欲令眾生开佛知见。使得清净等。又云。十方佛土中。唯有一乘法。无二亦无三。除佛方便说。但以假名字。引道於眾生。佛性论云。二空真如名应得因。以应得佛果故。名应得因。故知有理性者。定有行果理既一切皆有行果故非少分。若谓法花二乘无灭悉当成佛此说不定二乘。非是定性者。不然不定。亦成<a>佛教</a>。起初转法轮。今说与昔说若同。何故殷勤三请许说增上慢人。起狂惊怖。<a>舍利弗</a>等。疑佛為魔良由今昔悬殊。有斯疑谤故。经云。所以未曾说。说时未至故。今正是其时。抉定说大乘。故知今说非先说也。又云。种性有五。一声闻性。二缘觉性。三如来性。四不定性。五无种性。问云。何得知有无种性。答。四卷八卷二<a>楞伽经</a>。皆云。大悲菩萨一阐提人。毕竟不成正觉。若有性眾生。即应有成佛尽。如何大悲。毕竟不作。又胜鬘经云。离善知识无闻非法眾生以人天善根而成熟之。善戒经云。无种性人。无种性故。虽复发心勤行精进。终不能得无上菩提。地持瑜伽亦同此说。又涅槃经。三种病人。第三若遇不遇。一良医抉定不善。若是有性。如何不差。又恒河七人第一常没七人各一。即无种性。大庄严论第一说阐提有二种。一时边。二毕竟。时边有四。一者一向行恶。二者普断诸善法。三者无解说分善根。四者善根不具足。毕竟无涅槃法者。无因故。彼无般若涅槃性。谓但求生死不乐涅槃。然有释云。毕竟者。一约所断兼善生得善断三世因尽。名為毕竟。无涅槃法。两约时以有钝根长时<a>流转</a>。不能生信。名為毕竟。无涅槃法不言。尽未来际。抉定无性。名為毕竟。此释不然。诸断善根。但断生约非方便善。又伏<a>现行</a>。非无种子。如何无因。又与时边。普断善法。应无差别。又断善根。大小经论。俱是利根者。毕竟之与尽未来际。文别义同。若不尔者。究竟如虚空。应非遍法界。又瑜伽第六十七。更有五难六答。广成无性。此应检叙。上来无性。次成定性。依大般若五百九十三。善勇猛请言。唯愿世尊哀愍我等。為具宣说如来境智。若有情类。於声闻乘性抉定者。闻此法已。速能证。问。自无漏地於独觉乘性抉定者。闻此法已。速於自乘。而得出离。乃至云若有情类。虽未已入正性离生而於三乘性不定者。闻此法已。速证无上正等觉。心既抉定。外别说不定。明知别有抉定声闻。又瑜伽七十六。解深密第二。皆说一向趣寂声闻花严第四十。说定性缘觉。大庄严经第一。亦尔。涅槃第三十言。我於经中。為诸<a>比丘</a>。说一乘一道一行一缘。乃至我诸弟子。闻是说已。不解我意。唱言如来说须陀洹乃至阿逻汉。皆得作佛。若皆作佛。无抉定性。是解佛意。何须此说。若尔如何法花经中。唯说一乘而為究竟。答。如摄论中。以十义会深密。亦有会一乘父。总依经论。佛性有三。声闻有四。阐提有三。佛性三者。一理性谓真如。二行性谓无漏种子。三隐密性。即尘劳之畴。声闻四者。一应化。二退菩提心。三增上慢。四趣寂。阐提三者。一大悲。二断善。三无种性。上来两家所引教文。并有明说。其释难及会违父。一一研究。广如别记。乐广言论勤说法者。皆应叙之。三云此有种性及无种性。乃是如来祕密境界。散在诸经。佛不定说如何前释欲定是非此十力中。种种界力之所知故。唯佛与佛。乃能证了。涅槃第十七云。三乘之法。说言一乘。一乘之法。随宜说三。乃至如来明见眾生根故。终无虚妄。断罪过故。虽无虚妄。若知眾生因虚妄说。得法利者。随宜方便。则為说之。是则诸佛甚深境界。非二乘知。准此经文。岂可下凡谬為商略。又彼三十四云。善男子。如来世尊。為眾生故。广中说略。略中说广。乃至云。是故随人随意随时。故名如来知诸根力。善男子。我若当於如是等义。作定说者。则不得称我為如来具知根力。三十五云。善男子。如是挣讼。是佛境界。非诸声闻缘觉所知。若人於是生疑心者。犹能摧坏。无量烦恼。如须弥山。若於是中。生抉定者。是名执著。乃至善男子。如是执著不名為善。何以故。不能摧坏诸疑网故。迦叶复言世尊。如是人者。本自不疑。云何说言不坏疑网。善男子。其不疑者。即是疑也。三十六云。善男子。我虽说言一切眾生悉有佛性。眾生不解佛如是等随自意语。善男子如是语者。后身菩萨尚不能知。况於二乘其餘菩萨。又复文云。若有说言一切眾生定有佛性。定无佛性。是人皆名谤佛法僧。准此等文。推功归佛谨述而以故於诸释随所爱乐。任情取捨。以有教理各齐均故不应於中起用。执心强生偏见。谓契佛言。无有是处。然应具叙诸家教理。欲令学者知所在故。问。理有一长。不应俱示。开释教藏。须定指归。今但和光作不定说。将令后学何所承稟。答。义有可定不可定者。不抉定义理通多解。岂可一向要令定释。佛尚不定谁敢定乎。问。祕密难知诚如所道。此土眾生乐闻佛性。何故如来不作定说答。谁言一向乐闻说有。然诸眾生自有二类。一闻佛性欣乐有凭。勇猛进趣若闻无性。无所因託。息进求心。二者若闻一分无性。恐堕此流。加功进习。若闻皆有恃此佛性。却生怠堕。由对机异教不定。明但应精勤坚集行愿。面奉金顏当自知矣。上来解释根性不同。以经被者。若依初释。更无异论。五性之家。应须料间。约正所被。唯是上乘。经云。為发大乘者。说故即餘经云。為诸菩萨。说应六波逻蜜。令得一切种智。若约兼。被通诸二乘及以无性。下列四眾及於八部。无所间故。大般若云。般若波逻蜜多。能辩声闻及独觉地。即前所引善勇猛文。亦被二乘。此下菩萨广大之心。三界四生俱令灭度。无著菩萨问云。何故愿释者有二。初释题目。后解经文。释经题者。秦魏梁本。俱题金刚般若。唐周两本。同号能断金刚隋朝所翻。准彼论。后乃名金刚断割。前三本略。后三具足。举体摄用。但标法喻之名。体用双彰。兼陈能断之因。广略虽异义则无违。初离释。后合释。梵云。跛闍逻。此云金刚。宝中最胜。体类多种。正理论云。帝释有宝。名為金刚。不為餘眾生见。真諦记云。有六种宝。皆名金刚。一青色能除一切灾厄。二黄色能随人所须。出种种物。三赤色能令人游行空中。四白色能出水亦能清浊水。五空色能出火。六碧色能消诸毒。上释喻体。次举义用。先依诸教。后据此论。先诸教如涅槃第二十四。广讚金刚三昧。譬如金刚所拟之处。无不碎坏。而是金刚无所折损。又云。如诸宝中金刚最胜。依梁摄论天亲菩萨释。金刚定四义為喻。一能破烦恼。二能引无餘功德。三坚实不可破。四利用通达。一切法定既如是。准智亦然。对法论第十二。释金刚定有四义。一无间。非世间行所间缺故。二坚固能坏一切障。非障所坏故。三一味无分别性。纯一味故。四遍满缘一切法。共相真如為境界故。金刚亦四。一体无间隙。非沙石所杂。二可知。三纯一类不变不异。四遍满世界。如金刚山。金刚杵等总揽。诸文金刚十义。一最胜。二难见。三除灾。四坚实。五称求。六能引。七利用。八无间。九一味。十遍满。此经文义亦有十种。最上第一希有法故。义及果报不思议故。罪业障恼為消灭故。能破坚执非彼破故。利生严土得菩提故。能生诸佛集善法故。通达无我智见净故。非住相心之取故。诸法如义体无為故。福惠如空叵思量故对前十喻。如此配释。此虽义具。非本论意。本论四义。一细。二罕。三能断。四相似。初三共义。观照实相。遍在诸教。后一不共。文字般若。唯在此经论。先标云。金刚能断者。此名有二义相应。应知如说。入<a>正见</a>行。入邪见行。然释此文。诸说不同。慈恩解云。二义相应者。此显金刚通能所治。如说已下是举例释。正见谓正定聚。邪见谓邪定聚。行善恶行。能入彼聚名彼二行。或帆指言如说。善恶二人行善恶行。此行入正见聚类。此行入邪见聚类。邪正虽殊。俱名见行。今者能持三惠。所持二障。染善虽殊。俱名金刚。如涅槃经云。金刚极坚万物不能坏除。白羊角以龟甲意以二障随其所应凡夫二乘所不能断。唯发大菩提心。三惠方能折伏。或断此以所断喻於金刚如入邪见行。又如玉石性极坚牢非物所坏。唯有金刚。能摧破之。二障亦尔。非凡夫俗智二乘真知之所摧坏二乘不断惑障习故大乘三惠如彼金刚方能伏断究竟断位金刚修惠故经唯说金刚喻定即此能断喻金刚如入正见行故言二义。一所破义。二能破义。若唯能破邪正二见喻不相应然论文略不解出所治金刚於能断中菴含方显何南又释金刚但喻三惠及教。所以然者。涅槃经云。喻如金刚极坚。无能损坏。除龟甲等。彼经亦尔。唯除阐提。不能令立菩提之因。既羊角等。以喻阐提。明非所断。名為金刚。而言二义者。一证真如理。如入正见行。二断诸惑。如入邪见行。此金刚智。能破大乘有善根人根熟之者二重障惑。不能除彼断善根人身中惑。故又有释云。准此论。初金刚难坏句义聚明非所断虽有别处说烦恼难断犹若金刚此处说其可断不合以金刚為喻如说阐提难化以燋穀為喻若说阐提可治即不用此喻而言二义相应者金刚能断坚不坚物名為二义演曰。初释為胜顺论文故正以金刚喻能智兼喻所断障显智功能。十轮经第二云。云何破相续。如金刚烦恼理有多途喻亦何定如说虚空以喻佛性亦有以喻二障麤金如正理门门通理智举障难断犹若金刚以表智能殊胜超绝非喻所喻谁要令观烦恼坚硬起观行耶。若尔涅槃经曰羊角等喻不相应。当云何通。答。涅槃文意。非释此经。今借彼喻。以显金刚。是彼二物对所碍而喻所治非谓涅槃障喻金刚上解金刚通能所断论下别释唯就能断乃有四义。如前所列。论云。细者智因故。牢者不可坏故隋朝讳坚故翻為细。取坚密义智因即种子不可坏即现行智超惑除明暗不并故不可坏又释智能证如了因性故名為智因以无间隙非世间行所相杂故名之细密又以细妙非二乘等麤所缘故二名细密言不可坏者显所治障性坚难坏若依此释论中四义通能所断。论又云。能断者般若波逻蜜中<a>闻思修</a>所断如金刚断处而断故此以智如金刚可断二障如玉石等名為断处。即举所断以显能断。若作二障喻金刚解者。此举能断以显所断。犹若金刚谓闻思修所断之障乃如金刚断处而断然准论意即释题名金刚能断般若以初标之金刚能断者后又结云是名金刚能断。释中亦尔先释金刚后断释能断此顺西域语。若言能断金刚。则顺此方语。皆不相违。总以能詮之教。所詮之理智。及所断障。喻於金刚。论释第四义云。又如画金刚形。初后阔中则狭。如是般若波逻蜜中。狭者谓净心地。初后阔者谓信行地。如来地。此显示不共义也。演曰。依此经教。文字般若初后广明。中间即狭。不同餘经。名不共义。是故此经独名金刚。亦即餘分不同。所以一如画金刚神。膊跨则阔。在腰则狭。有动作故。喻令进趣。亦如画金刚杵。两头阔。中腰狭。极坚胜故。令知深妙。问何故广明信行佛地。略净心耶。答。此经意令发心修行佛种不断。广谈果德。劝彼欣乐而能发心。地前初修有退转故。广示行相。令其进入初地已去。自证得故。非退转故。不假多陈故。初后广中间略说。又从凡位绍继佛种。爰生佛果不断义成。中间可知。何烦广说。故经文义。阔狭不同。虽如来地释者即是十地位收然经不明十地行相。还指佛果。所有功德。名如来地。故作是释。至下当知。问。胜天王般若云。般若波逻蜜无有一法可為譬喻。如何今说智喻金刚。答。彼显智胜超过万法。无可全分相比况者。比约少分。义用相似故。譬金刚。诸有智者。以喻解故。法藉喻明徵由显著举已见边。证未见边。和合一处。令义平等。所有政说名之為喻。即以显了分。显未显了分也。般若<a>梵音</a>此云智慧。总有五种。文字即是能詮教法。观照惠体实相。真性境界。即是空有二諦。三无性等。眷属者相应四蕴性助伴五蕴性随其所应。即定道共二种戒。故然此般若名宽通故。理该五种。就胜唯取实相观照。如宗中辩释。此智慧。初别后通。言别相者。具足梵音。应言波逻肾若。此翻為惠。梵云若那。此翻為智。体虽是同。俱别境惠。义用有异。故得名殊。择法抉断二种异故。即准大品涅槃经等。若字通因智慧二义。此智慧二字界故般那两字。是其因缘。以般助若為慧。以那助若為智。由是诸经十度之中。智慧二别。胜天王般若云。菩萨具足般若。具足闍那。又云。得闍那门。能入眾生诸根利钝得般若门。分别句义。言通相者。由体同故。智处说慧。慧处说智。一切无违。即说第六名智度等。问。题名般若。何故行中乃明布施。答。约前引后即檀度收后净。於前即智度摄互举一种理实相似又立名据胜修行约初故。檀智二所。举各别言。波逻者。此云<a>彼岸</a>。法有四种理教行果。但取於果。菩提涅槃以為彼岸。教理通因果。行唯在因。故未起苦集以為河流。现起集苦以為此岸。六度為舟船。即以行人五蕴假者而為度。蜜多者。离义到义。由修施等。离出生死。达到彼岸。唯识第九。要七最胜之所。摄受方可建立波逻蜜多。一安住最胜。谓要安住菩萨种性。二依正最胜。谓要依止大菩提心。三意乐最胜。谓要悲愍一切有情。四事业最胜。谓要具行一切事业。五巧便最胜。谓要无相智所摄受。六迴向最胜。谓要迴向无上菩提。七清净最胜。谓要不為二障间杂。若非此七所摄。受者所行施等。非到彼岸。由斯施等。对波逻蜜多。一一皆应。四句分别。辩中边论第二。有十二最胜。是故皆得到彼岸。名对法论第十一。有五义。解深密经。由五因缘。此等相摄如别章。辩经者。梵音修多逻。修姤路皆讹也。正云素怛揽。乃目四义。衣綖席经。犹如瞿名。仙陀婆等。令取经义。亦取綖义。何者四分律云。如种种花置於案上。风吹散落。以綖速持则不散失。眾生根性如案。佛说教义如花。若不连持。邪见异风惑当飃散。今结集家连。缀佛语如綖。贯花如经持纬。佛地论云。以圣教贯穿摄持。所应说义及所化生。如次可配綖经二义。然其经字即与此方经。誥名同此方俗释。经者。常也法也经也。故今不易為常。揩定是非為法律。通物理為经。佛教同之。亦无有失。小乘论中。杂心五义。谓勇泉等义。如常说经虽在教。依瑜伽论。出经体中。通取所詮。故总言经通教及理。般若波逻蜜多亦通理教。由此对经綺互相望总有四句。谓金刚般若波逻蜜多即经等持业。依主随应解释</p>
<p>　　解经文中先科判。后解释。依无著菩萨判释。此经有十义句十八住处。餘二论释无别科判。真諦三藏。正宗分中分四。一护念付嘱。二住。三修。四断疑。兼序流通為六分。菩提流支金刚仙记。判為十二。一一广多。既非论意。今并不取。然晋朝道安法师。时人称為宝印手菩萨。科判诸经。以為三分。序分。正宗。流通。后译佛地论。亲先菩萨释佛地经。三分正同是。知妙理潜通。惠心玄合弥天之称。岂虚也哉。言三分者。一教起因缘分。二圣教所说分。三依教奉行分。名虽少差义理无别。即依此判经文有三。始从如是至敷坐而坐。為序分。时长老须菩提在大眾中。至应作如是观。為正宗分。餘名流通。序分又二。初通序。即如是等。后别叙。尔时世尊以下文是。经此二序有五对名。一通别对。诸经共有当部别缘故。二证信发起对。初传法者引证令信。后说法者别缘发起。三经后序经前序对。经后教置经前自有故。四阿难序如来序对。从请得名為说方便故。五未来序现在序对。阿难后请当时缘起故。虽有多名。初二对名。义理周尽能。然各随胜以立二名。不尔证起岂不遍也。将释通序证信。先以三门分别。一起之因由。二建立所以。三开合不同。起之因由者。摩訶摩耶经。大悲经。智度论等。具述其事。然大悲经。优波离教阿难问。大术经等。阿泥楼豆教。二人共教互举其一。请问四事者。一佛灭度后诸比丘等以谁為师。二依何住。三恶性比丘如何调伏。四一切经首当置何言。佛教之云。我灭度后。以波逻提木叉為汝大师。依四念处住。恶性比丘梵檀治之。梵默然故。不应打骂但摈默故。一切经首当置如是我闻等言。问。何故阿难但申四问。不增减耶。答。戒能止恶可以為师。念处破倒依之修学。梵法默然能伏恶人。初明正行。次明正解。次明除障。此之三门必依圣教。由斯所问不增不减。又破生死病。要具四事。一须名医。二求妙药。三识触犯。四善经方义。如次佛大医王灭度之后。此四為要。是故问之。又此即是三宝不断。以戒為师。即当佛宝。不断恶性比丘。既调伏已。眾得和合。即僧宝。不断餘二法宝。念住即通理行二法。结集教法。理等不断果法自是故四义更无增减。后结集时。阿难依命置如是等。建立所以者。立如是等。自有四意。一為除疑。二為生信。三為间邪。四為显正。言除疑者。真諦引微细律。阿难昇高座。眾有三疑。一疑佛大悲从涅槃起。二疑更有佛从他方来。三疑阿难转身成佛為眾说法如是等。三疑併断。二生信者。智度论云。说时方令人生信。故信為能入。智能度故。问。信何功能最初令生。答。夫信体者。心净為性。如水清珠。能清浊水能与一切善而為根本。故花严云。信為道元功德母。且如发心趣向三乘有善法欲信為欲依故初令生於大乘位。圣胎三十以信為首。五根五力及七圣材。皆信為初。入圣即证四不坏信。信三宝故能越恶道由信戒故离贫贱因。故论亦说有信现观。又婆沙论说<a>学佛</a>法者如大龙象以信為首。以捨為牙。以念為颈。以惠為头。於其两肩担集善法。象所饮敢以鼻為手。故<a>学法</a>者最初令生。又拔眾生出生死泥。须举信首。后陈正宗。為佛教手。序令生信為眾生手。两手相接出淤泥。故智度论云。如人有手至於宝山。随意所取。若其无手空无所得。有信心人入佛法宝。能证<a>道果</a>。若无信心虽解文义。空无所得。是故经初令生净信。三间邪者。外道教初皆置阿沤二字云梵王有七十二字。以训於世。眾生转薄。梵王嗔怒吞敢诸字。唯此二字在口两角。阿表於无。沤表於有置。彼教初令置六句。為间於彼。故智论云。一切经首当置何言间异外道。四显正者。三宝最吉祥故。我经初说化為佛宝。我闻比丘為僧宝。如是一时及处為法宝。法宝三者。一所说法。二说时。三说处故。第三开合者真諦记中开為七事。一如是者标所闻法。二我者辩能闻人。三闻者亲承音。四一时者。显所闻法。善合时宜。五佛者。明能说主。六住处者。显说有处。七大比丘等显非独闻。智度论中。合我闻為一。总说六义。一信。二闻。三时。四主。五处。六眾。世亲菩萨般若灯论。亦有六义。故彼颂云。前三明弟子。后三证师说。一切修多逻。其事皆如是。有引法花论云。证信序中分六成就者谬也。或总分五。如佛地论。一总显又闻。二说经时分。三明说经主。四说经处。五同闻眾。即合如是我闻為一。今又助释可分為五。谓能说為一。然佛说法离四种失。一无非法即如是。二无非根即我闻比丘。三无非时即一时。四无非处在舍卫等。或总為四。真諦三藏所释七事总唯有四。初如是者。明所闻法。次我闻者。辨能闻人。次二证所闻法。后二证能闻人。今又解云。能说能受所学依故分為四。佛為能说主。我闻比丘為受教人。如是為所学法。一时及处為说所。能依受弟子有眾别。故说法所依有时处。故或合為三。即前三宝。又依佛地义可分三。一总显已闻及说教时。二别显教主及说教处。三教所被根。或合為二。一人法人稟法以成得。法藉人以弘宣。两相资成互為因果。一佛。二我闻。三比丘眾。此三属人。一如是。二时。三处。此三属法。人有师资。资中传证。法有假实。假中时处。故总為二。成合為一。即证信通序</p>
<p>　　经。如是演曰。自古多释。今叙三门。一别解如是。二合解如是。三带我闻解。初即如是两字。各别训释。次即总申二字之意。后将如是二字连我闻解非释我闻。初别解者。唐梵道俗总有九释。一安法师云。有无不二為如如。非有无為是如无所如是无所是故云如是。二友公云。教能显理為如。智能照理為是。三智者禪师云。以文為如。以理為是。文以巧詮為如。理以无非為是。四注法花云。如是者感应之端。如以顺根受名是以无非立称。眾生以无非為感。如来以顺根為应。传法者欲显名教。出於感应。故建言如是。五注无量义经云。至人说法但為显如唯如為是故言如是。六泽州法师云。所说之法如於前事。故云如说事如事说理如理因果亦尔。此所说言。皆当道理。故称如是乖法為非。如法為是。此约法解。又约人解。阿难道佛所说之法。如过去佛所说不异故名為如。正而非邪故称為是。七梁武帝云。如即指法。是即定词。如斯之言。是佛所说故言如是。八长耳三藏云。如是有三。一就佛。三世诸佛共说不异名如。是以同说故称是。二就法。诸法实相古今不异故名為如如。如而说故称為是。三就僧。以阿难闻望佛本教所传不异為如。永离过非為是。由此同说称理无谬故。经可信。九相传释。真不违俗為如。俗不违真為是。顺理為如。遮妄為是。摄福為如。生惠為是。教顺於理為如。依教起行為是。境如智是等。歷法广说义乃无穷。次合解如是。复有六释。一肇法师。如是者信顺之词。信则所言之理顺。顺则师资资道成词无繁。约非信不传。是故经初建言如是。二真諦记云。如是者抉定义。抉定有二。一文二理。三理兴皇法师云。如是者无差异义。四法智注涅槃云。如是者阿难自明之词也。金口所说旨深意远。非所仰侧而章句始未正自如是也。五瑶公云。以离五谤名為如是。第一句如是此经离执有增益谤。第二句如是此经离执无损减谤。第三句如是此经离执亦有亦无相违谤。第四句如是此经离执非有非无愚痴谤。第五句如是此经离执非非有非非无戏论谤。六智度论第一云。如是义者即是信也。不信者言是事不如是。后带我闻。以带释如是复有五释。一光宅法师云。如是者将传闻前显举一部。如是一部我亲从佛闻。即為我闻作呼輒耳。二惠朗云。如是者直指之词。谓如是之经。我从佛闻非自造也。三功德施论云。如是我闻者。显示此经。是世尊现觉而说非自所作。四佛地论云。如是总言。依四义转。一依譬喻。谓当所说如是文句。我昔闻。二依教诲。谓告时眾如是当听我昔所闻。三依问答。谓有问言汝当所谓说昔定闻耶。故此答言如是我闻四依许可。结集时。诸菩萨眾咸共请言。如汝所闻当如是说传法菩萨便许彼言如是。当说如我所闻。又如是言可审定。谓如是法我昔曾闻。此事如是齐此。当说定无有异。五菩提流支依金刚仙论。一发心如是。二<a>教化</a>如是。三譬喻如是四抉定如是。发心如是者。自念我当如是发菩提心修诸善行。教化如是者。教示人言。汝当如是发菩提心修诸善行。譬喻如是者。是人如是威德炽盛如日光明。智惠深广犹如大海。抉定如是者。我如是见我如是闻等。今言如是但取第四抉定如是。演曰。此之四种如次即当佛地所说许可教诲。譬喻。问答。思准可知。总别凡有二十家释</p>
<p>　　经。我闻演曰。第二能闻传法菩萨自指己身言如是。法亲从佛闻故名我闻。非為我者。定属一人。所言闻者。且小乘宗萨婆多师耳闻非识。经部翻此譬喻师说。心心所法和合能闻。依大乘宗。根识心所和合為闻。杂集第二。问。為眼见色為识等耶。答。非眼见色亦非识等。以一切法无作用故。由和合假立為见。耳等亦尔。然诸圣教就胜所依。或说根闻以能分别。或说识闻具前二义。说根识闻皆不相违。又依世俗耳等能闻依胜义理耳非能闻亦非识等。瑜伽五十六说。法自性眾缘生故剎那灭故无作用故。智度亦云。非耳及识意等能闻。从多缘故得声闻。乃至云佛法中无有一法能作能见能知等。又耳根识唯闻於声而不闻教。若约名句唯<a>意识</a>闻故。瑜伽言闻谓比量。然由耳识亲闻於声。与意為问意方得闻耳。意為缘熏习在识因闻所成。总说名闻废别耳等总名我闻故。佛地论云。我谓诸蕴世俗假者。闻谓耳根发识听受。废别就总故说我闻一。问何须废别而就於总。答若不言我不显自他耳。通一切是谁耳闻。又复闻时非唯耳等待缘极多。若一一陈遂成烦广。若唯说一义用不周。显和合闻总标假者然我有三。一妄所执我。谓外道等所横计我二假施设我。谓大涅槃乐净常我。除二乘倒强施设故。三世流布我。谓世共传天授词授等。今传法者。随顺世间自指称我。不同前二。即是无我之大我也。遍计无体圆成无相无不可说。闻然就依他亦无闻。因缘和合假说名闻。二问诸佛说法本除我执。何故不称无我乃言我闻。答瑜伽第六。四义释之。一言说异故。若说无我通蕴处界知此说谁。二顺世间故。三除无我怖故。言无我者。為谁修学。四為宣说自他染净因果事业令生抉定信解心故。所以称我。智论第一。四悉檀中。依世界悉檀。说我无过。即当瑜伽顺世间故。又云世间语言有三。一根本见。二慢。三名字。前二不净。后一通净一切凡夫三种语言。见道学人二种除见。今依第三说我无失。三问既依名字何故不言阿难闻。答有五义。一示不乖俗宗虽显。真諦不乖俗理。虽显妙言。不乖麤欲。显真諦不离俗故。二我闻者。主宰<a>自在</a>之义。佛地论云。显示闻者。有所堪能集法。传云有三阿难。一阿难此云庆喜。持声闻藏。二阿难跋陀此云喜贤。持独觉藏。三阿难伽逻此云喜海。持菩萨藏。但尔一人随得名别阿难於教总持自在若称名字虽顺正理。无於诸法得自在义。由斯称我不道阿难。三表亲闻。世间共言我见我闻。此将為亲证。若言阿难闻或非亲闻以破疑网。四不识阿难者。谓言谁闻。五有同名者。為言彼闻。四问庆喜于时亲见觉。何唯说闻。答有四义。一名等詮义非色等故。欲证深理要闻法故。二此界以声而為佛事。声為所依名等有故。三希证菩提要闻熏习。由闻熏习成出世故。四显非现证故。有释云。諮承有所无自信之过。即推功归佛。表己因位。未现见法。但闻而已。若言见觉。谓言同佛。五问為佛说法言我能闻為佛不说言我闻耶。答有二解。一者龙军无性等说诸佛唯有三法。谓大定智悲久离戏论。曾不说法。由佛慈悲本愿缘力。眾生识上文义相生虽亲依自善根力起。而就强缘名佛说。譬如天等增上力故令於梦中得咒论等。佛地一师亦同此解。二者亲光等言。佛身具有蕴处界等。由分别名无戏论。谓从闻者善根本愿缘力。如来识上文义相生。是佛利他善根所起名為佛说。闻者识心虽不亲得。然似彼相分以显现。故名我闻。应智说此如是我闻意避增减异分过失。谓如是法我从佛闻。非他展转。显是闻者有所堪能。诸有所闻皆离增减异分过失。為令眾生恭敬信受。文义抉定无所增减。是故闻者应正闻已。如理思惟当勤修学。六问阿难是佛成道日生。二十年后方為侍者。已前诸教何得亲闻。答有六义。一本愿力故。过去作长供养诵经<a>沙弥</a>今得总持。龙树讚云。面如净满月。眼如青莲花。佛法大海水流入阿难心。二展转闻。智度论第二说。佛初转法轮。尔时我不见。如是展转闻。三佛加持故。报恩经云。佛入世俗心令阿难知。四佛為略说故。亦出报恩经。佛粗举其端。而能尽解。五三昧力故。金刚花经说。阿难得法性觉性自在。六闻法力故。观佛三昧海经第五。阿难见佛闻法。说菩萨行即忆过去九十亿佛所说经藏。法花经第四云。自开受记等即时忆念过去无量千万亿诸佛法藏通达无碍而说偈言世尊甚希有等。上来六缘由本愿力得成后五。七问有无量故唯付阿难持法。答诸菩萨等各各匆务庄严眷属调伏自身不能宣通。阿难写瓶有寄所以传灯是属。又复阿难常随如来。人天所识传必生信。诸菩萨等形异处疏非眾皆识或容不信。八问诸经皆如是我闻。何故温室经云。阿难曰吾从佛闻。<a>药师经</a>云。闻如是等。答随方置言。其意无别。如阿难昇座说经已。大眾欲言无常力大无常力大如此等法我於佛所亲自听闻。今者乃言我闻如是</p>
<p>　　经。一时演曰。第三时成就无非时失。初明如实义。次帆叙解。后问答分别。明实义者。佛说眾经。前后多时。今者正指说此部时。於一时中在其处说。如涅槃经云。我於一时在屎国。我於一时在恒河岸屎首林等。功德论云。一时者。说此经时。餘时复说无量经。故金刚仙论意同此说。问字名句等说听多时如何言一。答佛地论云。此就剎那相续无断说听究竟总名一时。若不尔者。字名句等说听时异云何言一。彼论意说无问时之长短总说一部。说听究竟名為一时。以有胜人得陀逻尼。或净耳根於剎那须能说能受亦名為一。非唯相续。论又释云。或相会遇时分无别。故名一时。即说听共相会遇同一时义。演曰。彼论二义。一说听究竟為一时。二说听会遇為一时。前间说餘部时。后间说听前后时。次叙异释者。长耳三藏解有三种。一分段。二流转时。三不思议变易时。上二即二种生死。三假名。假名时有三。一伽逻时。二三摩时。三世流布时。伽逻时者。此云别相时。如制戒律大戒时。闻小戒时不闻<a>出家</a>时。闻在家时不闻国三得。餘人不得闻。三摩耶时者。此云破邪见时。谓五部阿含九分达摩。不间白黑。一切得闻。此二与智论同。世流布时者。即是世人语法。如言一时在恒河岸等。今依破邪见及世流布时。改名一时。真諦三藏说时有十义。一佛出世时。二说正法时。三听正法时。四持正法时。五思正法时。六修正法时。七下善种时。八成熟善根时。谓生中国修四念处。九解脱善根时。為听法说法思法静心修习具此五事。得入解脱。十心平等时。若下若高听法不入。若作弃捨正法心。此是无时不平等心。听亦不入。若能拔沉抑浮。念捨平等得入正法。故名平等捨心时。具此十义故名一时。后问答辨者。一问一之与时何法為体。答皆是假法。不相应行依色心立。即数与时二种為体。法处亦即数。识世识所收。二问大乘过未既非实。有。於三世中如何立时。答。时有二义。一道理即约法体。五蕴诸行剎那生灭。唯有一念现在之法。然有酬前引后之义。即以所酬假名过去。即以所引假名未来。对此二种说。為现在今说听者五蕴之法。剎那生灭前后相续。事绪究竟。假立三世。总名一时。非一生灭之一时也。二唯识心之上。变作三时。相状而起理实。唯有现一念心。今说听者。随心分限。变作短长。事绪终说。总名一时。如梦所见。谓有多生觉位。唯心都无实境。三问。说听一念生已即灭。如何识上聚集解生答。虽唯一念。然前前闻者熏习成种。后识心上连带解生。是故文义聚集显现。如言诸恶者莫作。至作字时。前之四字一时聚集。乃至一偈一章一品连带亦尔。虽无过未而说。受义成因。此应明五心之义。如别章说。四问如何不言四八等时。答一日一月照四天下。长短喧寒远近昼夜诸方不定。恒二天下同起用故。又除已下上诸天等。无此四时及八时等。经拟上地诸方流通。若说四时流行不遍故亦不定。约成道已后年数时节。由三乘凡圣所见不同。佛身报化年与岁短长。成道已来。近远各不同故。经拟三乘。凡圣同闻故不定说。成道已后若干年岁。虽诸经典下别文中有说四时十二时等。即此经食时著衣持隳酥练笞???照?缡薄；蛩党傻澜?妒钡取＝运嬉环健１娚?偶?峒??蟆Ｇ易魇撬等环且徊俊３踝苊魇薄＝褡苊鞴省５?砸弧Ｎ逦省Ｊ敝蟹彩ナ饨竦?苎砸弧４&chi;芯换啾鹑绾嗡刀ǚ健４鸫&chi;形ň换啾甏?啥ㄖ?敝型蚱凡畈蛔肌Ｎㄑ砸灰换帷８?朔彩ナち永?鄢ざ逃卸嗖畋稹２豢啥ㄗ脊蚀?啥ㄋ刀?钡?苎砸</p>
		</div>
		
		
		</div></div><hr><script charset='utf-8' src='../../js/footer.js'></script></body></html>