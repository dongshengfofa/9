<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 瑜伽论手记' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 瑜伽论手记</center></div><div class='fo'><center>经文出处:来自无量光明网</center><br/><br>
			<p>
	　　<strong>第二卷 瑜伽论手记 </strong></p>
<p>
	　　瑜伽论第三十二卷手记</p>
<p>
	　　谈述福慧随听</p>
<p>
	　　言如应安立者。此中意问。初修不净等五观之人。欲於不净等修作意者。彼善知识应以何等方便令住厌离等五种相耶。故论文言如应安立等也言闻等者。此中虽依不净观门厌离法。若是修慈等观者亦同此问言家火者。谓不绍家业男女等也言若汝现见等者。谓若见他自身及彼眷属并村落受苦应生厌离。说者应知广说如前者。谓於自身及自眷属自村邑中遭苦难者应生厌离。同前所说言修者。<a>现行</a>病也言病法性者。谓病之种习也。死亦准此言由是因缘等者。谓由他身眷属村邑等各三种相故便生苦恼言即由此等事者。由於盛衰等事生厌离故能尽苦边故也言於断者。谓能断五观所断净等五法也言我或失念等者。谓此下四句依其别相明观察义言於诸学所有违记等者。与上四句一一相合言本性者。谓<a>受戒</a>时求戒心也言以要言之等者。此中有问。总别观察二种之义显何事耶。故论答云於诸学处等也。谓今学处及加行二法<a>圆满</a>故立二观察也言尸罗浮者。谓若有犯尸罗必復后定生悔言復除障等者。谓由喜悦故能除诸障言如是行相等者。此中有问。诸圣教中所说<a>欢喜</a>悦悦意。如是三名有何差别。故论答云先名等也言汝於断减等者。谓由调练滋润心故。能断<a>世间</a>贪忧。及得出世止观二法言若如是等者。谓厌离离相故背诸黑品。欣乐相故向诸白品。故论文言由调练心等也言诸相者等者。谓色等尘及生老病男女共成十相言欲等八者。谓欲恚害空国土亲属不死。昔所受境□□□也言欲贪等者。谓不净等五观所治五法名随烦恼。非五盖也言是故如是等者。谓相等三法一一皆有是苦非圣等五种过失言又应於等者。谓由依心一境性等三种心故。能起六种行相。一一对治前三过患。此六种法皆离外道所立我见等立也言或灯明等者。谓若修不净等前之过患起时。应渐次修火光明等四种三昧也言既取如是等者。谓修不净观者虽能取光明相住不净观。由串习力或净相现时。復应了别青瘀等二十种故言先於一境等者。谓於不净等五观之中。随於一境能繫心。能背净等五种颠倒言又於其中等者。谓於六相中能了知者。乱与不乱自然现前言即於其中等者。谓若净等颠倒起时不随彼念言眾善者。谓眾人中最端正男女等也言即此眾善等者。此喻出阿含经及萨遮尼乾子经。<a>世尊</a>固化忧陀近国。炎盛王请佛设眾伎乐已白世尊曰。我今设乐巨有诸餘胜此乐不。世尊告曰。我都不闻。汝所作乐谁辨好恶。王曰。上来作乐亲自见闻。何故不辨。世尊因资立斯喻也言大等生者等。谓眾人杂类集会也言由是能令等者。谓由正品為因故。於五位观中贪心相续等六种果利而生故也言<a>正念</a>者。止品也言正知俱<a>行者</a>。观品也。此中意显。修五观人一一观中上要须止观双运方名善修言无分别者即止品也言有分别者。即观品也言於趣入时等者。此中意说。前者所观青瘀等相从渐多名之為假。今此真相应观所有自他青瘀从无始来不可知数故名真实言又非修习等者。谓非一遍修青瘀等名观成就。於一切时中不假功用任运能见不净等相故名长时齐。此名為观成相。故论文言齐尔所时等也言眾相不显现中等者。谓此品中净等诸相皆不现故言不令弃捨者。亦不捨於观品故言无相者。无色等十相也言无分别者。无八种寻思也言寂静者。谓无五随烦恼也言光明俱心者。谓灯光明也言照了俱心者。谓火光明也言明净俱心者。谓日光明也言无闇光明者。谓月光明也言修奢摩他等者。与上四文一一相含言狭小者。谓观一人等名為狭小也言数数等者。与上四文一一相合言於自所爱等者。谓於自所爱身中应当发起必死送至塚间已。便有青瘀等二十相渐次而生起故言数数等者。与上青瘀等一一相合言汝復应於等者。谓四无色蕴皆是苦无常<a>无我</a>故即名观受等三法也言无相者。谓依止品观受心法无色等十相言无分别者。谓无八种寻思故言寂静者。无五随烦恼故言无作用者。谓无造作我故言无思慕者。谓无寻思过故言无躁动者。谓色等不倾动故言离烧恼者。无烦恼者言寂灭乐者。谓证<a>涅槃</a>故言行於所缘等者。谓色尘等不扰乱故言四无色蕴等者。谓受相行识念念迁变故言汝应於此等者。与上十文一一相合言无乱者。谓若依蕃本不言无乱但云散乱也。此中意说。由观受等三法散乱失乃能修於受等三法无常等观名无散乱言谓汝等者。谓於受等三境界等<a>随缘</a>转者名不定地也言过去尽灭者。受等皆是落谢法故言失念者。若缘受等三法便失正念故言心乱所生者。三法皆由乱心生故。诸相等三准前而说言增上者。由受等三发生乐等三颠倒故言汝应等者。与前诸文一一相合言如是诸法等者。谓受等三法毕竟皆是誑幻所作等五种相故言汝应等者。与上五句一一相合言汝应於此等者。谓捨乐等所缘境也言秽坐卧具者。谓男女交会处也言恒常者。谓是有学所作言毕竟所作者。是无学所作。此二皆有无间严重二种加行言证得下劣等者。谓证有学果也言广大圆满者。谓无学位也言无罪乐者。谓出世间乐也言欲乐者。谓欲界乐也言有喜乐者。谓初静虑乐也言无喜乐者。谓第二静虑已上至非非想乐也言其中差别者。谓慈等四观所有差别之相。如下一一解释言谓趣入时者。谓趣入慈观时也言四念住等者。谓受等三能坏乐等三种颠倒名坏缘也言表相者。谓<a>善恶</a>是有表色也言唯身念住者。谓於怨亲等三种身而起念住也言胜解作意者。谓假相作意也言又我於彼等者。若於过去落谢有情不起慈者。不能荡除藏识之中嗔恚种习言无量甚过者。谓过去世中所有怨亲等中起慈悲心过於前假相修也言而非真实者。谓非不是真实之义是真实义故言耶波尼杀曇分者梵语。此云因分不及也言条如前说者。谓止品无散乱品观品。此三门义此中应说。与不净观义无别故。故此不说也言分别取相者。谓初修业人取於四倒流浪<a>生死</a>。取无倒相故得出离生死故言生根本业者。谓生善不善等诸业因故言若於自身等者。谓於自身观苦空无常等也。下外身他身等同此所说言餘如前说者。谓依止品无散乱品观品明缘起相。如前不净观所说言日列者。谓极热时时也言炎炽者。谓时气病也言蔓莚者。谓无断绝火也言细分别者。谓前五界由麤显故易可了知。此识界相是微细故要假行人细分别已方了其相言是相已等者。谓应了知四大身中唯有识蕴种已种住自性能了境界无我也言喉筒者。谓咽喉孔也。及胀胃也言於十种等者。谓十种所造色。是以所依境故。从此分折能依之识也言甚过於此者。谓此真相过彼假相。谓无限量故也言一处分等者。谓一指节等中尚起无量微尘。岂况全身等也言外风者。谓东西风也言麤穴往来者。谓后口门出入息也言风聚所随者。谓诸毛孔来往诸风随身转故言风聚所摄者。毛孔诸风属彼外轮故言风藏隐者。诸毛孔风难可见故言无量风聚等者。如上所说三种风聚悉皆集在彼行人身故二立喻。故论文言如垢罪绵等也言或於未死等者。谓入灭尽定人无出入息故言遍於一切等者。谓依止品观品无散品修数息观时。观无相等止品功德观出入息新新非故等。如前不净观此中应说。义同故指前文故也言安住炽然等者。谓修不净等五观之时。精进加行等炽然合修故言恒常修作者。谓於国中无间修故言毕境修作者。谓於果中毕竟修故言由因力者。谓由止观為因故能引强盛身心轻安也言前相者。谓若五观中可一欲成就时。於自顶上犹如石压轻安相现前言能障乐断者。谓贪等烦恼能障乐修不净等中断行也言风大偏增者。由五观中轻安生者。行人身心如风。持行无有沉重也言状如充溢者。谓五观能治之道所生轻安遍满身中故。如囊中所置之物极充满故。状如溢出。如是之时行人身心有踊跃等也言饰后者。谓由轻安势力故。身心饰展不假加行言渐次退灭者。谓前位之中踊跃等心是贪性故。此中亦皆除遣。故论文言寂静行等也言於瑜伽等者。谓从顶重轻安风增充溢已后。便得入於修五观人数也言<a>色界</a>定者。谓得无漏四静虑中可一少分也言得此作意等者。此中有问。初修业者既具顶重轻安风增充溢等四作意者有何相状。故论答云得此作意等也言谓已获得色界所摄等者。谓色界无漏四定中得少分故也言有力有能等者。谓於不净五观等之中有力有能故。能净能除净相等五种所治故言诸行者。谓净等五倒也言虽少生起等者。如不净观能除可净之境。慈愍等观能治可增等境。当知亦尔言不思慕者。谓不极思慕贪欲等境也言不乐忧虑者。谓不乐於衣食等也。而生忧虑也言俱行诸相者。谓不乐净嗔等诸相也言不极者。与下一一相合</p>
<p>
	　　瑜伽论第三十二卷手记竟第三<a>修行</a>瑜伽处讫</p>
<p>
	　　言广辨二定者。谓无相灭尽二定也言五<a>神通</a>者。谓静虑等八定果。谓初禪等八根本地也言五神通者。谓静虑言生差别者。谓生初禪等一一不同故言诸相者。谓离欲色二界欲也。此上七门依世道立果也言观察诸諦者。谓决择分修行人也言如实而通达者。此则是其见道位也言广分别於修者。谓此则是其修</p>
		

	
	

		</div></div><hr><script charset='utf-8' src='../../js/footer.js'></script></body></html>