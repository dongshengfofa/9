<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大乘北宗论' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大乘北宗论</center></div><div class='fo'><center>经文出处:来自无量光明网</center><br/><br>
			<p>　　<strong>大乘北宗论</strong></p>
<p>　　大乘心</p>
<p>　　我尚不起布施心何况慳贪心</p>
<p>　　我尚不起持戒心何况触犯心</p>
<p>　　我尚不起忍辱心何况杀害心</p>
<p>　　我尚不起精进心何况<a>懈怠</a>心</p>
<p>　　我尚不起禪定心何况散乱心</p>
<p>　　我尚不起智慧心何况愚痴心</p>
<p>　　我尚不起天堂心何况<a>地狱</a>心</p>
<p>　　我尚不起慈悲心何况毒害心</p>
<p>　　我尚不起清净心何况秽触心</p>
<p>　　我尚不起<a>欢喜</a>心何况瞋恨心</p>
<p>　　我尚不起<a>饶益</a>心何况劫夺心</p>
<p>　　我尚不起广大心何况狭身心</p>
<p>　　我尚不起空<a>无心</a>何况见取心</p>
<p>　　我尚不起正直心何况邪曲心</p>
<p>　　我尚不起真正心何况颠倒心</p>
<p>　　我尚不起大乘心何况声闻心</p>
<p>　　我尚不起<a>菩萨</a>心何况凡夫心</p>
<p>　　我尚不起菩提心何况烦恼心</p>
<p>　　我尚不起<a>解脱</a>心何况解脱心</p>
<p>　　我尚不起<a>涅槃</a>心何况<a>生死</a>心</p>
<p>　　而重说偈</p>
<p>　　忧从心忧乐从心乐若妄于心</p>
<p>　　何忧可乐</p>
<p>　　有文有字名曰生死无文无字名曰涅槃</p>
<p>　　有言有说名曰生死无言无说名曰涅槃</p>
<p>　　有修有学名曰生死无修无学名曰涅槃</p>
<p>　　有智有慧名曰生死无智无慧名曰涅槃</p>
<p>　　有嗔有法名曰生死无嗔无法名曰涅槃</p>
<p>　　有戒有律名曰生死无戒无律名曰涅槃</p>
<p>　　有為有作名曰生死无為无作名曰涅槃</p>
<p>　　断烦恼名曰生死不断烦恼名曰涅槃</p>
<p>　　见解脱名曰生死不见解脱名曰涅槃</p>
<p>　　见涅槃名曰生死不见涅槃名曰涅槃</p>
<p>　　厌<a>世间</a>名曰生死不厌世间名曰涅槃</p>
<p>　　乐大乘名曰生死不乐大乘名曰涅槃</p>
<p>　　见波罗蜜名曰生死不见波罗蜜名曰涅</p>
<p>　　槃</p>
<p>　　大乘有十也</p>
		</div>
		
		
		</div></div><hr><script charset='utf-8' src='../../js/footer.js'></script></body></html>