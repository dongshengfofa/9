<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 古今译经图纪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 古今译经图纪</center></div><div class='fo'><center>经文出处:来自无量光明网</center><br/><br>
			<p>
	　　<strong>第二卷 古今译经图纪</strong></p>
<p>
	　　大唐翻经<a>沙门</a>释靖迈撰</p>
<p>
	　　西晋司马氏都洛阳</p>
<p>
	　　沙门竺昙摩罗察。此言法护。本姓支。后改姓竺。月支国人。八岁<a>出家</a>甚有识量。天性纯懿操行精苦。笃志好学万里寻师。届兹未久。而博览六经游心七籍。解三十六种书。诂训音义无不备识。日诵万言过目咸记。妙闲<a>三藏</a>奉经游方。先居炖煌后诣京洛。自晋武帝太始元年岁次丙戌。讫于敏帝建兴元年。爰暨江左所在翻译。杂譬喻三百五十首(二十五卷)。光赞般若经(十卷)。新道行经(十卷)。渐备一切智经(十卷)。闲居经(十卷)。<a>正法</a>花经(十卷)。普耀经(八卷)。颰陀劫三昧经(七卷)。<a>修行</a>经(七卷)。大哀经(七卷)。贤劫经(七卷)小品经(七卷)。萨芸分陀利经(六卷)。持<a>心经</a>(六卷)。度世品经(六卷)。密迹金刚力士经(五卷)。楼炭经(五卷)生经(五卷)。如来兴显经(五卷)。阿差末经(四卷)。无尽意经(四卷)。宝女经(四卷)普超经(四卷)。海龙王经(四卷)。阿惟越致经(四卷)。持人<a>菩萨</a>所问经(三卷)。等集众德三昧经(三卷)。超日明三昧经(三卷)。菩萨藏经(三卷)。诸神咒经(三卷)。宝髻菩萨所问经(二卷)。须真天子经(二卷)。文殊师利佛土严净经(二卷)弘道广显三昧经(二卷)。大般泥洹经(二卷)。<a>无量寿经</a>(二卷)。首<a>楞严经</a>(二卷)。宝藏经(二卷)。要集经(二卷)。般舟三昧经(二卷)大善权经(二卷)。顺权方便经(二卷)。随权女经(二卷)。如幻三昧经(二卷)。等目菩萨经(二卷)勇伏定经(二卷)。更出阿阇世王经(一卷)。贾客经(二卷)。文殊师利现宝藏经(二卷)。佛升忉利天为母<a>说法</a>经(一卷)。仁王般若波罗蜜经(一卷)。<a>普门品</a>经(一卷)。月光童子经(一卷)。金刚藏菩萨行经(一卷)。大净法门经(一卷)。离垢施女经(一卷)。须摩提菩萨经(一卷)。龙施女经(一卷)。大方等顶王经(一卷)。无所悕望经(一卷)。魔逆经(一卷)。济诸方等学经(一卷)。菩萨行五十缘身经(一卷)。<a>弥勒</a>菩萨所问本愿经(一卷)。文殊师利净律经(一卷)。无极宝三昧经(一卷)。宝网童子经(一卷)。普法义经(一卷)。文殊师利悔过经(一卷)。灭十方冥经(一卷)。菩萨十地经(一卷)。温室洗浴众僧经(一卷)。赖咤和罗所问光德太子经(一卷)。当来变经(一卷)。五百<a>弟子</a>自说本起经(一卷)。师子月佛生经(一卷)。迦叶结集传经(一卷)。奈女耆域经(一卷)。胞胎经(一卷)。维摩诘所说法门经(一卷)。郁伽罗越问菩萨行经(一卷)。幻士仁贤经(一卷)。决总持经(一卷)。首意女经(一卷)。舍头谏经(一卷)。<a>十二因缘</a>经(一卷)。六十二见经(二卷)。四自侵经(一卷)。无言童子经(一卷)。圣法印经(一卷)。移山经(一卷)。无思议孩童菩萨经(一卷)。弥勒成<a>佛经</a>(一卷)。<a>舍利弗</a>目连游诸国经(一卷)。流离王经(一卷)。实施女经(一卷)。佛为菩萨五梦经(一卷)。摩诃目揵连本经(一卷)。太子墓魄经(一卷)。四不可得经(一卷)。菩萨悔过法经(一卷)。乳光经(一卷)。心明女梵志妇饭汁施经(一卷)。大六向拜经(一卷)。鸯掘魔经(一卷)。菩萨十住经(一卷)。摩调王经(一卷)。照明三昧经(一卷)。所欲致患经(一卷)。法没尽经(一卷)。菩萨斋法经(一卷)。独证自誓三昧经(一卷)。过去佛分卫经(一卷)。五盖疑结失行经(一卷)。总持经(一卷)。无忧施经(一卷)。五福施经(一卷)。严净定经(一卷)。慧明经(一卷)。大迦叶本经(一卷)。光世音大势至受决经(一卷)。诸方佛名功德经(一卷)。目连上净居天经(一卷)。普首童真经(一卷)。十方佛名经(一卷)。三品修行经(一卷)。金益长者子经(一卷)。众佑经(一卷)。观行不移四事经(一卷)。小法没尽经(一卷)。四妇喻经(一卷)。庐夷亘经(一卷)。廅罗王经(一卷)。檀若经(一卷)。龙施经(一卷)。马王经(一卷)。鹿母经(一卷)。给孤独明德经(一卷)。龙王兄弟施达试王经(一卷)。劝化王经(一卷)。百佛名经(一卷)。殖众德本经(一卷)。沙门果证经(一卷)。佛悔过经(一卷)。三转月明经(一卷)。解无常经(一卷)。胎藏经(一卷)。离垢盖经(一卷)。小郁伽经(一卷)。阿阇贳女经(一卷)。人所从来经(一卷)。诫罗云经(一卷)。雁王经(一卷)十等藏经(一卷)。雁王五百雁俱经(一卷)。诫具经(一卷)。决道俗经(一卷)。猛施经(一卷)。城喻经(一卷)。诫王经(一卷)。菩萨斋经(一卷)。多闻经(一卷)。弥勒菩萨为女身经(一卷)。离睡经(一卷)。文殊师利菩萨经(一卷)。寤意经(一卷)。宝日光明菩萨经(一卷)。乐想经(一卷)。尊上经(一卷)。身观经(一卷)。医王经(一卷)。法观经(一卷)。意经(一卷)。降龙经(一卷)。应法经(一卷)。邪见经(一卷)。何苦经(一卷)。受岁经(一卷)。贫穷经(一卷)。灌腊经(一卷)。密具经(一卷)。悔过经(一卷)。犯罪经(一卷)。法社经(一卷)。杂赞经(一卷)。盂兰经(一卷)。分别经(一卷)。腹使经(一卷)。苦应经(一卷)。闲居经(一卷)。四种人经(一卷)。七宝经(一卷)。四未曾有经(一卷)。八阳经(一卷)。三十二相因缘经(一卷)。四<a>自在</a><a>神通</a>经(一卷)。慈仁问八十种好经(一卷)。夫那罗经(一卷)。随蓝本经(一卷)。贫女为国王夫人经(一卷)。宝女问慧经(一卷)。七女本经(一卷)。女人欲炽荒迷经(一卷)。悉鞞梨天子诣佛说偈经(一卷)。梵王变身经(一卷)。光世音经(一卷)。惟明二十偈经(一卷)。三品悔过经(一卷)。耆阇崛山解经(一卷)。<a>比丘尼</a>戒经(一卷)。众经目录(一卷)。合二百一十部总三百九十四卷。清信士聂承远笔受</p>
<p>
	　　沙门强梁娄至者。此云真喜。西域人也。志情旷放弘化在怀。以晋武帝太康二年岁次辛丑。于广州译。十二游经(一卷)</p>
<p>
	　　沙门安法钦。安息国人。学赡众经语兼晋俗。幽鉴无滞克畅玄门。以晋武帝太康二年岁次辛丑讫。惠帝光熙元年岁次丙寅。于雒阳译。大阿育王经(五卷)。道神足无极变化经(一卷)。文殊师利现宝藏经(二卷)。阿阇世王经(二卷)。阿难目佉经(一卷)。总五部合一十二卷</p>
<p>
	　　沙门无罗叉者。于殿国人。以晋惠帝元康元年岁次辛亥。于仓恒水南寺译。放光般若经(二十卷)。此经梵本是沙门朱仕行。于于阗遣弟子弗如檀送还雒阳。檀未发顷。彼小乘学僧诣王谗仕行。云经非佛说。仕行于时即求烧经为证。王即许焉。于是积火焚之投经火中。火灭经存更增光净。王臣惊骇咸称神感。遂送达此</p>
<p>
	　　沙门竺叔兰者。西域人也。解标众望行洁群先。于晋惠帝世游化之雒于雒阳译。异毗摩罗诘经(三卷)。首楞严经(二卷)。凡二部合五卷</p>
<p>
	　　沙门白法祖河内人也。本姓万氏。少便出家。才思俊彻敏朗绝伦。诵经日八九千言。研味方等妙入幽微。世俗坟素多所该贯。乃于长安造立精舍讲习为业。太宰河涧王颙镇于关中极师敬之。俊又之士咸伏其德。祖既博达善梵晋语。于晋惠帝世译。严净佛土经(二卷)泥洹经(二卷)。善权经(一卷)。持心梵志经(一卷)。檀特陀罗尼经(一卷)。大方等如来藏经(一卷)。如来兴显经(一卷)。海龙王经(一卷)。长者修行经(一卷)。五百童子经(一卷)。佛问四童子经(一卷)。调伏王子道心经(一卷)。誓童子经(一卷)。五百王子作<a>净土</a>愿经(一卷)。三幼童经(一卷)。二童子见佛说偈供养经(一卷)。大爱道般泥洹经(一卷)。等集三昧经(一卷)。首达经(一卷)。无量破魔陀罗尼经(一卷)。贤者五福经(一卷)。郁伽罗越问菩萨经(一卷)。惟逮菩萨经(一卷)。总二十三部合二十五卷</p>
<p>
	　　沙门支法度。于晋惠帝永宁元年岁次辛酉。译文殊师利现宝藏经(二卷)。十善十恶经(一卷)。誓童子经(一卷)。善生子经(一卷)。总四部合五卷优婆塞聂道真。即聂承远息。父子清悟皆以度语为业。于晋武帝太康年至怀帝永嘉末年。咨询法护为之笔受。及护没后真遂自译。五十四部经合六十六卷。谓十住经(十二卷)。诸佛要经(二卷)。观世音授记经(一卷)。寂音菩萨愿经(一卷)。大光明菩萨百四十八愿经(一卷)。文殊师利般<a>涅盘</a>经(一卷)。师子步雷菩萨问发心经(一卷)。大云密藏问大海三昧经(一卷)。溥首童真经(一卷)。寂音菩萨问五浊经(一卷)。无言菩萨<a>流通</a>法经(一卷)。菩萨戒要义经(一卷)。菩萨呵睡眠经(一卷)。菩萨呵家过经(一卷)。菩萨如意神通经(一卷)。菩萨苦行经(一卷)。菩萨<a>宿命</a>经(一卷)。菩萨受斋经(一卷)。菩萨导示行经(一卷)。菩萨求佛本业经(一卷)。菩萨奉施诣塔作愿念经(一卷)。菩萨本愿行品经(一卷)。菩萨求五眼法经(一卷)。菩萨出要行无碍法门经(一卷)。菩萨初发心时经(一卷)。大方广菩萨十地经(一卷)。菩萨戒身自在经(一卷)。菩萨三法经(一卷)。无言菩萨经(一卷)。菩萨道行六法经(一卷)。三曼陀跋陀罗菩萨经(一卷)。无垢施菩萨分别<a>报应</a>经(一卷)。菩萨初地经(一卷)。儒童菩萨经(一卷)。菩萨十道地经(一卷)。光味菩萨造七宝梯经(一卷)。菩萨缘身五十事经(一卷)。菩萨戒自在经(一卷)。菩萨十法住经(一卷)。波斯匿王欲伐鸯掘魔罗经(一卷)。转轮圣王七宝具足经(一卷)。转轮圣王发心求净土经(一卷)。文殊师利与离意女论义经(一卷)。文殊师利净律经(一卷)。初发意菩萨行易行法(一卷)。菩萨布施忏悔法(一卷)。菩萨戒独受檀文(一卷)。菩萨忏悔法(一卷)。菩萨离行法(一卷)。菩萨所行四法(一卷)。菩萨五法行经(一卷)。菩萨六法行经(一卷)。异出菩萨本起经(一卷)。众经目录(一卷)</p>
<p>
	　　沙门法立。智道弘拔悟物为先。于晋惠帝世共法炬等。在雒阳出经四部合十三卷。楼炭经(六卷)。法句本末经(五卷)。大方等如来藏经(一卷)。诸德<a>福田</a>经(一卷)。</p>
<p>
	　　沙门法炬。器量高峙游化在怀。于晋惠帝世初共立同出。立没后炬遂自出经。一百三十二部合一百四十二卷。谓楼炭经(八卷)。遗教法律经(三卷)。诸经菩萨名经(二卷)。佛为<a>比丘</a>说烧头喻经(一卷)。波斯匿王祖母命终经(一卷)。魔女问佛说法得男身经(一卷)。衰利经(一卷)。无惧经(一卷)。普施经(一卷)。无常经(一卷)。慢法经(一卷)。数经(一卷)。名称经(一卷)。受持经(一卷)。忍辱经(一卷)。时经(一卷)。灌经(一卷)。福田经(一卷)。福行经(一卷)。柔软经(一卷)。正经(一卷)。伏淫经(一卷)。危脆经(一卷)。息恚经(一卷)。要意经(一卷)。求欲经(一卷)。举钵经(一卷)。要道经(一卷)。法海经(一卷)。晓食经(一卷)。放逸经(一卷)。灰河经(一卷)。群牛譬经(一卷)。铸金喻经(一卷)。毒草喻经(一卷)。恒河喻经(一卷)。须河喻经(一卷)。木杵喻经(一卷)。调达喻经(一卷)。婴儿喻经(一卷)。大蛇譬喻经(一卷)。爪甲擎土譬经(一卷)。尘灰河譬喻经(一卷)。毒喻经(一卷)。飞鸟喻经(一卷)。譬喻六人经(一卷)。群羊喻经(一卷)。田夫喻经(一卷)。马喻经(一卷)。韦提希子月夜问夫人经(一卷)。顶生王故事经(一卷)。波斯匿王诣佛有五威仪经(一卷)。波斯匿王丧母经(一卷)。净饭王般泥洹经(一卷)。阿阇世王受决经(一卷)。阿阇世王问五逆经(一卷)。转轮圣王七宝现<a>世间</a>经(一卷)。频毗娑罗王诣佛供养经(一卷)。流离王攻释子经(一卷)。波斯匿王太后崩尘土坌身经(一卷)。优填王经(一卷)。阿阇世王问瞋恨从何生经(一卷)。波斯匿王女命过诣佛经(一卷)。<a>罗汉</a>遇瓶沙王经(一卷)。明帝释施经(一卷)。和难经(一卷)。鸯掘魔妇死经(一卷)。阿梵和利比丘无常经(一卷)。波利比丘谤梵行经(一卷)。摩诃比丘经(一卷)。拘提比丘经(一卷)。调达教人为恶经(一卷)。调达问佛颜色经(一卷)。尊者瞿低迦独一思惟经(一卷)。差摩比丘喻重病经(一卷)。瞻波比丘经(一卷)。鸯掘髻经(一卷)。比丘分卫经(一卷)。佛看病比丘不受长者请经(一卷)。佛为诸比丘说莫思惟世间经(一卷)。比丘求证人经(一卷)。比丘问佛多优婆塞命终经(一卷)。佛为比丘说大力经(一卷)。佛为年少比丘说正事经(一卷)。聪明比丘经(一卷)。大悲比丘本愿经(一卷)。罗汉迦留陀夷经(一卷)。和难释经(一卷)。罗旬喻经(一卷)。佛降鸯掘魔人民<a>欢喜</a>经(一卷)。优陀夷坐树下寂静调伏经(一卷)。金师精舍尊者病经(一卷)。难提释经(一卷)。浮弥经(一卷)。比丘各言志经(一卷)。比丘疾病经(一卷)。比丘于色厌离经(一卷)。佛为比丘说三法经(一卷)。坐禅比丘命过生天经(一卷)。比丘避女恶名欲<a>自杀</a>经(一卷)。比丘问佛何故舍世学道经(一卷)。佛为比丘说极深崄难处经(一卷)。沙曷比丘功德经(一卷)。深浅学比丘经(一卷)。相应相可经(一卷)。比方世利经(一卷)。前世三转经(一卷)。少多制戒经(一卷)。求欲说法经(一卷)。众生身秽经(一卷)。信能度河经(一卷)。苦阴因事经(一卷)。叶喻多少经(一卷)。异信异欲经(一卷)。向邪违法经(一卷)。说法难值经(一卷)。增壹阿含经(一卷)。积木烧然经(一卷)。恒水流澍经(一卷)。邪业自活法经(一卷)。旃檀涂塔经(一卷)。眼色相系经(一卷)。处中行道经(一卷)。无始本际经(一卷)。往古造行经(一卷)。舍诸世务经(一卷)。众生未然<a>三界</a>经(一卷)。有众生三世作恶经(一卷)。人民疫疾受三归经(一卷)。信人者生五种过患经(一卷)。四大色身生厌离经(一卷)。以金贡太山赎罪经(一卷)</p>
<p>
	　　失译人名八部合十五卷。吴别二录及费长房三宝录并云。西晋惠帝元康年中译。谓度世品经(六卷)。如来秘密藏经(二卷)。阿耨达龙王经(二卷)。方等陀罗尼经(一卷)。宝严经(一卷)。五福德经(一卷)。明相续<a>解脱</a>地波罗蜜经(一卷)。弟子学有三辈经(一卷)</p>
<p>
	　　东晋司马氏都建康</p>
<p>
	　　沙门白尸梨蜜多罗。此云吉友。西域人国王之太子。以国让弟遂为沙门。天姿高朗风神俊迈。仪貌卓然出于物表。以晋元帝世来游建康止建初寺。丞相王导见而奇之。导尝诣蜜多罗吉友解带偃卧。及<a>尚书</a>令卞望之至。吉友乃敛容端坐。有问其故。蜜多罗曰。王公风道期人。卞令轨度格物。故其然耳。内外博通应对辩捷凡是。晋朝令仆王公莫不雅重。皆所叹伏。善咒术能梵呗。世号高座法师。译灌顶经等三部合一十一卷。谓灌顶经(九卷)。大孔雀王神咒经(一卷)。孔雀王杂神咒经(一卷)</p>
<p>
	　　沙门支道林。履味游方怀道利物。以晋成帝咸康元年岁次乙未。译方等<a>法华经</a>(五卷)。又于太康元年译阿閦佛剎诸菩萨学成品经(二卷)</p>
<p>
	　　沙门竺昙无兰。此云法正。西域人也。以晋孝武帝太元六年岁次辛巳。至太元二十年岁次乙未。于杨都谢镇西寺译出经一百一十一部合一百一十二卷。其中或有自译。或从大部简出。谓义足经(二卷)。二百六<a>十戒</a>三部合异(二卷)。三十七品经(一卷)。贤劫千佛名经(一卷)。八师经(一卷)。玉耶经(一卷)。荷雕阿那含经(一卷)。戒德经(一卷)。七梦经(一卷)。水沫所漂经(一卷)。比丘听施经(一卷)。治禅法经(一卷)。蛇行法经(一卷)。暴象经(一卷)。群牛千头经(一卷)。拘萨国乌王经(一卷)。夫妇经(一卷)。犊牛经(一卷)。野鸡经(一卷)。驴骡经(一卷)。蛊狐鸟经(一卷)。孔雀经(一卷)。五苦经(一卷)。十善十恶经(一卷)。自爱经(一卷)。阿难念弥经(一卷)。国王不黎先泥十梦经(一卷)。摩天国王经(一卷)。弥莲经(一卷)。梵志頞波罗延问种尊经(一卷)。寂志果经(一卷)。罗婆鸟为鹰所捉经(一卷)。大鱼事经(一卷)。见水世界经(一卷)。新岁经(一卷)。佛见梵天顶经(一卷)。鳖猕猴经(一卷)。赤嘴乌喻经(一卷)。无吾我经(一卷)。戒相应经(一卷)。阿耨风经(一卷)。阿难多洹罗云母经(一卷)。阿育王供养道场树经(一卷)。采莲华王经(一卷)。四天王按行世间经(一卷)。帝释慈心战胜经(一卷)。三十三天园观经(一卷)。比丘问佛释提桓因因缘经(一卷)。天于修罗欲斗战经(一卷)。天帝<a>受戒</a>经(一卷)。释提桓因诣目连放光经(一卷)。梵天策数经(一卷)。诸天地经(一卷)。比丘浴遇天子放光经(一卷)。诸天问如来警戒不可思议经(一卷)。天神禁宝经(一卷)。罪业报应经(一卷)。救护身命经(一卷)。集修士行经(一卷)。劝行有证经(一卷)。禅思满足经(一卷)。忠心正行经(一卷)。见正经(一卷)。四大泥犁经(一卷)。佛为比丘说大热<a>地狱</a>经(一卷)。地狱众生相害经(一卷)。十法成就恶业入地狱经(一卷)。众生顶有铁磨盛火炽然经(一卷)。见一众生举体粪秽涂身经(一卷)。铁城泥犁经(一卷)。泥犁经(一卷)。目连见大身众生热铁缠身经(一卷)。比丘成就五法入地狱经(一卷)。学人意乱经(一卷)。萍沙王五愿经(一卷)。般泥洹时大迦叶赴佛经(一卷)。五眼文经(一卷)。弟子命过经(一卷)。孔雀王咒经(一卷)。龙王结愿经(一卷)。五龙神咒经(一卷)。摩尼罗亶神咒经(一卷)。龙王咒水浴经(一卷)。大神将军咒经(一卷)。伊洹法愿神咒经(一卷)。十八龙王神咒经(一卷)。摩尼罗亶神咒安摩经(一卷)。药咒经(一卷)。大神母结誓咒经(一卷)。咒毒经(一卷)。持句神咒经(一卷)。麻油述咒经(一卷)。檀特罗麻油述咒经(一卷)。七佛所结麻油述咒经(一卷)。解日厄神咒经(一卷)。咒水经(一卷)。嚫水经(一卷)。请雨咒经(一卷)。止雨咒经(一卷)。幻师跋陀神咒经(一卷)。陀邻钵咒经(一卷)。咒时气病经(一卷)。咒小儿经(一卷)。咒齿经(一卷)。咒眼痛经(一卷)。咒牙痛经(一卷)。六神名神咒经(一卷)。幻师何邹夷神咒经(一卷)。医王惟娄延神咒经(一卷)。十诵<a>比丘戒</a>本(一卷)。离欲优婆塞优婆夷具行二十二戒文一卷</p>
<p>
	　　沙门瞿昙<a>僧伽</a>提婆。此言众天。罽宾国人。风彩可范。枢机有彰。沉虑四禅研心三藏。初于符秦帝固建元十九年岁次丁亥。译阿毗昙八揵度一部(二十卷)。又于建元末年译阿毗昙心一部(十六卷)。毗婆沙阿毗昙一部(十四卷)。总三部合五十卷。后以晋孝武帝太元十六年岁次辛卯化游江左。沙门慧远请入庐山。即以其年译阿毗昙心论一部(四卷)。三法度论(二卷)。教授比丘尼法(一卷)。总三部合七卷。隆安元年岁次丁酉春游建康。晋朝王公风流名士莫不造席。以其年冬十一月。为将军东亭侯王珣。集杨都名德四十沙门释慧持等。重译中阿含经(六十卷)。增壹阿含经(五十卷)。至二年六月方讫。竺道祖笔受。总译经八部合一百六十七卷</p>
<p>
	　　沙门迦留陀伽。此云时水。西域人。弘喻有方怀道游国。以晋孝武帝泰元十七年岁次壬辰。译十二游经(一卷)</p>
<p>
	　　沙门康道和。戒德有仪轨范群物。以晋孝武帝泰元二十一年岁次丙申译益意经一部(三卷)</p>
<p>
	　　沙门佛驮跋陀罗。此云觉贤。本姓释氏。迦维罗卫国人。<a>甘露</a>饭王之苗裔。五岁出家。日诵数千言。博学群经多所通达。禅律驰誉。同学僧伽达多闭户坐禅。忽见贤来惊问何来。答云。暂至兜率致敬弥勒。言讫便隐。后数现神变。方知证不还果。时有秦僧智睿请贤还国。贤即许焉。乃附舶循海而行经一岛下。贤指曰。可止于此。舶主不肯。二百余里为风所吹还至贤所指处。众人方知神异。后遇便风同侣皆发。贤不听动。先发之者皆悉倾覆。又于夜中忽发众皆不肯。贤自牵一船独发。其不发者悉被贼害。既达于此与罗什相见。什所有疑必就谘决。盛行禅业。后往庐山复适江陵。凡所经历数言未然。初众人不信后皆如说。仪轨率素不俟华好。志韵清远雅有渊致。以晋安帝隆安二年岁次戊戌。至宋永初二年辛酉。于杨都庐山二处。译<a>大方广佛华严经</a>(六十卷)。观佛三昧经(八卷)。过去因果经(四卷)新无量寿经(二卷)。达摩多罗禅经(二卷)。大方等如来藏经(一卷)。文殊师利发愿偈经(一卷)。出生无量门持经(一卷)。本业经(一卷)。新微密持经(一卷)。净<a>六波罗蜜</a>经(一卷)。菩萨十住经(一卷)。僧祇律(四十卷)僧祇大比丘戒本(一卷)方便心论(一卷)。总一十五部合一百二十五卷。并究其幽旨妙尽文意。沙门法业慧义慧严等笔受</p>
<p>
	　　沙门昙摩卑。晋云法爱。以晋安帝隆安四年岁次庚子。于杨都尚书令王法度精舍。沙门僧遵等二十余德。请昙摩卑。译杂门律事(二卷)</p>
<p>
	　　沙门卑摩罗叉。此云无垢眼。罽宾国人。澄静有志。履道苦节。为人青眼。世号青目律师。先在龟兹弘阐律藏。四方学徒竞往师之。鸠摩罗什亦预在徒。于是杖锡流沙冒险东入。以姚秦弘始八年既达关中。什仍师礼。罗什去世以晋安帝义熙年中。乃适寿春止石涧寺盛阐毗尼译十诵律(六十一卷)。经数年后乃之江陵于辛寺夏坐开讲十诵译。毗尼诵(三卷)杂问律事(二卷)。二部合五卷道场慧观笔受</p>
<p>
	　　沙门法显。姓龚。平阳武阳人也。三岁出家笃孝忠贞。及受大戒志行明敏仪轨整肃常慨经律舛阙誓志寻求。以晋安帝隆安三年岁次己亥。历游印度敬奉灵迹。学梵书语研究奥旨手抄梵文。以晋义熙元年岁次乙巳。泛海而还达到杨都。于道场寺译大般泥洹经(六卷)。方等般泥洹经(二卷)。杂藏经(一卷)。僧祇尼戒本(一卷)。杂阿毗昙心论(一十三卷)。合五部二十三卷</p>
<p>
	　　沙门祇蜜多。西域人。识性通敏聪达宏远。志存弘化无惮远游。爰于晋世译璎珞经(十二卷)。维摩诘经(四卷)。禅经(四卷)。大智度经(四卷)。如幻三昧经(二卷)。阿术达经(一卷)。无所希望经(一卷)。普贤观经(一卷)。无极宝三昧经(一卷)。五盖疑结失行经(一卷)。所欲致患经(一卷)。如来独证自誓三昧经(一卷)。法没尽经(一卷)。菩萨正斋经(一卷)。照明三昧经(一卷)。分卫经(一卷)。威革长者六向拜经(一卷)。菩萨十住经(一卷)。魔调王经(一卷)。指鬘经(一卷)。浮光经(一卷)。弥勒所问本愿经(一卷)。十地经(一卷)。宝女施经(一卷)。普门品经(一卷)。总二十五部。合四十六卷</p>
<p>
	　　<a>居士</a>竺难提。此言喜。西域人。志道无倦履远能安。解悟幽旨言通晋俗。以晋恭帝元熙元年岁次己未。爰暨宋世译大乘方便经(二卷)。请观世音消伏毒害陀罗尼经(一卷)。威革长者六向拜经(一卷)。</p>
<p>
	　　沙门竺法力。西域人。业行清高。智道崇峙。善通方语妙称经微。以晋恭帝元熙元年岁次己未二月。译无量寿至真等正觉经一部(一卷)</p>
<p>
	　　沙门释嵩公。或云高公。赵录及始兴录并云晋末沙门释嵩公。出迦叶结集戒经(一卷)。萍沙王五愿经(一卷)。日难经(一卷)。三部合三卷</p>
<p>
	　　沙门释退公。出经一卷。始兴录云晋末。出迦叶戒经(一卷)。</p>
<p>
	　　沙门释法勇。赵录云。于晋末出。佛开解梵志阿颰经(一卷)。</p>
<p>
	　　失译人名。经五十二部合五十六卷。僧佑三藏集记及费长房三宝录。并云。是晋代失译源经。谓遗教三昧经(二卷)。未曾有因缘经(二卷)。阿那含经(二卷)。那先经(二卷)。观无量寿佛经(一卷)。三世三千佛名经(一卷)。千佛因缘经(一卷)。五十三佛名经(一卷)。八部佛名经(一卷)十方佛名经(一卷)。贤劫千佛名经(一卷)。称杨百七十佛名经(一卷)。南方佛名经(一卷)。灭罪得福佛名经(一卷)。比丘诸禁律经(一卷)。摩诃僧祇律比丘要集(一卷)。优波离问佛经(一卷)。<a>沙弥</a>威仪经(一卷)。比丘尼十戒经(一卷)。受十善戒经(一卷)。沙弥尼戒经(一卷)。贤者五福经(一卷)。贤者<a>五戒</a>经(一卷)。优婆塞五戒经(一卷)。优婆塞威仪经(一卷)。波若得经(一卷)。观世楼炭经(一卷)。本行六波罗蜜经(一卷)。定意三昧经(一卷)。般舟三昧<a>念佛</a>章经(一卷)。庾伽三磨斯经(一卷)。<a>禅定</a>方便次第法经(一卷)。禅要呵欲经(一卷)。七万二千神王护比丘咒经(一卷)。十二万神王护比丘尼咒经(一卷)。三归五戒带佩护身咒经(一卷)。百结神王护身咒经(一卷)。宫宅神王守镇左右咒经(一卷)。冢墓因缘四方神咒经(一卷)。伏魔封印大神咒经(一卷)。摩尼罗亶大神咒经(一卷)。召五方龙王摄疫毒神咒经(一卷)。梵天神策经(一卷)。普广经(一卷)。七佛所结麻油述咒经(一卷)。七佛神咒陀罗尼章句经(一卷)。摩罗亶神咒按摩经(一卷)。五龙咒毒经(一卷)。龋齿咒经(一卷)。七佛安宅神咒经(一卷)。安宅咒经(一卷)。三归五戒神王名经(一卷)</p>
		

	
	

		</div></div><hr><script charset='utf-8' src='../../js/footer.js'></script></body></html>