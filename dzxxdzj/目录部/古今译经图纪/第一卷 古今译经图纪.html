<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 古今译经图纪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 古今译经图纪</center></div><div class='fo'><center>经文出处:来自无量光明网</center><br/><br>
			<p>
	　　<strong>第一卷 古今译经图纪</strong></p>
<p>
	　　大唐翻经<a>沙门</a>释靖迈撰</p>
<p>
	　　后汉刘氏都洛阳</p>
<p>
	　　惟孝明皇帝以永平三年岁次庚申。帝梦金人项有日月光飞来殿庭。上问群臣。太史傅毅对曰。臣闻西域有神号之为佛。陛下所梦固其是乎。至七年岁次甲子。帝敕郎中蔡愔中郎将秦景博士王遵等一十八人西寻<a>佛法</a>。愔等至印度国。请迦叶摩腾竺法兰共还。用白马驮经并将画释迦佛像。以永平十年岁次丁卯至于洛阳。帝悦造白马寺。至十四年岁次辛未正月一日。五岳道士楮善信等负情不悦。因朝正之次表请较试。敕遣<a>尚书</a>令宋庠引入长乐宫。帝曰此月十五日大集白马寺南门。尔日信等以灵宝诸经置道东坛上。帝以经像<a>舍利</a>置道西七宝行殿上。信等繞坛涕泣稽请天尊词情恳切。又以栴檀柴等烧经。冀经无损以为神异。然所烧经并从灰烬。先时升天入火履水隐形皆不复能。善禁咒者呼策不应。时太傅张衍语信曰。所试无验即是虚妄。宜就西域真法。时南岳道士费叔才等惭忸自感而死。时<a>佛舍利</a>光明五色。直上空中旋环如盖。遍覆大众映蔽日轮。摩腾法师先是阿<a>罗汉</a>。即以神足游空飞行坐卧神化<a>自在</a>。时天雨宝华及奏作众乐。感动人情大众欢悦。摩腾复坐法兰<a>说法</a>。时众咸喜得未曾有。时后宫阴夫人王婕妤等。一百九十人<a>出家</a>。司空阳城侯刘善峻镇远将军姜苟儿等。二百六十八人出家。四岳道士吕慧通等。六百二十人出家。京都男女张子尚阿潘等。三百九十一人出家。帝亲与群官为出家者剃发。给施供养经三十日。造寺十所。城外七寺城内三寺。七寺安僧三寺安尼。具如汉明帝法本内传说</p>
<p>
	　　沙门迦叶摩腾。中印度人。<a>婆罗门</a>种。幼而敏悟兼有风姿。博学多闻特明经律思力精博探[(阜-十+止)*责]钩深敷文析埋。每有新义出于神表。尝游西印度有一小国。请腾讲金光明经。俄而邻国兴师而来。既将践境辄有事碍兵不能进。彼国兵众疑有异术密遣使觇。但见君臣安然共听其所讲大乘经明地神王护国之法。于是彼国既睹斯神验请和求法。时蔡愔等殷请于腾。腾遂与愔等俱来。见帝于洛阳。以永平十年岁次丁卯。于白马寺译。<a>四十二章经</a>(一卷)。此经本是外国经抄。腾以大化初传人未深信。蕴其妙解不即多翻。且撮经要以导时俗。腾后终于洛阳</p>
<p>
	　　沙门竺法兰。中印度人。少而机悟淹雅博爱。多通禅思毗尼莫不穷妙。诵经百余万言。学徒千余。居不求安常怀弘利。戒轨严峻众莫能窥。遇愔求请便有轻举之志而国主不听。密与腾同来间行后至。以汉明帝时初共腾译四十二章经腾卒。兰以永平十一年岁次戊辰至十三年庚午。自译佛本行经(五卷)。十地断结经(四卷)。法海藏经(三卷)。佛本生经(二卷)。二百六<a>十戒</a>合异(二卷)总五部一十六卷。初武帝穿昆明池得灰墨。问东方朔。朔云。可问西域胡人。法兰既至时以追问。兰曰。此是劫烧之灰。又将优填王栴檀象样至洛。帝即敕令图写供养</p>
<p>
	　　沙门支娄迦谶。月支国人。操行纯深性度开敏。禀持法戒讽诵群经。志在宣弘游方化物。以桓帝建和元年岁次丁亥。至灵帝中平三年岁次丙寅。于洛阳译阿閦佛国经(二卷)大集经(二十七卷)。般若道行品经(十卷)。首<a>楞严经</a>(二卷)。屯真陀罗尼经(二卷)阿阇世王经(二卷)无量清净经(二卷)孛本经(二卷)。般舟三昧经(二卷)。古品遗日说般若经(一卷)。宝积经(一卷)。问署经(一卷)。梵般泥洹经(一卷)。阿阇世王问五逆经(一卷)兜沙经(一卷)。内藏百品经(一卷)。大方便报恩经(一卷)。光明三昧经(一卷)。禅经(一卷)。杂譬喻经(一卷)。阿育王太子坏目因缘经(一卷)。总二十一部合六十三卷。审得本旨曾不加饰。可谓善宣法要弘道之士。河南清信士孟福张莲等笔受</p>
<p>
	　　沙门安清字世高。安息国太子。王薨让国于叔出家游方。以汉桓帝建和二年至止。未久大善汉言。初自称前身出家。有一同学性多瞋恚。高曰。卿以此故当受恶形我必相度。乃与辞曰。吾往广州以偿宿对。既至番禺路逢少年拔刀向高。高笑而言曰。故来相偿耳。遂引颈受刃。于是还复高身。译经如故。久之乃曰。须度昔日同学。遂行达[邱-丘+供]亭湖庙。庙神严烈船人祈庙。降咒呼高曰。昔与子同学今寿尽旦夕。恐此丑形秽于江湖。当死山西泽中。又惧堕<a>地狱</a>。今有绢千匹及杂宝等愿为营塔。欲现丑形恐众人惧。高曰。但现无苦。神遂出头乃是大蟒。高向之胡语并为赞呗。蟒悲泣而退。高时达豫章即为造寺。创基之始有一年少。高前受咒愿讫因忽不见。高曰。彼得离恶形也。后人山西泽中见一死蟒头尾数里。今浔阳郡有蛇村是也。高又往广州寻前世害己年少尚在。共说宿缘曰。犹有余报当往会稽毕之。随高至彼市中有乱相打误着高头而死。寻于众录序高之事互有出没。将以神迹难知见闻异耳。自桓帝建初二年岁次戊子。至灵帝建宁三年岁次庚戌。译出<a>修行</a>道地经(七卷或六卷)。法句经(四卷)。大僧威仪经(四卷)。五十挍计经(二卷)。杂四十四篇经(二卷)。七处<a>三观</a>经(二卷)十报经(二卷)大道地经(二卷)。道意发行经(二卷)。禅经(二卷)。安般守意经(二卷)。<a>无量寿经</a>(二卷)。阴持入经(一卷)。百六十品经(一卷)。大十二门经(一卷)。小十二门经(一卷)。人本欲生经(一卷)。阿毗昙五法经(一卷)。七法经(一卷)。普法义经(一卷)。漏分布经(一卷)。<a>四谛</a>经(一卷)。九横经(一卷)。八正道经(一卷)。大安般经(一卷)。思惟要略经(一卷)。<a>十二因缘</a>经(一卷)。五阴喻经(一卷)。转法轮经(一卷)。流摄经(一卷)。是法非法经(一卷)。法受尘经(一卷)。十四意经(一卷)。本相猗致经(一卷)。阿毗昙九十八结经(一卷)。禅行法想经(一卷)。禅行三十七品经(一卷)。难提迦罗越经(一卷)。独富长者经(一卷)。长者懊恼三处经(一卷)。由起长者悔过经(一卷)。佛为那拘说根熟经(一卷)。长者兄弟诣<a>佛经</a>(一卷)。佛神力救长者子经(一卷)。阿那邠祁化七子经(一卷)。十支<a>居士</a>八城人经(一卷)。<a>无畏</a>离车白阿难经(一卷)。受咒愿经(一卷)。长者子制经(一卷)。郁伽居士见佛闻法醒悟经(一卷)。得非常观经(一卷)。舍头谏经(一卷)。出家因缘经(一卷)。佛度栴陀罗儿出家经(一卷)。纯陀<a>沙弥</a>经(一卷)。外道出家经(一卷)。精进四念处经(一卷)。父母恩难报经(一卷)。禅思满足经(一卷)。数息事经(一卷)。禅法经(一卷)。禅秘要经(一卷)。世问言美色经(一卷)。一切行不恒安住经(一卷)。人受身入阴经(一卷)。多倒见众生经(一卷)。人身四百四病经(一卷)。人病医不能治经(一卷)。分别<a>善恶</a>所起经(一卷)。斫毒树复生经(一卷)。犯戒罪报轻重经(一卷)。<a>禅定</a>方便次第法经(一卷)。阿练若习禅法经(一卷)。四百三昧名经(一卷)。自誓三昧经(一卷)。流离王经(一卷)。温室洗浴众僧经(一卷)。迦叶结经(一卷)。骂意经(一卷)。处处经(一卷)。佛为频头婆罗门说像类经(一卷)。婆罗门问佛布施得福经(一卷)。佛为调马聚落主说法经(一卷)。婆罗门行经(一卷)。头遮婆罗门论义出家经(一卷)。佛为事火婆罗门说法悟道经(一卷)。婆罗门虚伪经(一卷)。佛化大兴婆罗门出家经(一卷)。佛为阿支罗迦叶说自他作苦经(一卷)。婆罗门子命终爱念不离经(一卷)。四咤婆罗门出家得道经(一卷)。佛为憍慢婆罗门说偈经(一卷)。婆罗门服白经(一卷)。婆罗门问<a>世尊</a>将来世有几佛经(一卷)。婆罗门避死经(一卷)。佛为婆罗门说耕田经(一卷)。七老婆罗门请为<a>弟子</a>经(一卷)。婆罗门通达经论经(一卷)。佛覆裸形子经(一卷)。婆罗门解知众术经(一卷)。佛为婆罗门说四法经(一卷)。佛为年少婆罗门说知善不善经(一卷)。如幻三昧经(一卷)。安般经(一卷)。内藏经(一卷)。五门禅要用法经(一卷)。水喻经(一卷)。浮木譬喻经(一卷)。鳖喻经(一卷)。提婆达生身入地狱经(一卷)。摩那祇女人诽佛生身入地狱经(一卷)。鬼问目连经(一卷)。十八地狱经(一卷)。地狱罪人众苦经(一卷)。地狱<a>报应</a>经(一卷)。目连见众生身毛如箭经(一卷)。摩诃衍精进度中罪报品经(一卷)。尊者薄拘罗经(一卷)。阿难问事佛吉凶经(一卷)。迦栴延无常经(一卷)。当来变灭经(一卷)。太子墓魄经(一卷)。四不可得经(一卷)。坚心正意经(一卷)。分明罪福经(一卷)。多增道章经(一卷)。奈女祇域经(一卷)。金色女经(一卷)。摩邓女经(一卷)。前世争女经(一卷)。承事胜己经(一卷)。悔过法经(一卷)。<a>舍利弗</a>悔过经(一卷)。太子梦经(一卷)。小般泥洹经(一卷)。慈仁不杀经(一卷)。阿难同学经(一卷)。商人脱贼难经(一卷)。过去弹琴人经(一卷)。尸迦罗越六向拜经(一卷)。<a>世间</a>强盗布施经(一卷)。商人子作佛事经(一卷)。咒贼经(一卷)。卒逢贼结衣带咒经(一卷)。梵天诣婆罗门讲堂经(一卷)。五阴成败经(一卷)。八光经(一卷)。五战斗人经(一卷)。五法经(一卷)。五行经(一卷)。三毒经(一卷)。阿含正行经(一卷)。良时难遇经(一卷)。求离牢狱经(一卷)。莲华女经(一卷)。孤母丧一子经(一卷)。昔有二人相爱敬经(一卷)。住阴持入经(一卷)。镜面王经(一卷)。子命过经(一卷)。健陀国王经(一卷)。叹宝女经(一卷)。大迦叶遇尼干子经(一卷)。正斋经(一卷)。阿那律思惟目连神力经(一卷)。宝积三昧文殊师利<a>菩萨</a>问法身经(一卷)。舍利弗问宝女经(一卷)。月灯三昧经(一卷)。阿难惑经(一卷)。佛印三昧经(一卷)。迦叶诘阿难经(一卷)。大乘方等要慧经(一卷)。空净天感应三昧经(一卷)。情离有罪经(一卷)。药王药上菩萨观经(一卷)。义决律(一卷)。凡译一百七十六部合一百九十七卷</p>
<p>
	　　沙门竺佛朔印度人。识性明敏博综多能。以灵帝嘉平元年岁次壬子。于洛阳译。道行经(一卷)。至光和六年岁次癸亥译。般舟三昧经(二卷)。支谶译。语孟福张莲笔受。弃文存质。深得经旨</p>
<p>
	　　优婆塞都尉安玄。亦号安侯骑都尉。安息国人。志性贞白深有理致。博诵群经并通幽旨。以灵帝光和四年岁次辛酉。于洛阳译。法镜经(二卷)。断十二因缘经(一卷)。严佛调笔受。具得音正尽经微旨。郢匠之美见述其人</p>
<p>
	　　沙门支曜西域人。博达群典妙解幽微。京洛之间挹其风彩。以灵帝中平二年岁次乙丑。于洛阳译。成具光明经(二卷)。小本起经(二卷)。赖咤和罗经(一卷)。马有八态经(一卷)。首至问佛十四事经(一卷)。闻城十二因缘经(一卷)。堕落优婆塞经(一卷)。小道地经(一卷)。马有三相经(一卷)。阿那律八念经(一卷)。摩诃摩耶经(一卷)。凡一十一部一十三卷言直理诣不加润饰</p>
<p>
	　　沙门康巨西域人。心存游化志在弘经以灵帝中平四年岁次丁卯。于洛阳译。问地狱事经(一卷)</p>
<p>
	　　清信士严佛调临淮人。绮年颖悟敏而好学。共安玄对译善闲梵言。以灵帝中平五年岁次戊辰。于洛阳译。古维摩诘经(二卷)。濡首菩萨无上清净分卫经(二卷)。慧上菩萨问大善权经(二卷)。思意经(一卷)。内<a>六波罗蜜</a>经(一卷)。迦叶诘阿难经(一卷)。十慧经(一卷)。凡七部一十。卷理得音正尽经微旨。故安玄称佛调出经省而不烦存本巧妙</p>
<p>
	　　沙门康孟详西域人。有慧学之誉。以献帝兴平元年岁次甲戌。至建安四年岁次己卯。于洛阳译。太子本起瑞应经(二卷)。兴起行经(二卷)。梵网经(二卷)。舍利弗目连游四衢经(一卷)。报福经(一卷)。四谛经(一卷)。凡六部合九卷。奕奕流便足腾玄趣</p>
<p>
	　　沙门竺大力西域人。情好远游无惮艰险。弘道终日未以为劳。以献帝建安二年岁次丁丑。于洛阳译。修行本起经(二卷)。康孟详度语</p>
<p>
	　　沙门昙果西域人。学该内外解通真俗。于迦毗罗卫国得中本起经赍来至洛。以献帝建安十二年岁次丁亥。翻中本起经(二卷)。康孟详译语</p>
<p>
	　　失译人名一百二十三部合一百四十八卷。并出古旧二录及道安失译并僧佑<a>三藏</a>记费长房三宝录并纪于汉录后。虽不知译人经是正经。雠校梵文允合真理。还依旧录附之后汉。大方便报恩经(七卷)。分别功德经(五卷)。梵本经(四卷)。泥洹后千岁中变记经(四卷)。合道神足经(四卷)。如来性起经(二卷)。诸经佛名(二卷)。旧譬喻经(二卷)。杂譬喻经(二卷)。观无量寿佛经(一卷)。龙种尊国变化经(一卷)。过去香莲华佛世界经(一卷)。见牧牛者示道经(一卷)。作佛形像经(一卷)。三千佛名经(一卷)。千佛因缘经(一卷)。五十三佛名经(一卷)。八部佛名经(一卷)。十方佛名经(一卷)。贤劫千佛名经(一卷)。称扬百七十佛名经(一卷)。南方佛名经(一卷)。灭罪得福佛名经(一卷)。观世音所说行法经(一卷)。<a>弥勒</a>为女身经(一卷)。寂调意所问经(一卷)。萨陀波仑菩萨求深般若图像经(一卷)。菩萨<a>生地</a>经(一卷)。菩萨所生地经(一卷)。菩萨<a>受戒</a>法经(一卷)。受菩萨戒次第十法(一卷)。菩萨忏悔法(一卷)。初发意菩萨常昼夜六时行五事法(一卷)。六菩萨名经(一卷)。迦叶赴佛泥洹经(一卷)。义呗<a>比丘</a>经(一卷)。僧名数事行经(一卷)。比丘诸禁律(一卷)。摩诃僧祇律比丘要集(一卷)。优波离问佛经(一卷)。沙弥威仪(一卷)。沙弥十戒经(一卷)。<a>比丘尼</a>十戒经(一卷)。受十善戒经(一卷)。沙弥尼戒(一卷)。贤者<a>五戒</a>经(一卷)。优婆塞威仪经(一卷)。四天王经(一卷)。魔娆乱经(一卷)。顶生王因缘经(一卷)。行檀波罗蜜经(一卷)。功德庄严王八万四千岁请佛经(一卷)。魔调王经(一卷)。诲子经(一卷)。教子经(一卷)。福子经(一卷)。小儿闻法即解经(一卷)。菩萨修行经(一卷)。长者贤首经(一卷)。长者命终无子付属经(一卷)。质多长者请比丘经(一卷)。善德婆罗门求舍利经(一卷)。外道诱质多长者经(一卷)。无害梵志执志经(一卷)。梵志避死经(一卷)。梵志丧女经(一卷)。梵志观无常得<a>解脱</a>经(一卷)。贫子得财发狂经(一卷)。[狂-王+乐]狗啮主经(一卷)。居士物故为妇鼻虫经(一卷)。铁城泥犁经(一卷)。泥犁经(一卷)。勤苦泥犁经(一卷)。地狱经(一卷)。盐王五天使者经(一卷)。积骨经(一卷)。苦阴经(一卷)。持斋经(一卷)。海八德经(一卷)。寂志果经(一卷)。人弘法经(一卷)。未曾有经(一卷)。华严璎珞经(一卷)。观世楼炭经(一卷)。般若得经(一卷)。惟日杂难经(一卷)。内身观章经(一卷)。摩诃剎头经(一卷)。清净法行经(一卷)。金刚清净经(一卷)。净除业障经(一卷)。摩诃衍宝严经(一卷)。十住毗婆沙经(一卷)。佛遗日摩尼宝经(一卷)。转女身菩萨经(一卷)。受持佛名不堕恶经(一卷)。七宝经(一卷)。十二因缘章经(一卷)。沙门为十二头陀经(一卷)。三十二相因缘经(一卷)。三十七品经(一卷)。般舟三昧<a>念佛</a>章经(一卷)。庾伽三磨斯经(一卷)。禅要呵欲经(一卷)。须河譬经(一卷)。法句譬喻经(一卷)。譬喻经(一卷)。<a>梵音</a>偈本经(一卷)。阿弥陀佛偈经(一卷)。后出阿弥陀佛偈(一卷)。赞七佛偈(一卷)。怛和尼百句(一卷)。五言咏颂本起(一卷)。道行品诸经梵音解(一卷)。般若波罗蜜神咒经(一卷)。七佛所结麻油述咒(一卷)。幻师波陀神咒(一卷)五龙咒毒经(一卷)。取血气神咒(一卷)。咒[齿*虫]齿咒(一卷)。咒牙痛咒(一卷)。咒眼痛咒(一卷)。咒贼法用(一卷)。七佛安宅神咒(一卷)。安宅咒法(一卷)</p>
<p>
	　　魏曹氏。前都洛阳。后都许昌</p>
<p>
	　　沙门昙柯迦罗者。此云法时印度人也。幼而才敏质像瑰玮。寻读一览文义悉通。善四围陀妙五明论。图谶运变靡所不该。自谓在世无过于己。尝入僧坊遇见法胜毗昙。殷勤寻省莫知旨趣。乃深叹曰。佛法钩深。因即出家诵大小乘经及诸毗尼。以文帝黄初三年。岁次壬寅游化许洛。睹魏境僧众全无律范。遂以齐王芳嘉平二年岁次庚午。于洛阳更集梵僧以羯磨受戒。并翻。僧祇戒本(一卷)。此方戒律之始</p>
<p>
	　　沙门康僧铠者。印度人也。广学群经义畅幽旨。以嘉平四年岁次壬申。于洛阳白马寺译郁伽长者所问经(二卷)。无量寿经(二卷)</p>
<p>
	　　沙门昙帝。安息国人。善学律藏妙达幽微。以高贵乡公正元元年岁次甲戌。于洛阳译昙无德羯磨(一卷)</p>
<p>
	　　沙门白延西域人。才明盖世深解逾伦。以高贵乡公<a>甘露</a>三年岁次丁丑。于洛阳白马寺译首楞严经(二卷)。无量清净平等觉经(二卷)。叉须赖经(一卷)。除灾患经(一卷)。平等觉经(一卷)。菩萨修行经(一卷)。凡六部合八卷</p>
<p>
	　　沙门安法贤西域人。艺业克深慧解尤峻。振锡游邦自远而至。译罗摩伽经一部(三卷)。大般<a>涅盘</a>经一部(二卷)</p>
<p>
	　　吴孙氏。前都武昌。后都建业</p>
<p>
	　　优婆塞支谦字恭明。月支国人也。汉末游洛。谦该览经籍及诸技艺善诸国语。细长黑瘦白眼黄睛。时人语曰。支郎眼中黄形躯虽细是智囊。武烈皇帝以其才慧拜为博士。辅导东宫甚有裨益。以黄武二年岁次癸卯。乃至建兴二年岁次癸酉。正旧译新凡一百二十九部合一百五十二卷。然谦译经典深得义旨。谓大明度经(四卷)。禅秘要经(四卷)。阿差末菩萨经(四卷)。菩萨本缘集经(四卷)。维摩诘所说不思议法门经(三卷)。修行方便经(二卷)。大般泥洹经(二卷)。瑞应本起经(二卷)。法镜经(二卷)。小阿差末经(二卷)。阿弥陀经(二卷)。义足经(二卷)。方等首楞严经(二卷)。法句经(二卷)。慧印经(一卷)。本业经(一卷)。须赖经(一卷)。梵摩渝经(一卷)。私阿末经(一卷)。微密持经(一卷)。月明童子经(一卷)。阿难四事经(一卷)。差摩竭经(一卷)。优多罗母经(一卷)。七女经(一卷)。郁伽长者经(一卷)。八师经(一卷)。释摩男本经(一卷)。孛抄经(一卷)。老女经(一卷)。斋经(一卷)。悔过法经(一卷)。贤者德经(一卷)。佛从上所行三十偈经(一卷)。了本<a>生死</a>经(一卷)。惟明二十偈经(一卷)。龙施女经(一卷)。鹿子经(一卷)。十二门大方等经(一卷)。赖咤和罗经(一卷)。四十二章经(一卷)。难龙王经(一卷)。不自守意经(一卷)。五阴事经(一卷)。七知经(一卷)。人民求愿经(一卷)。佛开解阿拔梵志经(一卷)。宝海梵志成就大悲经(一卷)。梵志子死稻败经(一卷)。梵志问佛师经(一卷)。降千梵志经(一卷)。梵志经(一卷)。度梵志经(一卷)。外道仙居说度经(一卷)。梵志结净经(一卷)。梵志问佛世间增减经(一卷)。佛为外道须深说离欲经(一卷)。梵网六十二见经(一卷)。阿质国王经(一卷)。桀贪王经(一卷)。国王成就五法久存于世经(一卷)。惟娄王师子潼譬喻经(一卷)。诸法本经(一卷)。五母子经(一卷)。戒消伏灾经(一卷)。枯树经(一卷)。是我所经(一卷)。甘露道经(一卷)。不净观经(一卷)。水上泡经(一卷)。恒水戒经(一卷)。色无常经(一卷)。护口意经(一卷)。<a>寿命</a>促经(一卷)。法施胜经(一卷)。诸漏尽经(一卷)。修行慈经(一卷)。须摩提长者经(一卷)。魔调王经(一卷)。四愿经(一卷)。净行品经(一卷)。金刚清净经(一卷)。惟日杂难经(一卷)。佛为诃利旷野鬼说法经(一卷)。阿阇世王女阿术达菩萨经(一卷)。劝进学道经(一卷)。贝多树下思惟十二因缘经(一卷)。坚意经(一卷)。三品弟子经(一卷)。摩诃精进经(一卷)。菩萨修行经(一卷)。普广菩萨经(一卷)。陀罗尼句咒经(一卷)。华积陀罗尼咒经(一卷)。八吉祥经(一卷)。摩诃般若波罗蜜咒经(一卷)。七佛神咒经(一卷)。大慈无减经(一卷)。宝女明三十二相经(一卷)。三鱼失水经(一卷)。演道俗业经(一卷)。不庄校女经(一卷)。申日经(一卷)。孙多邪致经(一卷)。长者音悦经(一卷)。黑氏梵志经(一卷)。法律经(一卷)。出家功德经(一卷)。弊魔试目连经(一卷)。七漏经(一卷)。蓝达王经(一卷)。魔女闻佛说法得男身经(一卷)。魔化作比丘经(一卷)。佛以三车唤经(一卷)。未生怨经(一卷)。弗加沙王经(一卷)。须摩提女经(一卷)。百喻经(一卷)。雪山猕猴经(一卷)。度脱狗子经(一卷)。猘狗经(一卷)。三种良马经(一卷)。鸱乌事经(一卷)。河中草龟经(一卷)。瞎鳖经(一卷)。四种良马经(一卷)。鹰鹞猎经(一卷)。法灭尽经(一卷)。无母子经(一卷)。并制梵呗三契声于今江淮盛行</p>
<p>
	　　沙门维祇难者。此言障碍。印度人也。学通三藏妙善四含。以游化为业。与竺律炎发自西域因到江左。以黄武三年岁次甲辰。于武昌郡译。阿差末经(四卷)。法句集经(二卷)</p>
<p>
	　　沙门竺律炎印度人。解行清厉内外博通。与维祇难同游吴境。以武烈皇帝黄龙二年岁次庚戌。于杨都译。梵志经(一卷)。佛医经(一卷)。三摩竭经(一卷)。</p>
<p>
	　　沙门康僧会。是康居国大承相之长子。世居印度。年未齿学俱丧二亲。至性笃孝着闻于国。服毕入道厉行清高。弘雅有量笃志好学。解通三藏慧贯五明。辩于枢机颇属文翰。以吴初染佛法大化未全。欲使江左兴立图寺。遂以武烈皇帝赤乌四年岁次辛酉。杖锡建康。营立茅茨设像行道。至十年岁次丁卯。吴国以为矫异。有司奏闻。帝召问会。佛何灵验。会曰。如来虽复迁迹千载遗骨舍利神耀无方。是以育王起八万四千塔。帝曰。若得舍利当为起塔。如其虚妄国有常刑。会遂殷请<a>三七</a>日乃获舍利。五色耀天光明出火。作大莲华照耀宫殿。帝自执瓶写于铜盘。舍利冲盘。盘即破碎。举朝群臣莫不惊肃。又置舍利于铁砧使力者击之。砧锤俱陷舍利无损。帝大敬悦。即造<a>舍利塔</a>及建初寺。然会播四依之德弘十地之功。感舍利于帝宫则三吴之塔爰立。挫张昱之洪辩则五湖之寺斯存。折帝皓之捷纵。震梵响之幽呗。以吴太元二年岁次辛未。于杨都译。<a>六度</a>集经(九卷)吴品经(五卷)。菩萨净行经(二卷)。杂譬喻集经(二卷)。阿难念弥经(一卷)。镜面王经(一卷)。察微王经(一卷)。梵皇王经(一卷)。权方便经(一卷)。坐禅经(一卷)。菩萨二百五十法(一卷)。法镜解子注(二卷)。道树经注解(一卷)。安般经注解(一卷)。总一十四部合二十九卷</p>
<p>
	　　沙门支强梁接者。此云无畏。西域人。以五凤二年岁次乙亥。于交州译。法华三昧经(六卷)。沙门竺道馨笔受</p>
<p>
	　　失译人名经一百一十部合二百九十一卷。勘于群录并僧佑三藏记费长房三宝录并纪于吴后。虽不委译人善知译时代。研味三藏允合真理。还依先录纪之吴后谓杂譬喻经(八卷)。杂数经(二十卷)。阿惟越致转经(十八卷)。摩诃乘经(十四卷)。蜀普耀经(八卷)。摩诃衍优波提舍经(五卷)。三昧王经(五卷)。梵王请问经(五卷)。不退转轮经(四卷)。佛从兜率降中阴经(四卷)。四天王经(四卷)。魔王请问经(四卷)。那先譬喻经(四卷)。度无极譬经(三卷)。释提桓因所问经(三卷)。大梵天王请转法轮经(三卷)。法华光瑞菩萨现寿经(三卷)。<a>普贤菩萨</a>答难二千经(二卷)。濡首菩萨经(二卷)。太子试艺本起经(二卷)。小本起经(二卷)。不思议功德经(二卷)。蜀首楞严经(二卷)。后出首楞严经(二卷)。梵天王请佛千首经(二卷)。深断连经(二卷)。甘露味阿毗昙(二卷)。七佛父母姓字经(一卷)。阿惟越致菩萨戒经(一卷)。菩萨常行经(一卷)。摩诃目揵连与佛捔能经(一卷)。阿难得道经(一卷)。阿难般泥洹经(一卷)。阿那律念复生经(一卷)。沙门分卫见怪异经(一卷)。人诈名为道经(一卷)。大戒经(一卷)。衣服制经(一卷)。沙弥离威仪(一卷)。弟子本行经(一卷)。道本五戒经(一卷)。威仪经(一卷)。为寿尽天子说法经(一卷)。魔试佛经(一卷)。阿须伦问八事经(一卷)。摩竭王经(一卷)。萨波达王经(一卷)。尸呵遍王经(一卷)。年少王经(一卷)。太子法慧经(一卷)。是光太子经(一卷)。长者难提经(一卷)。长者子誓经(一卷)。五百婆罗门问有无经(一卷)。女利行经(一卷)。贫女听经蛇啮命终经(一卷)。国王痴夫人经(一卷)。四妇因缘经(一卷)。淫人曳踵行经(一卷)。须多罗经(一卷)。堕加经(一卷)。盘达龙王牛来自供养经(一卷)。行收食牛经(一卷)。随释迦牧牛经(一卷)。法严经(一卷)。譬四经(一卷)。卖智能经(一卷)。初受道经(一卷)。学经(一卷)。福经(一卷)。止寺中经(一卷)。无端廅持经(一卷)。安般行道经(一卷)。解慧微妙经(一卷)。失道得道经(一卷)。心情心识经(一卷)。检意向正经(一卷)。<a>道德</a>果证经(一卷)。父子因缘经(一卷)。荧火六度经(一卷)。杂阿含经(一卷)。小观世楼炭经(一卷)。内波罗蜜经(一卷)。四辈经(一卷)。大四谛经(一卷)。五方便经(一卷)。五惟越罗名解说经(一卷)。五阴经(一卷)。中五浊世经(一卷)。六波罗蜜经(一卷)。大七车经(一卷)。八正邪经(一卷)。八总持经(一卷)。八辈经(一卷)。八部僧行经(一卷)。大十二因缘经(一卷)。十八难经(一卷)。五十二章经(一卷)。百八爱经(一卷)。逮慧三昧经(一卷)。小安般舟三昧经(一卷)。禅行敛意经(一卷)。禅数经(一卷)。化譬经(一卷)。群生偈经(一卷)。大总持神咒经(一卷)。萨和菩萨经(一卷)。慧定普遍<a>神通</a>菩萨经(一卷)。贫女经(一卷)。阿秋那经(一卷)</p>
		

	
	

		</div></div><hr><script charset='utf-8' src='../../js/footer.js'></script></body></html>