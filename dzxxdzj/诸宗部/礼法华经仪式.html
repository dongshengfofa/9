<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，礼法华经仪式' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>礼法华经仪式</center></div><div class='fo'><center>经文出处:来自无量光明网</center><br/><br>
			<p>　　<strong>礼<a>法华经</a>仪式</strong></p>
<p>　　一心顶礼十方法界<a>常住</a>三宝(拜起胡跪<a>烧香</a>运想已合掌唱云)愿此香华云。遍满十方界。供养一切佛。<a>妙法莲华经</a>。<a>菩萨</a>声闻众。受用作佛事(一拜起立叹云)</p>
<p>　　稽首十方佛<a>圆满</a>最上乘</p>
<p>　　本迹开二门法喻谈真秘</p>
<p>　　普使诸权小悉证佛菩提</p>
<p>　　我今誓归依愿超<a>生死</a>海</p>
<p>　　(赞叹已。随意述诚。虽曰礼经。应须<a>礼佛</a>菩萨。使三宝义足)</p>
<p>　　一心顶礼本师<a>释迦牟尼佛</a></p>
<p>　　一心顶礼过去多宝佛</p>
<p>　　一心顶礼十方分身释迦牟尼佛</p>
<p>　　一心顶礼尽法华经中。及十方三世一切诸佛</p>
<p>　　一心顶礼妙法莲华经。妙字法宝(下去每字准此一唱一拜)</p>
<p>　　一心顶礼尽法华经中。及十方三世一切菩萨声闻缘觉得道贤圣僧</p>
<p>　　一心顶礼<a>普贤菩萨</a>摩诃萨(拜已胡跪运想准常仪)</p>
<p>　　志心忏悔。我(某甲)与一切众生从无始来。迷失真心流<a>转生</a>死。六根罪障无量无边。圆妙佛乘无以开解。一切所愿不得现前我今礼敬妙法华经。以此善根发露黑恶。过现未来三业所造。无边重罪皆得消灭。身心清净惑障蠲除。福智庄严净因增长。自他行愿速得圆成。愿诸如来常在<a>说法</a>。所有功德起<a>随喜</a>心。回向菩提证常乐果。命终之日<a>正念</a>现前。面奉弥陀及诸圣众。一<a>刹那</a>顷生莲华中。普愿众生俱成佛道(忏悔发愿已。归命礼三宝)</p>
<p>　　南无佛南无法南无僧南无释迦牟尼佛南无妙法莲华经南无文殊师利菩萨南无普贤菩萨(旋竟三归依如常)</p>
<p>　　礼法华经仪式</p>
		</div>
		
		
		</div></div><hr><script charset='utf-8' src='../../js/footer.js'></script></body></html>