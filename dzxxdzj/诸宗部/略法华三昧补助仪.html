<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，略法华三昧补助仪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>略法华三昧补助仪</center></div><div class='fo'><center>经文出处:来自无量光明网</center><br/><br>
			<p>　　<strong>略法华三昧补助仪</strong> 并序</p>
<p>　　(由此忏法随事观想。并指法华三昧补助仪文。今恐各行无处寻。检翻成所阙故。从要急略彼辞句。附此文后以备承用。请对前事仪之下。运此观想故。此但令运想。不录事相。用者应知)初运香华(运想曰。愿此香华遍十方。以为微妙光明台。诸天音乐天宝香。诸天肴饍天宝衣。不可思议妙法尘。一一尘出一切尘。一一尘出一切法。旋转无碍互庄严。遍至一切三宝前。十方法界三宝前。皆有我身修供养。一一皆悉遍法界。彼彼无杂无障阂。尽未来际作佛事普熏法界。诸众生蒙熏皆发菩提心。同入无生证佛智)请佛(我三业性如<a>虚空</a>。释迦牟尼亦如是。不起真际为众生与众俱来受供养)诸佛<a>菩萨</a>(但改牟尼及形相来处)请法(法性如空不可见。<a>常住</a>法宝难思议。我今三业<a>如法</a>请。惟愿影现受供养)<a>礼佛</a>(能礼所礼性空寂。感应道交难思议。我此道场如帝珠。释迦牟尼影现中。我今影现牟尼前。头面接足归命礼)余佛菩萨(但改牟尼为异)礼法(真空法性如虚空。常住法宝难思议。我身影现法宝前。莫不皆悉归命礼)普为(我及众生云云)忏悔前运逆顺十心(我与众生云云)</p>
<p>　　略法华三昧补助仪</p>
		</div>
		
		
		</div></div><hr><script charset='utf-8' src='../../js/footer.js'></script></body></html>