<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 起世经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 起世经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四卷 起世经</strong><br />
	<br />
	　　<a>地狱</a>品第四之三</p>
<p>
	　　复次诸<a>比丘</a>。彼阿毘至大地狱中。亦有十六诸小地狱。而为眷属。以自围绕。其狱各广五百由旬。初黑云沙乃至最后寒冰地狱。诸比丘。如是地狱有何因缘。名阿毘至耶。诸比丘。此阿毘至大地狱中。所有众生。生者有者。出者住者。是诸众生恶业果故。自然出生。诸守狱卒各以两手执彼地狱诸众生身。[打-丁+仆]置炽燃热铁地上。火焰直上一向猛盛。覆面于地。便持利刀。从脚踝上。破出其筋。手捉挽之。乃至项筋。皆相连引。贯彻心髓。<a>痛苦</a>难论。如是挽已。令驾铁车。驰奔而走。其车甚热。光焰炽燃。一向猛盛。将其经历无量由旬。所行之处。纯是洞然热铁险道。去已复去。随狱卒意无暂停时。欲向何方。称意即去。随所去处。随所到处。狱卒挽之。未曾舍离。如是去时。随所经历。销铄罪人身。诸肉血无复遗余。以是因缘。受严切苦。极重剧苦。意不喜苦。命亦未终。乃至未尽。恶不善业。未灭未散。未变未移。若于往昔人非人身。所作来者。一切悉受复次诸比丘。此阿毘至大地狱中。所有众生。生者有者。化者住者。以其不善业果报故。从于东方。有大火聚。忽尔出生。炽燃赤色。极大猛焰。一向炎赫。如是次第。南西北方。四维上下。各各皆有极大火聚。炽燃出生。光焰炎赫。罪人尔时以此四方诸大火聚之所围绕。渐渐逼近。触其身故。受诸痛苦。乃至受于大严切苦。命亦未终。略说如上。于彼狱中。一切具受</p>
<p>
	　　复次诸比丘。此阿毘至大地狱中诸众生等。生者有者。乃至住者。恶业果故。从于东壁出大光焰。直射西壁。到已而住。从于西壁出大光焰。直射东壁。到已而住。从于南壁。出大光焰直射北壁。从于北壁出大光焰。直射南壁。从下射上。自上射下。纵横相接。上下交射。热光赫奕。腾焰相冲。尔时狱卒以诸罪人。掷置六种大火聚内。是诸罪人。乃至受于极严切苦。命亦未终。略说乃至。彼不善业。未毕未尽。于其中间。具足而受</p>
<p>
	　　复次诸比丘。此阿毘至大地狱中。诸众生等。生者有者。乃至住者。恶业果故。经无量时。受长远苦。尔时即见地狱东门忽然自开。是诸众生既闻开声。复见门开。便走趣之。走已复走。大速疾走。各言。我等至彼处已。决应得脱。我等今者若到彼处。应大吉祥。彼诸众生如是走时。走复走时。速疾走时。其身转更炽燃光焰。譬如<a>世间</a>有力壮夫。将大火炬逆风而走。而彼火炬。更复转燃。焰炽猛盛。如是如是。彼诸众生。如是走时。速疾走时。身诸支节。转复炽燃。举足之时肉血离散。下足之时肉血还生。又彼众生。如是奔走。欲近门时。罪业力故。门还自闭。罪人尔时于彼狱中。炽燃光焰。热铁地上。闷绝倒卧。覆面而踣。既覆倒已。即烧其皮。既烧皮已。次烧其肉。既烧肉已。次烧其筋。既烧筋已。次烧其骨。既烧骨已。彻至其髓。彻至髓时。唯见烟出。出已复出。烟燧火出。罪人于中。乃至次第受极严苦。命亦未终。略说如前。未尽彼人恶不善业。乃至往昔人非人身。所作来者。于中具受</p>
<p>
	　　复次诸比丘。此阿毘至大地狱中。诸众生等。生者有者。乃至住者。以诸不善业果报故。经无量时。长远道中受诸苦已。地狱四门。还复更开。于门开时。彼地狱中诸众生等。闻声见开。向门而走。走已复走。乃至大走。作如是念。我等今者当于此处必应得脱。我等于今定当讫了。彼人如是大驰走时。其身转复炽燃猛烈。譬如壮夫执干草炬逆风而走。彼炬既燃转复炽盛。如是如是。彼诸众生走已复走。乃至大走。如是走时。彼人身分。转更炽燃。欲举足时肉血俱散。欲下足时肉血还生。及到狱门。其门还闭。彼诸众生于此炽燃热铁地上。一向驰走。既不得出。其心闷乱。覆面倒地。既倒地已。遍烧身皮。既烧皮已。次烧其肉。既烧肉已。复烧其骨。乃至彻髓。烟焰洞燃。其烟熢[火*孛]。其焰炎赫。烟焰相杂。热恼复倍。彼人于中受极严苦。略说如前。乃至<a>寿命</a>未得终尽。恶不善业。未灭未离未变未散。乃至往昔人非人身。所造作者。一切悉受</p>
<p>
	　　复次诸比丘。此阿毘至大地狱中。所有众生。乃至住者。以不善业果报力故。为地狱火炽燃烧之。尔时眼所见色。皆是意所不喜。有意喜者皆不现前。非意所好。不可爱色。不善之色。而恒逼恼。耳所闻声。鼻所闻香。舌所知味。身所觉触。意所念法。皆是心意。所不喜者。非意所喜。非可爱法。恒来现前。凡有境界。皆是不善。彼人于中以是因缘。恒受极重麤涩苦恼。其色恶故。其触亦然。乃至寿命。未得终尽。恶不善业。未没未灭。若于往昔人非人身。有所造作。一切恶业。悉皆具受</p>
<p>
	　　复次诸比丘。有何因缘。阿毘至狱名阿毘至耶。诸比丘。此阿毘至大地狱中。于一切时。无有须臾暂受安乐。乃至得如一弹指顷。是故名此大地狱者。为阿毘至。如是次第。具足受苦。诸比丘。此大地狱诸众生等。经无量时。受长远苦。乃至得从此阿毘至大地狱出。出已驰走。走已复走。乃至大走。欲求屋宅。求覆。求洲。求归依处。求救护处。尔时复入黑云沙等五百由旬诸小地狱。入已乃至略说。最后到第十六寒冰地狱。具受众苦。然后乃于彼处命终。此中<a>世尊</a>说如是偈</p>
<p>
	　　若人身口意造业作已入于恶道中</p>
<p>
	　　如是当<a>生活</a>地狱最为可畏毛竖处</p>
<p>
	　　经历无数千亿岁死已须臾还复活</p>
<p>
	　　怨雠各各相报对由此众生更相杀</p>
<p>
	　　若于父母起恶心或佛<a>菩萨</a>声闻众</p>
<p>
	　　此等皆堕黑绳狱其处受苦极严炽</p>
<p>
	　　教他正行令邪曲见人友善必破坏</p>
<p>
	　　此等亦堕黑绳狱两舌恶口多妄语</p>
<p>
	　　乐作三种恶重业不修三种善根芽</p>
<p>
	　　此等痴人必当入合大地狱久受苦</p>
<p>
	　　或杀羊马及诸牛种种杂兽鸡猪等</p>
<p>
	　　并杀诸余虫蚁类彼人当堕合地狱</p>
<p>
	　　世间怖畏相多种以此逼迫恼众生</p>
<p>
	　　当堕磑山地狱中受于堆压舂擣苦</p>
<p>
	　　贪欲恚痴结使故回转正理令别异</p>
<p>
	　　判是作非乖法律彼为刀剑轮所伤</p>
<p>
	　　倚恃强势劫夺他有力无力皆悉取</p>
<p>
	　　若作如是诸逼恼当为铁象所蹴蹋</p>
<p>
	　　若乐杀害诸众生身手血涂心严恶</p>
<p>
	　　常行如是不净业彼等当生叫唤处</p>
<p>
	　　种种触恼众生故于叫唤狱被烧煮</p>
<p>
	　　其中复有大叫唤此由谄曲姧猾心</p>
<p>
	　　诸见稠林所覆蔽爱网弥密所沈沦</p>
<p>
	　　常行如是最下业彼则堕于大叫唤</p>
<p>
	　　若至如是大叫唤炽燃铁城毛竖处</p>
<p>
	　　其中铁堂及铁屋诸来入者悉烧燃</p>
<p>
	　　若作世间诸事业恒当恼乱诸众生</p>
<p>
	　　彼等当生热恼狱于无量时受热恼</p>
<p>
	　　世间<a>沙门</a><a>婆罗门</a>父母尊长诸耆旧</p>
<p>
	　　若恒触恼令不喜彼等皆堕热恼狱</p>
<p>
	　　生天净业不乐修所爱至亲常远离</p>
<p>
	　　喜作如是诸事者彼人当入热恼狱</p>
<p>
	　　恶向沙门婆罗门并诸善人父母等</p>
<p>
	　　或复害于余尊者彼堕热恼常炽燃</p>
<p>
	　　恒多造作诸恶业不曾发起一善心</p>
<p>
	　　是人直趣阿毘狱当受无量众苦恼</p>
<p>
	　　若说<a>正法</a>为非法说诸非法为正法</p>
<p>
	　　既无增益于善事彼人当入阿毘狱</p>
<p>
	　　活及黑绳此两狱合会叫唤等为五</p>
<p>
	　　热恼大热共成七阿毘至狱为第八</p>
<p>
	　　此八名为大地狱严炽苦切难忍受</p>
<p>
	　　恶业之人所作故其中小狱有十六</p>
<p>
	　　尔时世尊说此偈已。告诸比丘。作如是言。汝诸比丘。应当知彼世界中间。别更复有十地狱处。何等为十。所谓頞浮陀地狱。泥罗浮陀地狱。阿呼地狱。呼呼婆地狱。阿吒吒地狱。搔揵提迦地狱。优懵薜赜?２ㄍ纺Φ赜?１疾枥娴赜?＞心餐拥赜?Ｖ畋惹稹Ｓ诒酥屑溆腥缡堑仁?值赜?Ｖ畋惹稹：我蚝卧怠ｎO浮陀地狱。名頞浮陀耶。诸比丘。頞浮陀狱诸众生等。所有身形。犹如泡沫。是故名为頞浮陀也</p>
<p>
	　　复次于中有何因缘。泥罗浮陀地狱。名泥罗浮陀耶。诸比丘。彼泥罗浮陀地狱中。诸众生等。所有身形。譬如肉段。是故名为泥罗浮陀。复次于中何因何缘。阿呼地狱。名为阿呼。诸比丘。阿呼地狱。诸众生等。受严切苦。逼迫之时。叫唤而言。阿呼阿呼。甚大苦也。是故名为阿呼地狱</p>
<p>
	　　复次于中何因何缘。呼呼婆狱。名呼呼婆耶。诸比丘。彼呼呼婆地狱中。诸众生等。为彼地狱极苦逼时。叫唤而言。呼呼婆呼呼婆。是故名为呼呼婆也。复次于中何因何缘。阿吒吒狱。名阿吒吒耶。诸比丘。彼阿吒吒地狱中。诸众生等。以极苦恼逼切其身。但得唱言。阿吒吒阿吒吒。然其舌声不能出口。是故名为阿吒吒也。复次于中何因何缘。搔揵提迦。名搔揵提迦耶。诸比丘。搔揵提迦地狱之中。猛火焰色。如搔揵提迦花。是故名为搔揵提迦。复次于中何因何缘。优懵抻?Ｃ?陪罗耶。诸比丘。彼优懵薜赜??小Ｃ突鹧嫔?Ｈ缬陪罗华。是故名为优懵抟病８创斡谥泻我蚝卧怠＞心餐佑?Ｃ?心餐右?Ｖ畋惹稹１司心餐拥赜??小Ｃ突鹧嫔?Ｈ缇心餐踊āＪ枪拭??心餐右病８创斡谥泻我蚝卧怠１疾枥驽扔?Ｃ?疾枥驽纫?Ｖ畋惹稹１疾枥驽鹊赜??小Ｃ突鹧嫔?绫疾枥驽然āＪ枪拭??疾枥驽取８创斡谥泻我蚝卧怠２ㄍ纺τ?Ｃ?ㄍ纺σ?Ｖ畋惹稹１瞬ㄍ纺Φ赜??小Ｃ突鹧嫔?绮ㄍ纺?āＪ枪拭??ㄍ纺σ病		

	
	

		</div></div><hr><script charset='utf-8' src='../../js/footer.js'></script></body></html>