<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十二卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十二卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十二卷 杂阿含经</strong></p>
<p>
	　　(一一四五)如是我闻。一时。佛住舍卫国祗树给孤独园。时。波斯匿王来诣佛所。稽首佛足。退坐一面。白佛言。<a>世尊</a>。应施何等人。佛言。大王。随心所乐处。波斯匿王复白佛言。应施何处。得大果报。佛言。大王。此是异问。所问应施何处。此问则异。复问施何处。应得大果。此问复异。我今问汝。随意答我。大王。譬如此国临阵战鬪。集诸战士。而有一<a>婆罗门</a>子。从东方来。年少幼稚。柔弱端正。肤白发黑。不习武艺。不学术策。恐怖退弱。不能自安。不忍敌观。若刺若射。无有方便。不能伤彼。云何。大王。如此士夫。王当赏不。王白佛言。不赏。世尊。如是。大王。有刹利童子从南方来。鞞舍童子从西方来。首陀罗童子从北方来。无有伎术。皆如东方婆罗门子。王当赏不。王白佛言。不赏。世尊。佛告大王。此国集军临战鬪时。有婆罗门童子从东方来。年少端正。肤白发黑。善学武艺。知鬪术法。勇健<a>无畏</a>。苦战不退。安住谛观。运戈能伤。能破巨敌。云何。大王。如此战士。加重赏不。王白佛言。重赏。世尊。如是。刹利童子从南方来。鞞舍童子从西方来。首陀罗童子从北方来。年少端正。善诸术艺。勇健堪能。苦战却敌。皆如东方婆罗门子。如是战士。王当赏不。王白佛言。重赏。世尊。佛言。大王。如是<a>沙门</a>．婆罗门远离五支。成就五支。建立<a>福田</a>。施此田者。得大福利。得大果报。何等为舍离五支。所谓贪欲盖。瞋恚．睡眠．掉悔．疑盖。已断已知。是名舍离五支。何等为成就五支。谓无学戒身成就。无学定身．慧身．<a>解脱</a>身．解脱知见身。是名成就五支。大王。如是舍离五支。成就五支。建立福田。施此田者。得大果报。尔时。世尊复说偈言</p>
<p>
	　　运戈猛战鬪堪能勇士夫</p>
<p>
	　　为其战鬪故随功重加赏</p>
<p>
	　　不赏名族胄怯劣无勇者</p>
<p>
	　　忍辱修贤良见谛建福田</p>
<p>
	　　贤圣律仪备成就深妙智</p>
<p>
	　　族胄虽卑微堪为施福田</p>
<p>
	　　衣食钱财宝牀卧等众具</p>
<p>
	　　悉应以敬施为持净戒故</p>
<p>
	　　人表林野际穿井给行人</p>
<p>
	　　溪涧施桥梁迥路造房舍</p>
<p>
	　　戒德多闻众行路得止息</p>
<p>
	　　譬如重云起雷电声振耀</p>
<p>
	　　普雨于壤土百卉悉扶疏</p>
<p>
	　　禽兽皆<a>欢喜</a>田夫并欣乐</p>
<p>
	　　如是净<a>信心</a>闻慧舍悭垢</p>
<p>
	　　钱财丰饮食常施良福田</p>
<p>
	　　高唱增欢爱如雷雨良田</p>
<p>
	　　功德注流泽沾洽施主心</p>
<p>
	　　<a>财富</a>名称流及<a>涅槃</a>大果</p>
<p>
	　　佛说此经已。波斯匿王闻佛所说。欢喜<a>随喜</a>。作礼而去</p>
<p>
	　　(一一四六)如是我闻。一时。佛住舍卫国祗树给孤独园。时。波斯匿王来诣佛所。稽首佛足。退坐一面。白佛言。云何。世尊。为婆罗门死还生自姓婆罗门家。刹利．鞞舍．首陀罗家耶佛言。大王。何得如是。大王当知。有四种人。何等为四。有一种人。从冥入冥。有一种人。从冥入明。有一种人。从明入冥。有一种人。从明入明。大王。云何为一种人从冥入冥。谓有人生卑姓家。若生旃陀罗家．鱼猎家．竹作家．车师家。及余种种下贱工巧业家。贫穷短命。形体憔悴。而复<a>修行</a>卑贱之家。亦复为人下贱作使。是名为冥。处斯冥中。复行身恶行．行口恶行．行意恶行。以是因缘。身坏命终。当生恶趣。堕泥梨中。犹如有人从闇入闇。从厕入厕。以血洗血。舍恶受恶。从冥入冥者亦复如是。是故名为从冥入冥。云何名为从冥入明。谓有世人生卑姓家。乃至为人作诸鄙业。是名为冥。然其彼人于此冥中。行身善行．行口善行．行意善行。以是因缘。身坏命终。生于善趣。受天化生。譬如有人登牀跨马。从马升象。从冥入明亦复如是。是名有人从冥入明。云何有人从明入冥。谓有世人生富乐家。若刹利大姓．婆罗门大姓家．长者大姓家。及余种种富乐家生。多诸钱财。奴婢．客使。广集知识。受身端正。聪明黠xia2慧。是名为明。于此明中。行身恶行．行口恶行．行意恶行。以是因缘。身坏命终。生于恶趣。堕泥梨中。譬如有人从高楼下乘于大象。下象乘马。下马乘舆。下舆坐牀．下床堕地。从地落坑。从明入冥者亦复如是。云何有人从明入明。谓有世人生富乐家。乃至形相端严。是名为明。于此明中。行身善行．行口善行．行意善行。以是因缘。身坏命终。生于善趣。受天化生。譬如有人从楼观至楼观。如是。乃至从牀至床。从明入明者亦复如是。是名有人从明入明。尔时。世尊复说偈言</p>
<p>
	　　贫穷困苦者不信增瞋恨</p>
<p>
	　　悭贪恶邪想痴惑不恭敬</p>
<p>
	　　见沙门道士持戒多闻者</p>
<p>
	　　毁呰而不誉障他施及受</p>
<p>
	　　如斯等士夫从此至他世</p>
<p>
	　　当堕泥梨中从冥入于冥</p>
<p>
	　　若有贫穷人信心少瞋恨</p>
<p>
	　　常生惭愧心惠施离悭垢</p>
<p>
	　　见沙门梵志持戒多闻者</p>
<p>
	　　谦虚而问讯随宜善供给</p>
<p>
	　　劝人令施与叹施及受者</p>
<p>
	　　如是修善人从此至他世</p>
<p>
	　　善趣上生天从冥而入明</p>
<p>
	　　有富乐士夫不信多瞋恨</p>
<p>
	　　悭贪疾恶想邪惑不恭敬</p>
<p>
	　　见沙门梵志毁呰而不誉</p>
<p>
	　　障他人施惠亦断受施者</p>
<p>
	　　如是恶士夫从此至他世</p>
<p>
	　　当生苦<a>地狱</a>从明入冥中</p>
<p>
	　　若有富士夫信心不瞋恨</p>
<p>
	　　常起惭愧心惠施离瞋姤</p>
<p>
	　　见沙门梵志持戒多闻者</p>
<p>
	　　先奉迎问讯随宜给所须</p>
<p>
	　　劝人令供养叹施及受者</p>
<p>
	　　如是等士夫从此至他世</p>
<p>
	　　生三十三天从明而入明</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一一四七)如是我闻。一时。佛住舍卫国祗树给孤独园。时。波斯匿王日日身蒙尘土。来诣佛所。稽首佛足。退坐一面。佛言。大王。从何所来。波斯匿王白佛言。世尊。彼灌顶王法。人中<a>自在</a>。精勤方便。王领大地。统理王事。周行观察。而来至此。佛告大王。今问大王。随意答我。譬如有人从东方来。有信有缘。未曾虚妄。而白王言。我东方来。见一石山。极方广大。不穿不坏。亦无缺坏。磨地而来。一切众生草木之类悉磨令碎。南．西．北方亦有人来。有信有缘。亦不虚妄。而白王言。我见石山。方广高大。不断不坏。亦不缺坏。磨地而来。众生草木悉皆磨碎。大王。于意云何。如是像貌大恐怖事。嶮恶相杀。众生运尽。人道难得。当作何计。王白佛言。若如是者。更无余计。唯当修善。于<a>佛法</a>．律专心方便。佛告大王。何故说言。嶮恶恐怖于世卒起。众生运尽。人身难得。唯当行法．行义．行福。于佛法教。专精方便。何以不言。灌顶王位众人人首。堪能自在。王于大地。事务众人。当须营理耶。王白佛言。世尊。为复闲时言。灌顶王位为众人首。王于大地。多所经营。以言鬪言。以财鬪财。以象鬪象。以车鬪车。以步鬪步当于尔时。无有自在。若胜若伏。是故我说。嶮恶恐怖卒起之时。众生运尽。人身难得。无有余计。唯有行义．行法．行福。于佛法教专心归依。佛告大王。如是。如是。经常磨迮。谓恶劫．老．病．苦。磨迮众生。当作何计。正当修义．修法．修福．修善．修慈。于佛法中精勤方便。尔时。世尊而说偈言</p>
<p>
	　　如有大石山高广无缺坏</p>
<p>
	　　周遍四方来磨迮此大地</p>
<p>
	　　非兵马呪术力所能防御</p>
<p>
	　　恶劫老病死常磨迮众生</p>
<p>
	　　四种大族姓栴陀罗猎师</p>
<p>
	　　在家及<a>出家</a>持戒犯戒者</p>
<p>
	　　一切皆磨迮无能救护者</p>
<p>
	　　是故慧士夫观察自己利</p>
<p>
	　　建立清净信信佛法僧宝</p>
<p>
	　　身口心清净随顺于<a>正法</a></p>
<p>
	　　现世名称流终则生天上</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一一四八)如是我闻。一时。佛住舍卫国祗树给孤独园。时。波斯匿王来诣佛所。稽首佛足。退坐一面。时。有尼干子七人．闍只罗七人．一舍罗七人。身皆粗大。彷徉行住只洹门外。时。波斯匿王遥见斯等彷徉门外。即从座起。往至其前。合掌问讯。三自称名言。我是波斯匿王．拘萨罗王。尔时。世尊告波斯匿王。汝今何故恭敬斯等。三称姓名。合掌问讯王白佛言。我作是念。<a>世间</a>若有阿<a>罗汉</a>者。斯等则是。佛告波斯匿王。汝今且止。汝亦不知是阿罗汉．非阿罗汉。不得他心智故。且当亲近观其戒行。久而可知。勿速自决。审谛观察。勿但洛莫。当用智慧。不以不智。经诸苦难。堪能自辩。交契计挍。真伪则分。见说知明。久而则知。非可卒识。当须思惟。智慧观察。王白佛言。奇哉。世尊。善说斯理。言。久相习。观其戒行。乃至见说知明。我有家人。亦复出家。作斯等形相。周流他国。而复来还。舍其被服。还受五欲。是故当知世尊善说。应与同止。观其戒行。乃至言说如有智慧。尔时。世尊而说偈言</p>
<p>
	　　不以见形相知人之<a>善恶</a></p>
<p>
	　　不应暂相见而与同心志</p>
<p>
	　　有现身口密俗心不敛摄</p>
<p>
	　　犹如鋀石铜涂以真金色</p>
<p>
	　　内怀鄙杂心外现圣威仪</p>
<p>
	　　游行诸国土欺诳于世人</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一一四九)如是我闻。一时。佛住舍卫国祗树给孤独园。时。波斯匿王为首。并七国王及诸大臣悉共集会。作如是论议。五欲之中。何者第一。有一人言。色最第一。又复有称声．香．味．触为第一者。中有人言。我等人人各说第一。竟无定判。当诣世尊。问如此义。如世尊说。当共忆持。尔时。波斯匿王为首。与七国王．大臣．眷属来诣佛所。稽首佛足。退坐一面。白佛言。世尊。我等七王与诸大臣如是论议。五欲功德。何者为胜。其中有言色胜．有言声胜．有言香胜．有言味胜．有言触胜。竟无决定。来问世尊。竟何者胜。佛告诸王。各随意适。我悉有余说。以是因缘。我说五欲功德。然自有人于色适意。止爱一色。满其志愿。正使过上有诸胜色。非其所爱。不触不视。言己所爱最为第一。无过其上。如爱色者。声．香．味．触亦皆如是。当其所爱。辄言最胜。欢喜乐着。虽更有胜过其上者。非其所欲。不触不视。唯我爱者最胜最妙。无比无上。尔时。座中有一优婆塞。名曰栴檀。从座起。整衣服。偏袒右肩。合掌白佛。善说。世尊。善说。善逝。佛告优婆塞。善说。栴檀。快说。栴檀。时。栴檀优婆塞即说偈言</p>
<p>
	　　央伽族姓王服珠璎珞铠</p>
<p>
	　　摩竭众庆集如来出其国</p>
<p>
	　　名闻普流布犹如雪山王</p>
<p>
	　　如净水莲华清净无瑕秽</p>
<p>
	　　随日光开敷芬香熏其国</p>
<p>
	　　央耆qi2国明显犹如空中日</p>
<p>
	　　观如来慧力如夜然炬火</p>
<p>
	　　为眼为大明来者为决疑</p>
<p>
	　　时。诸国王叹言。善说。栴檀优婆塞。尔时。七王脱七宝上衣。奉优婆塞。时。彼七王闻佛所说。欢喜随喜。从座起去尔时。栴檀优婆塞知诸王去已。从座起。整衣服。偏袒右肩。合掌白佛。今七国王遗我七领上衣。唯愿世尊受此七衣。以哀愍故。尔时。世尊为哀愍故。受其七衣。栴檀优婆塞欢喜随喜。作礼而去</p>
<p>
	　　(一一五○)如是我闻。一时。佛住舍卫国祗树给孤独园。时。波斯匿王其体肥大。举体流汗。来诣佛所。稽首佛足。退坐一面。气息长喘。尔时。世尊告波斯匿王。大王身体极肥盛。大王白佛言。如是。世尊。患身肥大。常以此身极肥大故。惭耻厌苦。尔时。世尊即说偈言</p>
<p>
	　　人当自系念每食知节量</p>
<p>
	　　是则诸受薄安消而保寿</p>
<p>
	　　时。有一年少。名郁多罗。于会中坐。时。波斯匿王告郁多罗。汝能从世尊受向所说偈。每至食时。为我诵不。若能尔者。赐金钱十万。亦常与食。郁多罗白王。奉教当诵。时。波斯匿王闻佛所说。欢喜随喜。作礼而去。时。郁多罗知王去已。至世尊前。受所说偈。于王食时。食食为诵。白言大王。如佛．世尊．如来．应．等正觉所知所见。而说斯偈</p>
<p>
	　　人当自系念每食知节量</p>
<p>
	　　是则诸受薄安消而保寿</p>
<p>
	　　如是。波斯匿王渐至后时。身体佣细。容貌端正。处楼阁上。向佛住处合掌恭敬。右膝着地。三说是言。南无敬礼世尊．如来．应．等正觉。南无敬礼世尊．如来．应．等正觉。与我现法利益．后世利益．现法后世利益。以其饭食知节量故</p>
<p>
	　　(一一五一)如是我闻。一时。佛住舍卫国。时。有年少阿修罗来诣佛所。于佛面前粗恶不善语。瞋骂呵责。尔时。世尊即说偈言</p>
<p>
	　　不怒胜瞋恚不善以善伏</p>
<p>
	　　惠施伏悭贪<a>真言</a>坏妄语</p>
<p>
	　　不骂亦不虐<a>常住</a>贤圣心</p>
<p>
	　　恶人住瞋恨不动如山石</p>
<p>
	　　起瞋恚能持胜制狂马车</p>
<p>
	　　我说善御士非彼摄绳者</p>
<p>
	　　时。年少阿修罗白佛言。瞿昙。我今悔过。如愚如痴。不辩不善。于瞿昙面前诃骂毁辱。如是忏悔已。时。阿修罗闻佛所说。欢喜随喜。作礼而去</p>
<p>
	　　(一一五二)如是我闻。一时。佛住舍卫国祗树给孤独园。时。有年少宾耆qi2迦婆罗门来诣佛所。于世尊面前作粗恶不善语。瞋骂呵责尔时。世尊告年少宾耆qi2迦。若于一时吉星之日。汝当会诸宗亲眷属耶。宾耆qi2白佛。如是。瞿昙。佛告宾耆qi2。若汝宗亲不受食者。当如之何。宾耆qi2白佛。不受食者。食还属我。佛告宾耆qi2。汝亦如是。如来面前作粗恶不善语。骂辱呵责。我竟不受。如此骂者。应当属谁。宾耆qi2白佛。如是。瞿昙。彼虽不受。且以相赠。则便是与。佛告宾耆qi2。如是不名更相赠遗。何得便为相与。宾耆qi2白佛。云何名为更相赠遗。名为相与。云何名不受相赠遗。不名相与。佛告宾耆qi2。若当如是骂则报骂。瞋则报瞋。打则报打。鬪则报鬪。名相赠遗。名为相与。若复。宾耆qi2。骂不报骂。瞋不报瞋。打不报打。鬪不报鬪。若如是者。非相赠遗。不名相与。宾耆qi2白佛。瞿昙。我闻古昔婆罗门长老宿重行道大师所说。如来．应．等正觉。面前骂辱。瞋恚诃责。不瞋不怒。而今瞿昙有瞋恚耶。尔时。世尊即说偈言</p>
<p>
	　　无瞋何有瞋正命以调伏</p>
<p>
	　　正智心解脱慧者无有瞋</p>
<p>
	　　以瞋报瞋者是则为恶人</p>
<p>
	　　不以瞋报瞋临敌伏难伏</p>
<p>
	　　不瞋胜于瞋三偈如前说</p>
<p>
	　　尔时。年少宾耆qi2白佛言。悔过。瞿昙。如愚如痴。不辩不善。而于沙门瞿昙面前粗恶不善语。瞋骂呵责。闻佛所说。欢喜随喜。作礼而去</p>
<p>
	　　(一一五三)如是我闻。一时。佛住舍卫国东园鹿子母讲堂。尔时。世尊晡bu1时从禅觉。诣讲堂东荫荫中。露地经行。时。有健骂婆罗豆婆遮婆罗门来诣佛所。世尊面前作粗恶不善语。骂詈呵责。世尊经行。彼随世尊后行。世尊经行已竟。住于一处。彼婆罗门言。瞿昙伏耶。尔时。世尊即说偈言</p>
<p>
	　　胜者更增怨伏者卧不安</p>
<p>
	　　胜伏二俱舍是得安隐眠</p>
<p>
	　　婆罗门白言。瞿昙。我今悔过。如愚如痴。不辩不善。何于瞿昙面前作粗恶不善语。骂詈呵责。时。婆罗门闻佛所说。欢喜随喜。复道而去</p>
<p>
	　　(一一五四)如是我闻。一时。佛住舍卫国东园鹿子母讲堂。世尊晨朝着衣持恪Ｈ肷嵛莱瞧蚴场Ｊ薄＝÷钇怕薅蛊耪谄怕廾乓＜?雷稹Ｗ鞔侄癫簧朴铩２_骂呵责。把土坌ben4佛。时。有逆风。还吹其土。反自坌ben4身。尔时。世尊即说偈言</p>
<p>
	　　若人无瞋恨骂辱以加者</p>
<p>
	　　清净无结垢彼恶还归己</p>
<p>
	　　犹如土坌ben4彼逆风还自污</p>
<p>
	　　时。彼婆罗门白佛言。悔过。瞿昙。如愚如痴。不善不辩。何于瞿昙面前粗恶不善语。瞋骂呵责。时。婆罗门闻佛所说。欢喜随喜。复道而去</p>
<p>
	　　(一一五五)如是我闻。一时。佛在拘萨罗人间游行。至舍卫国祗树给孤独园。时。有婆罗门名曰违义。闻沙门瞿昙从拘萨罗国人间游行。至舍卫国祗树给孤独园。闻已。作是念。我当往诣沙门瞿昙所。闻所<a>说法</a>。当反其义。作是念已。往诣精舍。至世尊所。尔时。世尊无量眷属围绕说法。世尊遥见违义婆罗门来。即默然住。违义婆罗门白佛言。瞿昙说法。乐欲闻之。尔时。世尊即说偈言</p>
<p>
	　　违义婆罗门未能解深义</p>
<p>
	　　内怀嫉恚心欲为法留难</p>
<p>
	　　调伏违反心诸不信乐意</p>
<p>
	　　息诸障碍垢则解深妙说</p>
<p>
	　　时。违义婆罗门作是念。沙门瞿昙已知我心。闻佛所说。欢喜随喜。从座起而去</p>
<p>
	　　(一一五六)如是我闻。一时。佛住舍卫国祗树给孤独园。世尊晨朝着衣持恪Ｈ肷嵛莱瞧蚴场Ｊ薄Ｓ胁缓ζ怕廾爬匆璺鹚?０追鹧浴Ｊ雷稹Ｎ颐?缓ΑＮ?剖挡弧７鸶嫫怕廾拧Ｈ缡浅剖嫡摺Ｈ羯聿缓ΑＨ艨诓缓ΑＨ粜牟缓ΑＴ蛭?剖怠６?薄Ｊ雷鸺此蒂恃		

	
	

		</div></div><hr><script charset='utf-8' src='../../js/footer.js'></script></body></html>