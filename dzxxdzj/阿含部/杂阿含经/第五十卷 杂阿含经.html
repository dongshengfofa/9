<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五十卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五十卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第五十卷 杂阿含经</strong></p>
<p>
	　　(一三二五)如是我闻。一时。佛住王舍城迦兰陀竹园。时。有优婆夷子。受八支斋。寻即犯戒。即为鬼神所持。尔时。优婆夷即说偈言</p>
<p>
	　　十四十五日及月分八日</p>
<p>
	　　<a>神通</a>瑞应月八支善正受</p>
<p>
	　　受持于斋戒不为鬼所持</p>
<p>
	　　我昔数谘问<a>世尊</a>作是说</p>
<p>
	　　尔时。彼鬼即说偈言</p>
<p>
	　　十四十五日及月分八日</p>
<p>
	　　神足瑞应月八支修正受</p>
<p>
	　　斋肃清净住戒德善守护</p>
<p>
	　　不为鬼戏弄善哉从佛闻</p>
<p>
	　　汝当说言放我当放汝子</p>
<p>
	　　诸有慢缓业染污行苦行</p>
<p>
	　　梵行不清净终不得大果</p>
<p>
	　　譬如拔菅jian1草执缓则伤手</p>
<p>
	　　<a>沙门</a>行恶触当堕<a>地狱</a>中</p>
<p>
	　　譬如拔菅草急捉不伤手</p>
<p>
	　　沙门善摄持则到般<a>涅槃</a></p>
<p>
	　　时。彼鬼神即放优婆夷子。尔时。优婆夷说偈告子言</p>
<p>
	　　子汝今听我说彼鬼神说</p>
<p>
	　　若有慢缓业秽污修苦行</p>
<p>
	　　不清净梵行彼不得大果</p>
<p>
	　　譬如拔葌jian1草执缓则伤手</p>
<p>
	　　沙门起恶触当堕地狱中</p>
<p>
	　　如急执葌草则不伤其手</p>
<p>
	　　沙门善执护逮得般涅槃</p>
<p>
	　　时。彼优婆夷子如是<a>觉悟</a>已。剃除须发。着<a>袈裟</a>衣。正信．非家．<a>出家</a>学道。心不得乐。还</p>
<p>
	　　归自家。母遥见子。而说偈言</p>
<p>
	　　迈世而出家何为还聚落</p>
<p>
	　　烧舍急出财岂还投火中</p>
<p>
	　　其子<a>比丘</a>说偈答言</p>
<p>
	　　但念母命终存亡不相见</p>
<p>
	　　故来还瞻视何见子不欢</p>
<p>
	　　时。母优婆夷说偈答言</p>
<p>
	　　舍欲而出家还欲服食之</p>
<p>
	　　是故我忧悲恐随魔<a>自在</a></p>
<p>
	　　是时。优婆夷如是．如是发悟其子。如是。其子还空闲处。精勤思惟。断除一切烦恼结缚。得阿<a>罗汉果</a>证</p>
<p>
	　　(一三二六)如是我闻。一时。佛在摩竭提国人间游行。到阿臈ge2鬼住处夜宿。时。阿臈鬼集会诸鬼神。时。有竭昙鬼见世尊在阿臈鬼住处夜宿。见已。至阿臈鬼所。语阿臈鬼言。聚落主。汝获大利。如来宿汝住处。阿臈鬼言。生人今日在我舍住耶。今当令知。为是如来。为非如来。时。阿臈鬼诸鬼神聚会毕。还归自家。语世尊曰。出去。沙门。尔时。世尊以他家故。即出其舍。阿臈鬼复言。沙门。来入。佛即还入。以灭慢故。如是再三。时。阿臈鬼第四复语世尊言。沙门。出去。尔时。世尊语阿臈鬼言。聚落主。已三见请。今不复出。阿臈鬼言。今问沙门。沙门答我。能令我喜者善。不能令我喜者。我当坏其心。裂其胸。亦令热血从其面出。执持两手掷zhi4着恒水<a>彼岸</a>。世尊告言。聚落主。我不见诸天．魔．梵．沙门．<a>婆罗门</a>．天神．世人。有能坏我心。裂我胸。令我热血从面而出。执持两手掷着恒水彼岸者。然。聚落主。汝今但问。当为汝说。令汝心喜。时。阿臈鬼说偈问佛</p>
<p>
	　　说何等名为胜士夫事物</p>
<p>
	　　行于何等法得安乐果报</p>
<p>
	　　何等为美味云何寿中胜</p>
<p>
	　　尔时。世尊说偈答言</p>
<p>
	　　净信为最胜士夫之事物</p>
<p>
	　　行法得乐果<a>解脱</a>味中上</p>
<p>
	　　智慧除老死是为寿中胜</p>
<p>
	　　时。阿臈鬼复说偈言</p>
<p>
	　　云何得名称如上所说偈</p>
<p>
	　　尔时。世尊说偈答言</p>
<p>
	　　持戒名称流如上所说偈</p>
<p>
	　　时。阿臈鬼复说偈言</p>
<p>
	　　几法起<a>世间</a>几<a>法相</a>顺可</p>
<p>
	　　世几法取受世几法损减</p>
<p>
	　　尔时。世尊以偈答言</p>
<p>
	　　世六法等起六法相顺可</p>
<p>
	　　世六法取受世六法损减</p>
<p>
	　　阿臈鬼复说偈问佛</p>
<p>
	　　谁能度诸流昼夜勤方便</p>
<p>
	　　无攀无住处孰能不沈没</p>
<p>
	　　尔时。世尊说偈答言</p>
<p>
	　　一切戒具足智慧善正受</p>
<p>
	　　<a>正念</a>内思惟能度难度流</p>
<p>
	　　不乐于五欲亦<a>超度</a>色爱</p>
<p>
	　　无攀无住处是能不没溺</p>
<p>
	　　时。阿臈鬼复说偈问佛</p>
<p>
	　　以何法度流以何度大海</p>
<p>
	　　以何舍离苦以何得清净</p>
<p>
	　　尔时。世尊说偈答言</p>
<p>
	　　以信度河流不放逸度海</p>
<p>
	　　精进能除苦以慧得清净</p>
<p>
	　　汝当更问余沙门梵志法</p>
<p>
	　　其法无有过<a>真谛</a>施调伏</p>
<p>
	　　时。阿臈鬼复说偈问佛</p>
<p>
	　　何烦更问余沙门梵志法</p>
<p>
	　　即曰最胜士以显大法炬</p>
<p>
	　　于彼竭昙摩常当报其恩</p>
<p>
	　　告我等正觉无上导御师</p>
<p>
	　　我即日当行从村而至村</p>
<p>
	　　亲侍等正觉听受所<a>说法</a></p>
<p>
	　　佛说此经已。阿臈鬼<a>欢喜</a><a>随喜</a>。作礼而去</p>
<p>
	　　(一三二七)如是我闻。一时。佛住王舍城迦兰陀竹园。时。有叔迦罗<a>比丘尼</a>住王园比丘尼众中。为王舍城诸人恭敬供养。如阿<a>罗汉</a>又于一时。王舍城人于一吉星日欢集大会。即于是日阙不供养。有一鬼神。敬重彼比丘尼故。至王舍城里巷之中。家家说偈</p>
<p>
	　　王舍城人民醉酒眠睡卧</p>
<p>
	　　不勤供养彼叔迦比丘尼</p>
<p>
	　　善修诸根故名曰叔迦罗</p>
<p>
	　　善说离垢法涅槃清凉处</p>
<p>
	　　随顺听所说终日乐无厌</p>
<p>
	　　乘听法智慧得度<a>生死</a>流</p>
<p>
	　　犹如海商人依附力马王</p>
<p>
	　　时。一优婆塞以衣布施叔迦罗比丘尼。复有优婆塞以食供养。时。彼鬼神即说偈言</p>
<p>
	　　智慧优婆塞获福利丰多</p>
<p>
	　　施叔迦罗衣离诸烦恼故</p>
<p>
	　　智慧优婆塞获福利丰多</p>
<p>
	　　施叔迦罗食离诸积聚故</p>
<p>
	　　时。彼鬼神说斯偈已。即没不现</p>
<p>
	　　(一三二八)如是我闻。一时。佛住王舍城迦兰陀竹园。时。毘罗比丘尼住王舍城王园比丘尼众中。为王舍城诸人民。于吉星日集聚大会。当斯之日。毘罗比丘尼无人供养。时。有鬼神敬重毘罗比丘尼。即入王舍城。处处里巷四衢道头而说偈言</p>
<p>
	　　王舍城人民醉酒惛hun1睡卧</p>
<p>
	　　毘罗比丘尼无人供养者</p>
<p>
	　　毘罗比丘尼勇猛修诸根</p>
<p>
	　　善说离垢尘涅槃清凉法</p>
<p>
	　　皆随顺所说终日乐无厌</p>
<p>
	　　乘听法智慧得度生死流</p>
<p>
	　　时。有一优婆塞持衣布施毘罗比丘尼。复有一优婆塞以食供养。时。彼鬼神而说偈言</p>
<p>
	　　智慧优婆塞今获多福利</p>
<p>
	　　以衣施断缚毘罗比丘尼</p>
<p>
	　　智慧优婆塞今获多福利</p>
<p>
	　　食施毘罗尼离诸和合故</p>
<p>
	　　时。彼鬼神说偈已。即没不现</p>
<p>
	　　(一三二九)如是我闻。一时。佛住王舍城迦兰陀竹园。时。有娑多耆qi2利天神．醯魔波低天神共作约誓。若其宫中有宝物出者。必当相语。不相语者。得违约罪。时。醯魔波低天神宫中有未曾有宝。波昙摩华出。华有千叶。大如车轮。金色宝茎。时。醯魔波低天神遣使告语娑多耆qi2利。聚落主。今我宫中忽生未曾有宝。波昙摩花。华有千叶。大如车轮。金色宝茎。可来观看。娑多耆qi2利天神遣使诣醯魔波低舍。告言。聚落主。用是波昙摩百千为。今我宫中有未曾有宝。大波昙摩出。所谓如来．应．等正觉．明行足．善逝．世间解．无上士．调御丈夫．<a>天人</a>师．佛．世尊。汝便可来奉事供养。时。醯魔波低天神即与五百眷属往诣娑多耆qi2利天神所。说偈问言</p>
<p>
	　　十五日良时天夜遇欢会</p>
<p>
	　　当说受何斋从阿罗汉受</p>
<p>
	　　时。娑多耆qi2利说偈答言</p>
<p>
	　　今日佛世尊在摩竭胜国</p>
<p>
	　　住于王舍城迦兰陀竹园</p>
<p>
	　　演说微妙法灭除众生苦</p>
<p>
	　　苦苦及苦集苦灭尽作证</p>
<p>
	　　八圣出苦道安隐趣涅槃</p>
<p>
	　　当往设供养我罗汉世尊</p>
<p>
	　　醯魔波低说偈问言</p>
<p>
	　　彼有心愿乐慈济众生不</p>
<p>
	　　彼于受不受心想平等不</p>
<p>
	　　娑多耆qi2利说偈答言</p>
<p>
	　　彼妙愿慈心度一切众生</p>
<p>
	　　于诸受不受心想常平等</p>
<p>
	　　时。醯魔波低说偈问言</p>
<p>
	　　为具足明达已行成就不</p>
<p>
	　　诸漏永灭尽不受后有耶</p>
<p>
	　　娑多耆qi2利说偈答言</p>
<p>
	　　明达善具足正行已成就</p>
<p>
	　　诸漏永已尽不复受后有</p>
<p>
	　　醯摩波低说偈问言</p>
<p>
	　　牟尼意行满及身口业耶</p>
<p>
	　　明行悉具足以法赞叹耶</p>
<p>
	　　娑多耆qi2利说偈答言</p>
<p>
	　　具足牟尼心及业身口满</p>
<p>
	　　明行悉具足以法而赞叹</p>
<p>
	　　醯摩波低说偈问言</p>
<p>
	　　远离于害生不与不取不</p>
<p>
	　　为远于放荡不离禅思不</p>
<p>
	　　娑多耆qi2利复说偈言</p>
<p>
	　　常不害众生不与不妄取</p>
<p>
	　　远离于放荡日夜常思禅</p>
<p>
	　　醯魔波低复说偈问言</p>
<p>
	　　为不乐五欲心不浊乱不</p>
<p>
	　　有清净<a>法眼</a>灭尽愚痴不</p>
<p>
	　　娑多耆qi2利说偈答言</p>
<p>
	　　心常不乐欲亦无浊乱心</p>
<p>
	　　<a>佛法</a>眼清净愚痴尽无余</p>
<p>
	　　醯魔波低复说偈问言</p>
<p>
	　　至诚不妄语粗涩言无有</p>
<p>
	　　得无别离说无不诚说不</p>
<p>
	　　娑多耆qi2利说偈答言</p>
<p>
	　　至诚不妄语亦无粗涩言</p>
<p>
	　　不离他亲厚常说<a>如法</a>言</p>
<p>
	　　醯摩波低复说偈问言</p>
<p>
	　　为持清净戒正念寂灭不</p>
<p>
	　　具足等解脱如来大智不</p>
<p>
	　　娑多耆qi2利说偈答言</p>
<p>
	　　净戒悉具足正念常寂静</p>
<p>
	　　等解脱成就得如来大智</p>
<p>
	　　醯魔波低复说偈问言</p>
<p>
	　　明达悉具足正行已清净</p>
<p>
	　　所有诸漏尽不复受后有</p>
<p>
	　　娑多耆qi2利说偈答言</p>
<p>
	　　明达悉具足正行已清净</p>
<p>
	　　一切诸漏尽无复后生有</p>
<p>
	　　醯魔波低复说偈言</p>
<p>
	　　牟尼善心具及身口业迹</p>
<p>
	　　明行悉成就故赞叹其法</p>
<p>
	　　娑多耆qi2利说偈答言</p>
<p>
	　　牟尼善心具及身口业迹</p>
<p>
	　　明行悉成就赞叹于其法</p>
<p>
	　　醯魔波低复说偈言</p>
<p>
	　　伊尼延鹿[跳-兆+尃]仙人之胜相</p>
<p>
	　　少食舍身贪牟尼处林禅</p>
<p>
	　　汝今当共行敬礼彼瞿昙</p>
<p>
	　　时。有百千鬼神眷属围绕。娑多耆qi2利．醯魔波低速至佛前<a>礼拜</a>供养。整衣服。偏袒右肩。合掌敬礼。而说偈言</p>
<p>
	　　伊尼延鹿[跳-兆+尃]仙人之胜相</p>
<p>
	　　少食无贪嗜牟尼乐林禅</p>
<p>
	　　我等今故来请问于瞿昙</p>
<p>
	　　师子独游步大龙无恐畏</p>
<p>
	　　今故来请问牟尼愿决疑</p>
<p>
	　　云何得出苦云何苦解脱</p>
<p>
	　　唯愿说解脱苦于何所灭</p>
<p>
	　　尔时。世尊说偈答言</p>
<p>
	　　世五欲功德及说第六意</p>
<p>
	　　于彼欲无贪解脱一切苦</p>
<p>
	　　如是从苦出如是解脱苦</p>
<p>
	　　今答汝所问苦从此而灭</p>
<p>
	　　娑多耆qi2利．醯魔波低复说偈问佛</p>
<p>
	　　泉从何转还恶道何不转</p>
<p>
	　　世间诸苦乐于何而灭尽</p>
<p>
	　　尔时。世尊说偈答言</p>
<p>
	　　眼耳鼻舌身及以意入处</p>
<p>
	　　于彼名及色永灭尽无余</p>
<p>
	　　于彼泉转还于彼道不转</p>
<p>
	　　于彼苦及乐得无余灭尽</p>
<p>
	　　娑多耆qi2利．醯魔波低复说偈问佛</p>
<p>
	　　世间几法起几法世和合</p>
<p>
	　　几法取受世几法令世灭</p>
<p>
	　　尔时。世尊说偈答言</p>
<p>
	　　六法起世间六法世和合</p>
<p>
	　　六法取受世六法世损灭</p>
<p>
	　　娑多耆qi2利．醯魔波低复说偈问</p>
<p>
	　　云何度诸流日夜勤方便</p>
<p>
	　　无攀无住处而不溺深渊</p>
<p>
	　　尔时。世尊说偈答言</p>
<p>
	　　一切戒具足智慧善正受</p>
<p>
	　　如思惟系念是能度深渊</p>
<p>
	　　不乐诸欲想亦超色诸结</p>
<p>
	　　无攀无住处不溺于深渊</p>
<p>
	　　娑多耆qi2利．醯魔波低复说偈问佛</p>
<p>
	　　何法度诸流以何度大海</p>
<p>
	　　云何舍离苦云何得清净</p>
<p>
	　　尔时。世尊说偈答言</p>
<p>
	　　正信度河流不放逸度海</p>
<p>
	　　精进能断苦智慧得清净</p>
<p>
	　　尔时。世尊复说偈言</p>
<p>
	　　汝可更问余沙门梵志法</p>
<p>
	　　真实施调伏除此更无法</p>
<p>
	　　醯魔波低复说偈言</p>
<p>
	　　更余何所问沙门梵志法</p>
<p>
	　　大精进今日已具善开导</p>
<p>
	　　我今当报彼娑多耆qi2利恩</p>
<p>
	　　能以导御师告语于我等</p>
<p>
	　　我当诣村村家家而随佛</p>
<p>
	　　承事礼供养从佛闻<a>正法</a></p>
<p>
	　　此百千鬼神悉合掌恭敬</p>
<p>
	　　一切归依佛牟尼之大师</p>
<p>
	　　得无上之名必见真实义</p>
<p>
	　　成就大智慧于欲不染着</p>
<p>
	　　慧者当观察救护世间者</p>
<p>
	　　得贤圣道迹是则大仙人</p>
<p>
	　　佛说是经已。娑多耆qi2利．醯魔波低及诸眷族五百鬼神闻佛所说。皆大欢喜。随喜<a>礼佛</a>而去</p>
<p>
	　　(一三三○)如是我闻。一时。佛住王舍城迦兰陀竹园。。尔时。尊者<a>舍利弗</a>．尊者大目揵连住耆闍崛山中。时。尊者<a>舍利</a>弗新剃须发。时。有伽吒及优波伽吒鬼。优波伽吒鬼见尊者舍利弗新剃须发。语伽吒鬼言。我今当往打彼沙门头。伽吒鬼言。汝优波伽吒。莫作是语。此沙门大德大力。汝莫长夜得大不<a>饶益</a>苦。如是再三说。时。优波伽吒鬼再三不用伽吒鬼语。即以手打尊者舍利弗头。打已。寻自唤言。烧我。伽吒。煮我。伽吒。再三唤已。陷入地中。堕阿毘地狱。尊者大目揵连闻尊者舍利弗为鬼所打声已。即往诣尊者舍利弗所。问尊者舍利弗言。云何。尊者。苦痛可忍不。尊者舍利弗答言。尊者大目揵连。虽复苦痛。意能堪忍。不至大苦。尊者大目揵连语尊者舍利弗言。奇哉。尊者舍利弗。真为大德大力。此鬼若以手打耆闍崛山者。能令碎如糠糟。况复打人而不苦痛尔时。尊者舍利弗语尊者大目揵连。我实不大苦痛。时。尊者舍利弗．大目揵连共相慰劳时。世尊以天耳闻其语声。闻已。即说偈言</p>
<p>
	　　其心如刚石坚住不倾动</p>
<p>
	　　染着心已离瞋者不反报</p>
<p>
	　　若如此修心何有苦痛忧</p>
<p>
	　　佛说此经已。诸比丘闻佛所说。欢喜奉行</p>
<p>
	　　(一三三一)如是我闻。一时。佛住舍卫国祗树给孤独园。时。有众多比丘于拘萨罗国人间游行。住一林中夏安居。彼林中有天神住。知十五日诸比丘受岁。极生忧戚。有余天神语彼天神言。汝何卒生愁忧苦恼。汝当欢喜诸比丘持戒清净。今日受岁。林中天神答言。我知比丘今日受岁。不同无羞外道受岁。然精进比丘受岁。持衣恪Ｃ魅罩劣啻θァ４肆值笨铡１惹鹑ズ蟆Ａ种刑焐穸?蒂恃		

	
	

		</div></div><hr><script charset='utf-8' src='../../js/footer.js'></script></body></html>