<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十二卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十二卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十二卷 杂阿含经</strong></p>
<p>
	　　(五七六)如是我闻。一时。佛在舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈白佛</p>
<p>
	　　不处难陀林终不得快乐</p>
<p>
	　　忉利天宫中得天帝名称</p>
<p>
	　　尔时。<a>世尊</a>说偈答言</p>
<p>
	　　童蒙汝何知阿<a>罗汉</a>所说</p>
<p>
	　　一切行无常是则生灭法</p>
<p>
	　　生者既复灭俱寂灭为乐</p>
<p>
	　　时。彼天子复说偈言</p>
<p>
	　　久见<a>婆罗门</a>逮得般<a>涅槃</a></p>
<p>
	　　一切怖已过永超世恩爱</p>
<p>
	　　时。彼天子闻佛所说。<a>欢喜</a><a>随喜</a>。稽首佛足。即没不现</p>
<p>
	　　(五七七)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子即说偈言</p>
<p>
	　　断一切钩锁牟尼无有家</p>
<p>
	　　<a>沙门</a>着<a>教化</a>我不说善哉</p>
<p>
	　　尔时。世尊说偈答言</p>
<p>
	　　一切众生类悉共相缠缚</p>
<p>
	　　其有智慧者孰能不愍伤</p>
<p>
	　　善逝哀愍故常教授众生</p>
<p>
	　　哀愍众生者是法之所应</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。即没不现</p>
<p>
	　　(五七八)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子而说偈言</p>
<p>
	　　常习惭愧心此人时时有</p>
<p>
	　　能远离诸恶如顾鞭良马</p>
<p>
	　　尔时。世尊说偈答言</p>
<p>
	　　常习惭愧心此人实希有</p>
<p>
	　　能远离诸恶如顾鞭良马</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖悉过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五七九)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　不习近<a>正法</a>乐着诸邪见</p>
<p>
	　　睡眠不<a>自觉</a>长劫心能悟</p>
<p>
	　　尔时。世尊说偈答言</p>
<p>
	　　专修于正法远离不善业</p>
<p>
	　　是漏尽罗汉嶮恶世平等</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖悉过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八○)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子而说偈言</p>
<p>
	　　以法善调伏不随于诸见</p>
<p>
	　　虽复着睡眠则能随时悟</p>
<p>
	　　尔时。世尊说偈答言</p>
<p>
	　　若以法调伏不随余异见</p>
<p>
	　　无知已究竟能度世恩爱</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八一)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　若罗汉<a>比丘</a>自所作已作</p>
<p>
	　　一切诸漏尽持此后边身</p>
<p>
	　　记说言有我及说我所不</p>
<p>
	　　尔时。世尊即说偈答</p>
<p>
	　　若罗汉比丘自所作已作</p>
<p>
	　　一切诸漏尽持此后边身</p>
<p>
	　　正复说有我我所亦无咎</p>
<p>
	　　时。彼天子复说偈言</p>
<p>
	　　若罗汉比丘自所作已作</p>
<p>
	　　一切漏已尽持此最后身</p>
<p>
	　　心依于我慢而说言有我</p>
<p>
	　　及说于我所有如是说不</p>
<p>
	　　尔时。世尊说偈答言</p>
<p>
	　　已离于我慢无复我慢心</p>
<p>
	　　超越我我所我说为漏尽</p>
<p>
	　　于彼我我所心已永不着</p>
<p>
	　　善解世名字平等假名说</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八二)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈白佛</p>
<p>
	　　若罗汉比丘漏尽持后身</p>
<p>
	　　颇说言有我及说我所不</p>
<p>
	　　尔时。世尊说偈答言</p>
<p>
	　　若罗汉比丘漏尽持后身</p>
<p>
	　　亦说言有我及说有我所</p>
<p>
	　　时。彼天子复说偈言</p>
<p>
	　　若罗汉比丘自所作已作</p>
<p>
	　　已尽诸有漏唯持最后身</p>
<p>
	　　何言说有我说何是我所</p>
<p>
	　　尔时。世尊说偈答言</p>
<p>
	　　若罗汉比丘自所作已作</p>
<p>
	　　一切诸漏尽唯持最后身</p>
<p>
	　　说我漏已尽亦不着我所</p>
<p>
	　　善解世名字平等假名说</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八三)如是我闻。一时。佛住舍卫国祗树给孤独园。尔时。罗睺罗阿修罗王障月天子。时。诸月天子悉皆恐怖。来诣佛所。稽首佛足。退住一面。说偈叹佛</p>
<p>
	　　今礼最胜觉能脱一切障</p>
<p>
	　　我今遭苦恼是故来归依</p>
<p>
	　　我等月天子归依于善逝</p>
<p>
	　　佛哀愍<a>世间</a>愿解阿修罗</p>
<p>
	　　尔时。世尊说偈答言</p>
<p>
	　　破坏诸闇冥光明照<a>虚空</a></p>
<p>
	　　今毘卢遮那清净光明显</p>
<p>
	　　罗睺避虚空速放飞兔像</p>
<p>
	　　罗睺阿修罗即舍月而还</p>
<p>
	　　举体悉流污战怖不自安</p>
<p>
	　　神昏志迷乱犹如重病人</p>
<p>
	　　时。有阿修罗名曰婆稚。见罗睺罗阿修罗疾舍月还。便说偈言</p>
<p>
	　　罗睺阿修罗舍月一何速</p>
<p>
	　　神体悉流污犹如重病人</p>
<p>
	　　罗睺阿修罗说偈答言</p>
<p>
	　　瞿昙说呪偈不速舍月者</p>
<p>
	　　或头破七分受诸邻死苦</p>
<p>
	　　婆稚阿修罗复说偈言</p>
<p>
	　　佛兴未曾有安隐于世间</p>
<p>
	　　说呪偈能令罗睺罗舍月</p>
<p>
	　　佛说此经已。时。月天子闻佛所说。欢喜随喜。作礼而去</p>
<p>
	　　(五八四)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　为有族本不有<a>转生</a>族耶</p>
<p>
	　　有俱相属无云何解于缚</p>
<p>
	　　尔时。世尊说偈答言</p>
<p>
	　　我无有族本亦无转生族</p>
<p>
	　　俱相属永断<a>解脱</a>一切缚</p>
<p>
	　　时。彼天子复说偈言</p>
<p>
	　　何名为族本云何转生族</p>
<p>
	　　云何俱相续何名为坚缚</p>
<p>
	　　尔时。世尊说偈答言</p>
<p>
	　　母为世族本妻名转生族</p>
<p>
	　　子俱是相属爱欲为坚缚</p>
<p>
	　　我无此族本亦无转生族</p>
<p>
	　　俱相属亦无是名脱坚缚</p>
<p>
	　　时。彼天子复说偈言</p>
<p>
	　　善哉无族本无生族亦善</p>
<p>
	　　善哉无相属善哉缚解脱</p>
<p>
	　　久见婆罗门逮得般涅槃</p>
<p>
	　　一切怨悉过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八五)如是我闻。一时。佛住释氏优罗提那塔所。尔时。世尊新剃须发。于后夜时结加趺坐。直身正意。系念在前。以衣覆头。时。优罗提那塔边有天神住。放身光明。遍照精舍。白佛言。沙门忧耶。佛告天神。何所忘失天神复问。沙门为欢喜耶。佛告天神。为何所得。天神复问。沙门不忧不喜耶。佛告天神。如是。如是。尔时。天神即说偈言</p>
<p>
	　　为离诸烦恼为无有欢喜</p>
<p>
	　　云何独一住非不乐所坏</p>
<p>
	　　尔时。世尊说偈答言</p>
<p>
	　　我无恼解脱亦无有欢喜</p>
<p>
	　　不乐不能坏故独一而住</p>
<p>
	　　时。彼天神复说偈言</p>
<p>
	　　云何得无恼云何无欢喜</p>
<p>
	　　云何独一住非不乐所坏</p>
<p>
	　　尔时世尊说偈答言</p>
<p>
	　　烦恼生欢喜喜亦生烦恼</p>
<p>
	　　无恼亦无喜天神当护持</p>
<p>
	　　时。彼天神复说偈言</p>
<p>
	　　善哉无烦恼善哉无欢喜</p>
<p>
	　　善哉独一住不为不喜坏</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天神闻佛所说。欢喜随喜。稽首佛足。即没不现</p>
<p>
	　　(五八六)如是我闻。一时。佛住舍卫国祗树给孤独园。时。有一天子。容色妙绝。于后夜时来诣佛所。稽首佛足。身诸光明遍照祗树给孤独园。时。彼天子而说偈言</p>
<p>
	　　犹如利剑害亦如头火燃</p>
<p>
	　　断除贪欲火<a>正念</a>求远离</p>
<p>
	　　尔时。世尊说偈答言</p>
<p>
	　　譬如利剑害亦如头火燃</p>
<p>
	　　断除于后身正念求远离</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八七)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。身诸光明遍照祗树给孤独园。时。彼天子而说偈言</p>
<p>
	　　天女众围遶如毘舍脂众</p>
<p>
	　　痴惑<a>丛林</a>中何由而得出</p>
<p>
	　　尔时。世尊说偈答言</p>
<p>
	　　正直平等道离恐怖之方</p>
<p>
	　　乘寂默之车法想为密覆</p>
<p>
	　　惭愧为长縻mi2正念为羁络</p>
<p>
	　　智慧善御士<a>正见</a>为前导</p>
<p>
	　　如是之妙乘男女之所乘</p>
<p>
	　　出<a>生死</a>丛林逮得安乐处</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八八)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　有四转九门充满贪欲住</p>
<p>
	　　深溺乌泥中大象云何出</p>
<p>
	　　尔时。世尊说偈答言</p>
<p>
	　　断爱喜长縻mi2贪欲等诸恶</p>
<p>
	　　拔爱欲根本正向于彼处</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五八九)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　赖吒槃提国有诸商贾客</p>
<p>
	　　大富足财宝各各竞求富</p>
<p>
	　　方便欲财利犹如然炽火</p>
<p>
	　　如是竞胜心欲贪常驰骋chi2cheng3</p>
<p>
	　　云何当断贪息世间勤求</p>
<p>
	　　尔时。世尊说偈答言</p>
<p>
	　　舍俗出非家妻子及财宝</p>
<p>
	　　贪恚痴离欲罗汉尽诸漏</p>
<p>
	　　正智心解脱爱尽息方便</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五九○)如是我闻。一时。佛住舍卫国祗树给孤独园。尔时。世尊告诸比丘。过去世时。拘萨罗国有诸商人。五百乘车。共行治生。至旷野中。旷野有五百群贼在后随逐。伺便欲作劫盗。时。旷野中有一天神。止住路侧。时。彼天神作是念。当往诣彼拘萨罗国诸商人所。问其义理。若彼商人喜我所问。时解说者。我当方便令其安隐。得脱贼难。若不喜我所问者。当放舍之。如余天神时。彼天神作是念已。即放身光。遍照商人车营。而说偈言</p>
<p>
	　　谁于觉睡眠谁复睡眠觉</p>
<p>
	　　谁有解此义谁能为我说</p>
<p>
	　　尔时。商人中有一优婆塞信佛．信法．信比丘僧。一心向佛．法．僧。归依佛．法．僧。于佛离疑。于法．僧离疑。于苦．集．灭．道离疑。见四圣谛得第一无间等果。在商人中与诸商人共为行侣。彼优婆塞于后夜时端坐思惟。系念在前。于<a>十二因缘</a>逆顺观察。所谓是事有故是事有。是事起故是事起。谓缘无明行。缘行识。缘识名色。缘名色六入处。缘六入处触。缘触受。缘受爱。缘爱取。缘取有。缘有生。缘生老．死．忧．悲．恼苦。如是纯大苦聚集。如是无明灭则行灭。行灭则识灭。识灭则名色灭。名色灭则六入处灭。六入处灭则触灭。触灭则受灭。受灭则爱灭。爱灭则取灭。取灭则有灭。有灭则生灭。生灭则老．死．忧．悲．恼苦灭。如是．如是纯大苦聚灭。时。彼优婆塞如是思惟已。而说偈言</p>
<p>
	　　我于觉睡眠我于睡眠觉</p>
<p>
	　　我解知此义能为人记说</p>
<p>
	　　时。彼天神问优婆塞。云何觉睡眠。云何睡眠觉。云何能解知。云何能记说。时。优婆塞说偈答言</p>
<p>
	　　贪欲及瞋恚愚痴得离欲</p>
<p>
	　　漏尽阿罗汉正智心解脱</p>
<p>
	　　彼则为<a>觉悟</a>我于彼睡眠</p>
<p>
	　　不知因生苦及苦因缘集</p>
<p>
	　　于此一切苦得无余灭尽</p>
<p>
	　　又不知正道等趣息苦处</p>
<p>
	　　斯等为常眠我于彼则觉</p>
<p>
	　　如是觉睡眠如是睡眠觉</p>
<p>
	　　如是善知义如是能记说</p>
<p>
	　　时。彼天神复说偈言</p>
<p>
	　　善哉觉睡眠善哉眠中觉</p>
<p>
	　　善哉解知义善哉能记说</p>
<p>
	　　久远乃今见诸兄弟而来</p>
<p>
	　　缘汝恩力故令诸商人众</p>
<p>
	　　得免于劫贼随道安乐去</p>
<p>
	　　如是。诸比丘。彼拘萨罗泽中诸商人众皆得安隐从旷野出。佛说此经已。诸比丘闻佛所说。欢喜奉行</p>
<p>
	　　(五九一)如是我闻。一时。佛住舍卫国祗树给孤独园。尔时。世尊告诸比丘。过去世时。海洲上优婆塞至他优婆塞舍会坐。极毁呰欲。言。此欲者。虚妄不实。欺诳之法。犹如幻化。诳于婴儿。还自己舍。恣于五欲。是优婆塞舍有天神止住。时。彼天神作是念。是优婆塞不胜不类。于余优婆塞舍会坐众中极毁呰欲。言。如是欲者。虚伪不实。欺诳之法。如诳婴儿。还己舍已。自恣五欲。我今宁可发令觉悟。而说偈言</p>
<p>
	　　于大聚会中毁呰欲无常</p>
<p>
	　　自没于爱欲如牛溺深泥</p>
<p>
	　　我观彼会中诸优婆塞等</p>
<p>
	　　多闻明解法奉持于净戒</p>
<p>
	　　汝见彼乐法而说欲无常</p>
<p>
	　　如何自恣欲不断于贪爱</p>
<p>
	　　何故乐世间畜妻子眷属</p>
<p>
	　　时。彼天神如是．如是开觉彼优婆塞已。如是．如是彼优婆塞觉悟已。剃除须发。着<a>袈裟</a>衣。正信．非家．<a>出家</a>学道。精勤修习。尽诸有漏。得阿罗汉。佛说此经已。诸比丘闻佛所说。欢喜奉行</p>
<p>
	　　(五九二)如是我闻。一时。佛住王舍城寒林中丘冢间。时。给孤独长者有小因缘至王舍城。止宿长者舍。夜见长者告其妻子．仆使．作人言。汝等皆起。破樵然火。炊饭作[麸-夫+并]bing3调和众味。庄严堂舍。给孤独长者见已。作是念。今此长者何所为作。为嫁女娶妇耶。为请宾客．国王．大臣耶。念已。即问长者。汝何所作。为嫁女娶妇。为请宾客．国王．大臣耶。时。彼长者答给孤独长者言。我不嫁女娶妇。亦不请呼国王．大臣。唯欲请佛及比丘僧。设供养耳。时。给孤独长者闻未曾闻佛名字已。心大欢喜。身诸毛孔皆悉怡悦。问彼长者言。何名为佛。长者答言。有沙门瞿昙。是释种子。于释种中剃除须发。着袈裟衣。正信．非家．出家学道。得阿耨多罗三藐三菩提。是名为佛。给孤独长者言。云何名僧。彼长者言。若婆罗门种剃除须发。着袈裟衣。信家．非家。而随佛出家。或刹利种．毘舍种．首陀罗种善男子等剃除须发。着袈裟衣。正信．非家。彼佛出家而随出家。是名为僧。今日请佛及现前僧。设诸供养。给孤独长者问彼长者言。我今可得往见世尊不。彼长者答言。汝且住此。我请世尊来至我舍。于此得见。时。给孤独长者即于其夜至心<a>念佛</a>。因得睡眠。天犹未明。忽见明相。谓天已晓。欲出其舍。行向城门。至城门下。夜始二更。城门未开。王家常法。待远使命来往。至初夜尽。城门乃闭。中夜已尽。辄复开门。欲令行人早得往来。尔时。给孤独长者见城门开。而作是念。定是夜过天晓门开。乘明相出于城门。出城门已。明相即灭。辄还闇冥。给孤独长者心即恐怖。身毛为竖。得无为人及非人。或奸姣人恐怖我耶。即便欲还。尔时。城门侧有天神住。时。彼天神即放身光。从其城门至寒林丘塜peng2间光明普照。告给孤独长者言。汝且前进。可得胜利。慎勿退还。时。彼天神即说偈言</p>
<p>
	　　善良马百匹黄金满百斤</p>
<p>
	　　骡车及马车各各有百乘</p>
<p>
	　　种种诸珍奇重宝载其上</p>
<p>
	　　<a>宿命</a>种善根得如此福报</p>
<p>
	　　若人宗重心向佛行一步</p>
<p>
	　　十六分之一过前福之上</p>
<p>
	　　是故。长者。汝当前进。慎勿退还。即复说偈</p>
<p>
	　　雪山大龙象纯金为庄饰</p>
<p>
	　　巨身长大牙以此象施人</p>
<p>
	　　不及向佛福十六分之一</p>
<p>
	　　是故。长者。当速前进。得其大利。非退还也。复说偈言</p>
<p>
	　　金菩闍国女其数有百人</p>
<p>
	　　种种众妙宝璎珞具庄严</p>
<p>
	　　以是持施与不及行向佛</p>
<p>
	　　一步之功德十六分之一</p>
<p>
	　　是故。长者。当速前进。得其胜利。非退还也。时。给孤独长者问天神言。贤者。汝是何人。天神答言。我是摩头息揵大摩那婆先。是长者善知识。于尊者<a>舍利弗</a>．大目揵连所起信敬心。缘斯功德。今得生天。典此城门。是故告长者。但当进前。慎莫退还。前进得利。非退还也。时。给孤独长者作是念。佛兴于世。非为小事。得闻正法。亦非小事。是故天神劝我令进。往见世尊。时。给孤独长者寻其光明。迳至寒林丘塜peng2间。尔时。世尊出房露地经行。给孤独长者遥见佛已。即至其前。以俗人礼法恭敬问讯。云何。世尊。安隐卧不。尔时。世尊说偈答言</p>
<p>
	　　婆罗门涅槃是则常安乐</p>
<p>
	　　爱欲所不染解脱永无余</p>
<p>
	　　断一切希望调伏心炽燃</p>
<p>
	　　心得寂止息止息安隐眠</p>
<p>
	　　尔时。世尊将给孤独长者往入房中。就座而坐。端身系念。尔时。世尊为其<a>说法</a>。示教照喜已。世尊说。诸法无常。宜布施福事．持戒福事．生天福事。欲味．欲患．欲出。远离之福。给孤独长者闻法．见法．得法．入法．解法。度诸疑惑。不由他信。不由他度。入正法．律。心得<a>无畏</a>。即从座起。正衣服。为佛作礼。右膝着地。合掌白佛言。已度。世尊。已度。善逝。我从今日尽其<a>寿命</a>。归佛．归法．归比丘僧。为优婆塞。证知我。尔时。世尊问给孤独长者。汝名何等。长者白佛。名须达多。以常给孤贫辛苦故。时人名我为给孤独。世尊复问。汝居何处。长者白佛言。世尊。在拘萨罗人间。城名舍卫。唯愿世尊来舍卫国。我当尽寿供养衣被．饮食．房舍．牀卧．随病汤药。佛问长者。舍卫国有精舍不。长者白佛。无也。世尊。佛告长者。汝可于彼建立精舍。令诸比丘往来宿止。长者白佛。但使世尊来舍卫国。我当造作精舍僧房。令诸比丘往来止住。尔时。世尊默然受请。时。长者知佛世尊默然受请已。从座起。稽首佛足而去</p>
<p>
	　　(五九三)如是我闻。一时。佛住舍卫国祗树给孤独园。时。给孤独长者疾病命终。生兜率天。为兜率天子。作是念。我不应久住于此。当往见世尊。作是念已。如力士屈申臂顷。于兜率天没。现于佛前。稽首佛足。退坐一面。时。给孤独天子身放光明。遍照祗树给孤独园。时。给孤独天子而说偈言</p>
<p>
	　　于此只桓林仙人僧住止</p>
<p>
	　　诸王亦住此增我欢喜心</p>
<p>
	　　深信净戒业智慧为胜寿</p>
<p>
	　　以此净众生非族姓财物</p>
<p>
	　　大智<a>舍利</a>弗正念常寂默</p>
<p>
	　　闲居修远离初建业良友</p>
<p>
	　　说此偈已。即没不现，尔时。世尊其夜过已。入于僧中。敷尼师坛。于众前坐。告诸比丘。今此夜中。有一天子。容色绝妙。来诣我所。稽首我足。退坐一面。而说偈言</p>
<p>
	　　于此只桓林仙人僧住止</p>
<p>
	　　诸王亦住此增我欢喜心</p>
<p>
	　　深信净戒业智慧为胜寿</p>
<p>
	　　以此净众生非族姓财物</p>
<p>
	　　大智舍利弗正念常寂默</p>
<p>
	　　闲居修远离初建业良友</p>
<p>
	　　尔时。尊者阿难白佛言。世尊。如我解世尊所说。给孤独长者生彼天上。来见世尊。然彼给孤独长者于尊者舍利弗极相敬重。佛告阿难。如是。如是。阿难。给孤独长者生彼天上。来见于我。尔时。世尊以尊者舍利弗故。而说偈言</p>
<p>
	　　一切世间智唯除于如来</p>
<p>
	　　比舍利弗智十六不及一</p>
<p>
	　　如舍利弗智<a>天人</a>悉同等</p>
<p>
	　　比于如来智十六不及一</p>
<p>
	　　佛说此经已。诸比丘闻佛所说。欢喜奉行</p>
<p>
	　　(五九四)如是我闻。一时。佛住旷野精舍。时。有旷野长者疾病命终。生无热天。生彼天已。即作是念。我今不应久于此住不见世尊。作是念已。如力士屈申臂顷。从无热天没。现于佛前。时。彼天子天身委地。不能自立。犹如酥油委地。不能自立。如是。彼天子天身细软。不自持立。尔时。世尊告彼天子。汝当变化作此粗身。而立于地。时。彼天子即自化形。作此粗身。而立于地。于是。天子前<a>礼佛</a>足。退坐一面。尔时。世尊告手天子。汝手天子。本于此间为人身时。所受经法。今故忆念不悉忘耶。手天子白佛言。世尊。本所受持。今悉不忘。本人间时。有所闻法。不尽得者。今亦忆念。如世尊善说。世尊说言。若人安乐处。能忆持法。非为苦处。此说真实。如世尊在阎浮提。种种杂类。四众围遶。而为说法。彼诸四众闻佛所说。皆悉奉行。我亦如是。于无热天上。为诸天人大会说法。彼诸天众悉受修学。佛告手天子。汝于此人间时。于几法无厌足故。而得生彼无热天中。手天子白佛。世尊。我于三法无厌足故。身坏命终。生无热天。何等三法。我于见佛无厌故。身坏命终生无热天。我于<a>佛法</a>无厌足故。生无热天。供养众僧无厌足故。身坏命终。生无热天。时。手天子即说偈言</p>
<p>
	　　见佛无厌足闻法亦无厌</p>
<p>
	　　供养于众僧亦未曾知足</p>
<p>
	　　受持贤圣法调伏悭着垢</p>
<p>
	　　三法不知足故生无热天</p>
<p>
	　　时。手天子闻佛所说。欢喜随喜。即没不现</p>
<p>
	　　(五九五)如是我闻。一时。佛住舍卫国祗树给孤独园。时。有无烦天子。容色绝妙。来诣佛所。稽首佛足。退坐一面。其身光明遍照祗树给孤独园。时。彼天子而说偈言</p>
<p>
	　　生彼无烦天解脱七比丘</p>
<p>
	　　贪瞋恚已尽超世度恩爱</p>
<p>
	　　谁度于诸流难度死魔军</p>
<p>
	　　谁断死魔縻mi2永超烦恼轭</p>
<p>
	　　尔时。世尊说偈答言</p>
<p>
	　　尊者优波迦及波罗揵荼tu2．</p>
<p>
	　　弗迦罗娑梨跋提．揵陀叠．</p>
<p>
	　　亦婆休难提及波毘瘦[少/兔]nou4．</p>
<p>
	　　如是等一切悉皆度诸流</p>
<p>
	　　断绝死魔縻mi2度彼难度者</p>
<p>
	　　断诸死魔縻mi2超越诸天轭</p>
<p>
	　　说甚深妙法觉悟难知者</p>
<p>
	　　巧便问深义汝今为是谁</p>
<p>
	　　时。彼天子说偈白佛</p>
<p>
	　　我是阿那含生彼无烦天</p>
<p>
	　　故能知斯等解脱七比丘</p>
<p>
	　　尽贪欲瞋恚永超世恩爱</p>
<p>
	　　尔时。世尊复说偈言</p>
<p>
	　　眼耳鼻舌身第六意入处</p>
<p>
	　　若彼名及色得无余灭尽</p>
<p>
	　　能知此诸法解脱七比丘</p>
<p>
	　　贪有悉已尽永超世恩爱</p>
<p>
	　　时。彼天子复说偈言</p>
<p>
	　　鞞跋楞伽村我于彼中住</p>
<p>
	　　名难提婆罗造作诸瓦器</p>
<p>
	　　迦叶<a>佛弟子</a>持优婆塞法</p>
<p>
	　　供养于父母离欲修梵行</p>
<p>
	　　世世为我友我亦彼知识</p>
<p>
	　　如是等大士宿命共和合</p>
<p>
	　　善修于身心持此后边身</p>
<p>
	　　尔时。世尊复说偈言</p>
<p>
	　　如是汝贤士如汝之所说</p>
<p>
	　　鞞跋楞伽村名难提婆罗</p>
<p>
	　　<a>迦叶佛</a><a>弟子</a>受优婆塞法</p>
<p>
	　　供养于父母离欲修梵行</p>
<p>
	　　昔是汝知识汝亦彼良友</p>
<p>
	　　如是诸正士宿命共和合</p>
<p>
	　　善修其身心持此后边身</p>
<p>
	　　佛说此经已。时。彼天子闻佛所说。欢喜随喜。即没不现</p>
<p>
	　　(五九六)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　此世多恐怖众生常恼乱</p>
<p>
	　　已起者亦苦未起亦当苦</p>
<p>
	　　颇有离恐处唯愿慧眼说</p>
<p>
	　　尔时。世尊说偈答言</p>
<p>
	　　无有异苦行无异伏诸根</p>
<p>
	　　无异一切舍而得见解脱</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五九七)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　云何诸众生受身得妙色</p>
<p>
	　　云何修方便而得乘出道</p>
<p>
	　　众生住何法为何所修习</p>
<p>
	　　为何等众生诸天所供养</p>
<p>
	　　尔时。世尊说偈答言</p>
<p>
	　　持戒明智慧自修习正受</p>
<p>
	　　正直心系念炽然忧悉灭</p>
<p>
	　　得平等智慧其心善解脱</p>
<p>
	　　斯等因缘故受身得妙色</p>
<p>
	　　成就乘出道心住于中学</p>
<p>
	　　如是德备者为诸天供养</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五九八)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。。时。彼天子而说偈言</p>
<p>
	　　沈没于睡眠欠呿不欣乐</p>
<p>
	　　饱食心愦闹<a>懈怠</a>不精勤</p>
<p>
	　　斯十覆众生圣道不显现</p>
<p>
	　　尔时。世尊说偈答言</p>
<p>
	　　心没于睡眠欠呿不欣乐</p>
<p>
	　　饱食心愦闹懈怠不精勤</p>
<p>
	　　精勤修习者能开发圣道</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(五九九)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈言</p>
<p>
	　　外缠结非缠内缠缠众生</p>
<p>
	　　今问于瞿昙谁于缠离缠</p>
<p>
	　　尔时。世尊说偈答言</p>
<p>
	　　智者建立戒内心修智慧</p>
<p>
	　　比丘勤修习于缠能解缠</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(六○○)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈言</p>
<p>
	　　难度难可忍沙门无知故</p>
<p>
	　　多起诸艰难重钝溺沈没</p>
<p>
	　　心随觉<a>自在</a>数数溺沈没</p>
<p>
	　　沙门云何行善摄护其心</p>
<p>
	　　尔时。世尊说偈答言</p>
<p>
	　　如龟善方便以壳自藏六</p>
<p>
	　　比丘习禅思善摄诸觉想</p>
<p>
	　　其心无所依他莫能恐怖</p>
<p>
	　　是则自隐密无能诽谤者</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(六○一)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　萨罗小流注当于何反流</p>
<p>
	　　生死之径路于何而不转</p>
<p>
	　　世间诸苦乐何由灭无余</p>
<p>
	　　尔时。世尊说偈答言</p>
<p>
	　　眼耳鼻舌身及彼意入处</p>
<p>
	　　名色灭无余萨罗小还流</p>
<p>
	　　生死道不转苦乐灭无余</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(六○二)如是我闻。一时。佛住在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　伊尼耶鹿[跳-兆+尃]仙人中之尊</p>
<p>
	　　少食不嗜味禅思乐山林</p>
<p>
	　　我今敬稽首而问于瞿昙</p>
<p>
	　　云何出离苦云何苦解脱</p>
<p>
	　　我今问解脱于何而灭尽</p>
<p>
	　　尔时。世尊说偈答言</p>
<p>
	　　世间五欲德心法说第六</p>
<p>
	　　于彼欲无欲解脱一切苦</p>
<p>
	　　如是于苦出如是苦解脱</p>
<p>
	　　汝所问解脱于彼而灭尽</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(六○三)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　云何度诸流云何度大海</p>
<p>
	　　云何能舍苦云何得清净</p>
<p>
	　　尔时。世尊即说偈言</p>
<p>
	　　信能度诸流不放逸度海</p>
<p>
	　　精进能除苦智慧得清净</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
		

	
	

		</div></div><hr><script charset='utf-8' src='../../js/footer.js'></script></body></html>