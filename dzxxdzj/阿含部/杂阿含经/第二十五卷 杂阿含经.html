<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十五卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十五卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十五卷 杂阿含经</strong><br />
	<br />
	　　(六四○)尔时。<a>世尊</a>告尊者阿难。此摩偷罗国。将来世当有商人子。名曰掘多。掘多有子。名优波掘多。我灭度后百岁。当作佛事。于教授师中最为第一。阿难。汝遥见彼青色<a>丛林</a>不。阿难白佛。唯然。已见。世尊。阿难。是处名为优留曼茶山。如来灭后百岁。此山当有那吒跋置迦阿兰若处。此处随顺寂默最为第一。尔时。世尊作是念。我若以教法付嘱人者。恐我教法不得久住。若付嘱天者。恐我教法亦不得久住。<a>世间</a>人民则无有受法者。我今当以<a>正法</a>付嘱人．天。诸天．世人共摄受法者。我之教法则千岁不动。尔时。世尊起世俗心。时。天帝释及四大天王知佛心念。来诣佛所。稽首礼足。退坐一面。尔时。世尊告天帝释及四大天王。如来不久当于无余<a>涅槃</a>而般涅槃。我般涅槃后。汝等当护持正法。尔时世尊复告东方天王。汝当于东方护持正法。次告南方．西方．北方天王。汝当于北方护持正法。过千岁后。我教法灭时。当有非法出于世间。十善悉坏。阎浮提中。恶风暴起。水雨不时。世多饥馑。雨则灾雹。江河消灭。华果不成。人无光泽。虫村鬼村悉皆磨灭。饮食失味。珍宝沈没。人民服食粗涩草木。时。有释迦王．耶槃那王．懵奁磐酰?瞪陈尥酢Ｖ诙嗑焓簟Ｈ缋炊ス牵?鹧溃?疸安置东方。西方有王。名懵奁拧０偾Ь焓簟Ｆ苹邓?隆Ｉ焙Ρ惹稹１狈接型酢Ｃ?畼勀恰０偾Ь焓簟Ｆ苹邓?隆Ｉ焙Ρ惹稹Ｄ戏接型酢Ｃ?湾取０偾Ь焓簟Ｆ苹邓?隆Ｉ焙Ρ惹稹６?接型酢Ｃ?瞪陈蕖０偾Ь焓簟Ｆ苹邓?隆Ｉ焙Ρ惹稹Ｋ姆骄÷摇Ｖ畋惹鹄醇?泄?Ｊ薄＞斜榮han3弥国有王。名摩因陀罗西那。其王生子。手似血涂。身似甲胄。有大勇力。其生之日。五百大臣生五百子。皆类王子。血手胄身。时。拘睒shan3弥国。一日雨血。拘睒shan3弥王见此恶相。即大恐怖。请问相师。相师白王。王今生子。当王阎浮提。多杀害人。生子七日。字曰难当。年渐长大。时。四恶王从四方来杀人民。摩因陀罗西那王闻则恐怖。时。有天神告言。大王且立难当为王。足能降伏彼四恶王。时。摩因陀罗西那王受天神教。即舍位与子。以髻中明珠冠其子首。集诸大臣。香水灌顶。召五百大臣同日生子。身被甲胄。从王出征。与四恶王大众战。胜。杀害都尽。王阎浮提。治在拘睒shan3弥鞞国</p>
<p>
	　　尔时。世尊告四大天王。巴连弗国。于彼国当有<a>婆罗门</a>。名曰阿耆qi2尼达多。通达比陀经论。彼婆罗门当纳妻。彼时。中阴众生当来与其作子。入母胎中时。彼母欲与人论议。彼婆罗门即问诸相师。相师答云。是胎中众生当了达一切论。故令母生如是论议之心。欲将人论议。如是日月满足。出生母胎。以为童子。了达一切经论。恒以经论教授五百婆罗门子。及余诸论教授余人。以医方教医方者。如是有众多<a>弟子</a>。有众多弟子故。名曰弟子。次当从父母求<a>出家</a>学道。乃至父母听其出家。彼即于我法中出家学道。通达<a>三藏</a>。善能<a>说法</a>。辩才巧妙。言语谈说。摄多眷属，又复。世尊告四大天王。即此巴连弗邑国中。当有大商主。名曰须陀那。中阴众生来入母胎。彼众生入母胎时。令母质直柔和。无诸邪想。诸根寂静。时。彼商主即问相师。相师答曰。胎中众生极为良善。故令母如是。乃至诸根寂静。至月满足。便生童子。名曰修罗他。年纪渐长。乃至启白父母。求出家学道。父母即听。于我法中出家学道。勤行精进。修习道业。便得漏尽。证阿<a>罗汉果</a>。然寡闻．少欲．知足及少知。旧居在山薮林间。山名揵陀摩罗。时。彼<a>圣人</a>恒来为难当王说法。彼父王当无常。无常之日。难当见父过世。两手抱父尸。悲号啼哭。忧恼伤心。时。彼三藏将多眷属来诣王所。为王说法。王闻法已。忧恼即止。于<a>佛法</a>中生大敬信。而发声唱言。自今以后。我施诸<a>比丘</a>无恐畏。适意为乐。而问比丘。前四恶王毁灭佛法有几年岁。诸比丘答云。经十二年。王心念口言。作师子吼。我当十二年中。当供养五众。乃至办诸供具。即便行施。行施之日。天当降香泽之雨。遍阎浮提。一切实种皆得增长。诸方人众皆持供养。来诣拘睒shan3弥国。供养众僧。时。诸比丘大得供养。诸比丘辈食人信施。而不读诵经书。不萨闍为人受经。戏论过日。眠卧终夜。贪着利养。好自严饰。身着妙服。离诸出要．寂静．出家．三菩提乐。形类比丘。离<a>沙门</a>功德。是法中之大贼。助作末世坏正法幢。建恶魔幢。灭正法炬。然烦恼火。坏正法鼓。毁正法轮。消正法海。坏正法山。破正法城。拔正法树。毁<a>禅定</a>智慧。断戒璎珞。污染正道。时。彼天．龙．鬼神．夜叉．干闼婆等。于诸比丘所生恶意。毁訾诸比丘。厌恶．远离。不复相亲。异口同音。呜呼。如是恶比丘。不应于如来法中。而说偈言</p>
<p>
	　　非吉行恶行行诸邪见法</p>
<p>
	　　此诸愚痴人打坏正法山</p>
<p>
	　　行诸恶戒法弃诸<a>如法</a>行</p>
<p>
	　　舍诸胜妙法拔除今佛法</p>
<p>
	　　不信不调伏乐行诸恶行</p>
<p>
	　　谄伪诳世间打破牟尼法</p>
<p>
	　　毁形习诸恶凶暴及千行</p>
<p>
	　　依法诳世人忿恨自贡高</p>
<p>
	　　贪着求名利无恶业不备</p>
<p>
	　　如佛所说法法没有是相</p>
<p>
	　　今者悉已见智者所轻贱</p>
<p>
	　　此法今出已牟尼正法海</p>
<p>
	　　不久当枯竭正法今少在</p>
<p>
	　　恶人复来灭毁坏我正法</p>
<p>
	　　时。彼诸天．龙．神等皆生不<a>欢喜</a>心。不复当护诸比丘。而同声唱言。佛法却后七日灭尽。号啕悲泣。共相谓言。至比丘说戒日。共相鬪诤。如来正法于中而灭。如是诸天悲恼啼泣。时。拘睒shan3弥城中有五百优婆塞。闻诸天之言。共诣诸比丘众中。谏jian4诸比丘鬪诤。而说偈言</p>
<p>
	　　呜呼苦剧岁愍念群生生</p>
<p>
	　　其法今便灭释师子王法</p>
<p>
	　　恶轮坏法轮如是尽金刚</p>
<p>
	　　乃能不即坏安隐时已灭</p>
<p>
	　　危险法已起明智人已过</p>
<p>
	　　今见如是相当知不复久</p>
<p>
	　　牟尼法断灭世间无复明</p>
<p>
	　　离垢寂灭口牟尼日今没</p>
<p>
	　　世人失伏藏<a>善恶</a>无差别</p>
<p>
	　　善恶无差已谁能得正觉</p>
<p>
	　　法灯今在世及时行诸善</p>
<p>
	　　无量诸<a>福田</a>此法今当灭</p>
<p>
	　　是故我等辈知财不坚牢</p>
<p>
	　　及时取坚实</p>
<p>
	　　至十五日说戒时。法当没。今日五百优婆塞。一日之中。造五百佛塔。时。诸优婆塞各有余务。不复来往众僧众中。尔时。住揵陀摩罗山修罗他阿<a>罗汉</a>观阎浮提。今日何处有众僧说戒。见有拘睒shan3弥国如来弟子说戒为布萨。即诣拘睒shan3弥。时。彼僧众乃有百千人。中唯有一阿罗汉。名曰修罗他。又复有一三藏。名曰弟子。此是如来最后大众集。尔时。维那行沙罗筹。白三藏上座言。众僧已集。有百千人。今为说波罗提木叉。时。彼上座答言。阎浮提如来弟子皆来集此。数有百千。如是众中。我为上首。了达三藏。尚不学戒律。况复余者而有所学。今当为谁而说戒律。而说偈言</p>
<p>
	　　今是十五日夜静月清明</p>
<p>
	　　如是诸比丘今集听说戒</p>
<p>
	　　一切阎浮提众僧最后集</p>
<p>
	　　我是众中上不学戒律法</p>
<p>
	　　况复余僧众而有所学习</p>
<p>
	　　何能牟尼法释迦师子王</p>
<p>
	　　彼戒谁有持是人乃能说</p>
<p>
	　　尔时。彼阿罗汉修罗他立上座前。合掌白上座言。上座。但说波罗提木叉。如佛在世时。<a>舍利弗</a>．目揵连等大比丘众所<a>学法</a>。我今已悉学。如来虽灭度。于今已千岁。彼所制律仪。我悉已备足。而说偈言</p>
<p>
	　　上座听我说我名修罗他</p>
<p>
	　　漏尽阿罗汉僧中师子吼</p>
<p>
	　　牟尼真弟子信佛诸鬼神</p>
<p>
	　　闻彼圣所说悲哀泣流泪</p>
<p>
	　　低头念法灭从今去已后</p>
<p>
	　　无有说法者毘尼别<a>解脱</a></p>
<p>
	　　不复在于世法桥今已坏</p>
<p>
	　　法水不复流法海已枯竭</p>
<p>
	　　法山已崩颓法会从今绝</p>
<p>
	　　法幢不复见法足不复行</p>
<p>
	　　律仪戒永没法灯不复照</p>
<p>
	　　法轮不复转闭塞<a>甘露</a>门</p>
<p>
	　　法师不在世善人说妙道</p>
<p>
	　　众生不识善不异于野兽</p>
<p>
	　　尔时。佛母摩诃摩耶夫人天上来下。诣诸众僧所。号啕啼泣。呜呼。苦哉。是我之子经历阿僧只劫。修诸苦行。不顾劳体。积德成佛。今者忽然消灭。而说偈言</p>
<p>
	　　我是佛亲母我子积苦行</p>
<p>
	　　经历无数劫究竟成真道</p>
<p>
	　　悲泣不自胜今法忽磨灭</p>
<p>
	　　呜呼智慧人尔今何所在</p>
<p>
	　　持法舍诤讼从佛口所生</p>
<p>
	　　诸王无上尊真实<a>佛弟子</a></p>
<p>
	　　头陀修妙行宿止林薮间</p>
<p>
	　　如是真佛子今为何所在</p>
<p>
	　　今者于世间无有诸威德</p>
<p>
	　　旷野山林间诸神寂无言</p>
<p>
	　　施戒愍群生信戒自庄严</p>
<p>
	　　忍辱质直行观察诸善恶</p>
<p>
	　　如是诸胜法今忽都已尽</p>
<p>
	　　尔时。彼上座弟子作是念言。彼修罗他比丘自言。如来所制戒律。我悉备持。尔时。上座有弟子。名曰安伽陀。起不忍之心。极生忿恨。从座起。骂辱彼圣。汝是下座比丘。愚痴无智。而毁辱我和上。即持利刀。杀彼圣人。而说偈言</p>
<p>
	　　我名安伽陀失沙之弟子</p>
<p>
	　　利剑杀汝身自谓我有德</p>
<p>
	　　尔时。有一鬼名曰大提木佉qu1。作是念言。世间唯有此一阿罗汉。而为恶比丘弟子所害。执持金刚利杵。杵头火然。以此打破彼头。即便命终。而说偈言</p>
<p>
	　　我是恶鬼神名大提木佉</p>
<p>
	　　以此金刚杵破汝头七分</p>
<p>
	　　尔时。阿罗汉弟子见彼弟子杀害其师。忿恨不忍。即杀三藏。尔时。诸天．世人悲哀啼泣。呜呼。苦哉。如来正法今便都尽。寻即此大地六种震动。无量众生号啕啼泣。极为愁恼。呜呼。今日正法不复现世。作是语已。各各离散。尔时。拘睒shan3弥国五百优婆塞闻已。往诣寺中。举手拍头。高声大哭。呜呼。如来愍念世间。济诸群生。无有巨细。谁当为我说法义。今者。人．天解脱不复可得。众生今日犹在闇瞑。无有引导。长习诸恶。以此为欢。如诸野兽。不闻牟尼妙法。身坏命终。堕在三涂。譬如流星。世人从今已后。无复念慧．寂静．三昧．十力妙法。尔时。拘睒shan3弥王闻诸比丘杀真人阿罗汉及三藏法师。心生悲恼。惋慨而坐。尔时。诸邪见辈诤竞打破塔庙。及害比丘。从是佛法索然顿灭，尔时。世尊语释提桓因。四大天王。诸天．世人于我灭度之后。法尽之相。如上所说。是故汝等。今者不可不以勤力加于精进。护持正法。久令在世。尔时。诸天．世人闻佛所说。各各悲颜。以手挥泪。顶<a>礼佛</a>足。各自退去</p>
<p>
	　　(六四一)阿育王施半阿摩勒果因缘经阿育王于如来法中得大敬信。时。王问诸比丘言。谁于如来法中行大布施。诸比丘白王言。给孤独长者最行大施。王复问曰。彼施几许宝物。比丘答曰。以亿千金。王闻已。如是思惟。彼长者尚能舍亿千金。我今为王。何缘复以亿千金施。当以亿百千金施。时。王起八万四千佛塔。于彼诸塔中复施百千金。复作五岁大会。会有三百千比丘。用三百亿金供养于彼僧众中。第一分是阿罗汉。第二分是学人。第三分是真实凡夫。除私库藏。此阎浮提夫人．婇女．太子．大臣施与圣僧。四十亿金还复赎取。如是计挍。用九十六亿千金。乃至王得重病时。王自知命欲终尽。时。有大臣名罗陀崛多。时。王<a>宿命</a>是施佛土时同伴小儿。时。彼大臣罗陀崛多见王重病。命垂欲尽。稽首以偈问王</p>
<p>
	　　颜貌常鲜泽百千婇女遶</p>
<p>
	　　譬如诸莲华蜜蜂当聚集</p>
<p>
	　　今覩圣王颜无有诸鲜泽</p>
<p>
	　　王即以偈答</p>
<p>
	　　我今无所忧失财及王位</p>
<p>
	　　此身及余亲及诸种种宝</p>
<p>
	　　我今所愁者不复覩贤圣</p>
<p>
	　　四事以供养我今唯念此</p>
<p>
	　　颜色有变异心意无所宁</p>
<p>
	　　又复。我常所愿。欲以满亿百千金作功德。今愿不得满足。便就后世时。计挍前后所施金银珍宝。唯减四亿未满。王即办诸珍宝。送与鸡雀寺中。法益之子。名三波提。为太子诸臣等。启太子言。大王将终不久。今以此珍宝送与寺舍中。今库藏财宝已竭。诸王法以物为尊。太子今宜断之。勿使大王用尽也。时。太子即敕典藏者。勿复出与大王用之。时。大王自知索诸物不复能得。所食金器送与寺中。时。太子令断金器。给以银器。王食已。复送与寺中。又断银器。给以铜器。王亦以此送与寺中。又断铜器。给以瓦器。时。大王手中有半阿摩勒果。悲泪告诸大臣。今谁为地主。时。诸臣启白大王。王为地主。时。王即说偈答曰</p>
<p>
	　　汝等护我心何假虚妄语</p>
<p>
	　　我今坐王位不复得<a>自在</a></p>
<p>
	　　阿摩勒半果今在于我手</p>
<p>
	　　此即是我物于是得自由</p>
<p>
	　　呜呼尊富贵可厌可弃舍</p>
<p>
	　　先领阎浮提今一旦贫至</p>
<p>
	　　如恒河驶流一逝而不返</p>
<p>
	　　富贵亦复然逝者不复还</p>
<p>
	　　又复。如佛偈所说</p>
<p>
	　　凡盛必有衰以衰为究竟</p>
<p>
	　　如来神口说真实无有异</p>
<p>
	　　先时所教令速疾无有阂he2</p>
<p>
	　　今有所求索无复从我教</p>
<p>
	　　如风阂于山如水阂于岸</p>
<p>
	　　我今所教令于今已永绝</p>
<p>
	　　将从无量众击鼓吹贝螺</p>
<p>
	　　常作诸伎乐受诸五欲乐</p>
<p>
	　　婇女数百众日夜自娱乐</p>
<p>
	　　今者都永尽如树无花实</p>
<p>
	　　颜貌转枯尽色力亦复然</p>
<p>
	　　如花转萎悴我今亦复尔</p>
<p>
	　　时。阿育王呼侍者言。汝今忆我恩养。汝持此半阿摩勒果送鸡雀寺中。作我意。<a>礼拜</a>诸比丘僧足。白言。阿育王问讯诸大圣众。我是阿育王。领此阎浮提。阎浮提是我所有。今者顿尽。无有财宝布施众僧。于一切财而不得自在。今唯此半阿摩勒果。我得自由。此是最后布施檀婆罗蜜。哀愍我故。纳受此施。令我得供养僧福。而说偈言</p>
<p>
	　　半阿摩勒果是我之所有</p>
<p>
	　　于我得自在今舍于大众</p>
<p>
	　　缘心在于圣更无济我者</p>
<p>
	　　怜愍于我故纳受阿摩勒</p>
<p>
	　　为我食此施因是福无量</p>
<p>
	　　世世受妙乐用之无有尽</p>
<p>
	　　时。彼使者受王敕已。即持此半阿摩勒果。至鸡雀寺中。至上座前。五体着地作礼。长跪合掌。向上座而说偈曰</p>
<p>
	　　领于阎浮提一繖系一鼓</p>
<p>
	　　游行无所碍如日照于世</p>
<p>
	　　业行报已至在世不复久</p>
<p>
	　　无有王威德如日云所翳</p>
<p>
	　　号曰阿育王稽首礼僧足</p>
<p>
	　　送此布施物谓半阿摩勒</p>
<p>
	　　愿求来世福哀愍彼王故</p>
<p>
	　　圣众愍彼故受是半果施</p>
<p>
	　　时。彼上座告诸大众。谁闻是语而不厌世间。我等闻是事。不可不生厌离。如<a>佛经</a>所说。见他衰事。应生厌离。若有识类众生者。闻是事岂得不舍世间。而说偈曰</p>
<p>
	　　人王世中最阿育孔雀姓</p>
<p>
	　　阎浮提自在阿摩勒为主</p>
<p>
	　　太子及诸臣共夺大王施</p>
<p>
	　　送半阿摩勒降伏憍财者</p>
<p>
	　　使彼生厌心愚夫不识施</p>
<p>
	　　因果受妙乐示送半摩勒</p>
<p>
	　　时。彼上座作是念言。云何令此半阿摩勒。一切众僧得其分食。即教令研磨。着<a>石榴</a>羹中。行已。众僧一切皆得周遍。时。王复问傍臣曰。谁是阎浮提王。臣启王言。大王是也时。王从卧起而坐。顾望四方。合掌作礼。念诸佛德。心念口言。我今复以此阎浮提施与三宝。随意用之。而说偈曰</p>
<p>
	　　今此阎浮提多有珍宝饰</p>
<p>
	　　施与良福田果报自然得</p>
<p>
	　　以此施功德不求天帝释</p>
<p>
	　　梵王及人主世界诸妙乐</p>
<p>
	　　如是等果报我悉不用受</p>
<p>
	　　以是施功德疾得成佛道</p>
<p>
	　　为世所尊仰成得一切智</p>
<p>
	　　世间作善友导师最第一</p>
<p>
	　　时。王以此语尽书纸上。而封缄之。以齿印印之。作如是事毕。便即就尽尔时。太子及诸臣．宫人．婇女．国界人民。兴种种供养葬送。如王之法而闍维之，尔时。诸臣欲立太子绍王位。中有一大臣。名曰阿[少/(兔-、)]nou4罗陀。语诸臣曰。不得立太子为王。所以者何。大王阿育在时。本誓愿满十万亿金作诸功德。唯减四亿。不满十万。以是故。今舍阎浮提施与三宝。欲令满足。今是大地属于三宝。云何而立为王时。诸臣闻已。即送四亿诸金。送与寺中。即便立法益之子为王。名三波提。次复太子。名毘梨诃波低。为绍王位。毘梨诃波低太子。名曰毘梨诃西那。次绍王位。毘梨诃西那太子。名曰沸沙须摩。次绍王位。沸沙须摩太子。名曰沸沙蜜多罗。次绍王位。时。沸沙蜜多罗问诸臣曰。我当作何等事。令我名德久存于世。时。贤善诸臣信乐三宝者。启王言。阿育大王是王之前种姓。彼王在世。造立八万四千如来塔。复兴种种供养。此之名德。相传至今。王欲求此名者。当造立八万四千塔。及诸供养。王言。大王阿育有大威德。能办此事。我不能作。更思余事。中有恶臣。不信向者。启王言。世间二种法传世不灭。一者作善。二者作恶。大王阿育作诸善行。王今当行恶行。打坏八万四千塔。时。王用佞臣语。即兴四兵众。往诣寺舍。坏诸塔寺。王先往鸡雀寺中。寺门前有石师子。即作师子吼。王闻之即大惊怖。非生兽之类。而能吼鸣。还入城中。如是再三。欲坏彼寺时。王呼诸比丘来。问诸比丘。使我坏塔为善。坏僧房为善。比丘答曰。二不应行。王其欲坏者。宁坏僧房。勿坏佛塔。时。王杀害比丘。及坏塔寺。如是渐渐至婆伽罗国。又复唱令。若有人能得沙门释子头来者。赏之千金。</p>
<p>
	　　尔时。彼国中有一阿罗汉。化作众多比丘头。与诸百姓。令送至于王所。令王库藏财宝竭尽。时。彼王闻阿罗汉作如是事。倍复瞋恚。欲杀彼阿罗汉。时。彼罗汉入灭尽正受。王作无量方便。杀彼圣人。终不能得。入灭尽三昧力故。不伤其体。如是渐进至佛塔门边。彼所塔中。有一鬼神。止住其中。守护佛塔。名曰牙齿。彼鬼神作是念。我是佛弟子。受持禁戒。不杀害众生。我今不能杀害于王。又复作念。有一神名曰为虫。行诸恶行。凶暴勇健。求索我女。我不与之。今者为护正法故。当嫁与彼。令其守护佛法。即呼彼神语言。我今嫁女与汝。然共立约誓。汝要当降伏此王。勿使兴诸恶行。坏灭正法。时。王所有一大鬼神。名曰乌茶。威德具足。故彼神不奈王何。时。牙齿神作方便。今日王威势自然由此鬼神。我今诱诳共作亲厚。如是与彼神作知识。极作知识已。即将此神至于南方大海中。时彼虫神排攩大山。推迮王上。及四兵众。无不死尽。众人唱言。快哉。快哉。是世人相传。名为快哉。彼王终亡。孔雀苗裔于此永终。是故世间富乐不足为贪。阿育大王有智之人。觉世无常。身命难保。五家财物亦如幻化。觉了彼法。勤行精进。作诸功德。乃至临终。系心三宝。念念不绝。无所吝惜。唯愿尽成阿耨多罗三藐三菩提</p>
		

	
	

		</div></div><hr><script charset='utf-8' src='../../js/footer.js'></script></body></html>