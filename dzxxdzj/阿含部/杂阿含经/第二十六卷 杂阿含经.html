<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十六卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十六卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十六卷 杂阿含经</strong><br />
	<br />
	　　(六四二)如是我闻。一时。佛住舍卫国祗树给孤独园。尔时。<a>世尊</a>告诸<a>比丘</a>。有<a>三根</a>。未知当知根．知根．无知根。尔时。世尊即说偈言</p>
<p>
	　　觉知学地时随顺直道进</p>
<p>
	　　精进勤方便善自护其心</p>
<p>
	　　如自知生尽无碍道已知</p>
<p>
	　　以知<a>解脱</a>已最后得无知</p>
<p>
	　　不动意解脱一切有能尽</p>
<p>
	　　诸根悉具足乐于根寂静</p>
<p>
	　　持于最后身降伏众魔怨</p>
<p>
	　　佛说此经已。诸比丘闻佛所说。<a>欢喜</a>奉行</p>
<p>
	　　(六四三)如是我闻。一时。佛在舍卫国祗树给孤独园。尔时。世尊告诸比丘。有五根。何谓为五。谓信根．精进根．念根．定根．慧根。佛说此经已。诸比丘闻佛所说。欢喜奉行</p>
<p>
	　　(六四四)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。若比丘于此五根如实善观察。如实善观察者。于三结断知。谓身见．戒取．疑。是名须陀洹。不堕恶趣法。决定正向于正觉。七有<a>天人</a>往生。究竟苦边。佛说此经已。诸比丘闻佛所说。欢喜奉行</p>
<p>
	　　(六四五)如是我闻。一时。佛住舍卫国祗树给孤独园。尔时。世尊告诸比丘。于此五根如实观察者。不起诸漏。心得离欲解脱。是名阿<a>罗汉</a>。诸漏已尽。所作已作。离诸重担。逮得己利。尽诸有结。正智心善解脱。佛说此经已。诸比丘闻佛所说。欢喜奉行</p>
<p>
	　　(六四六)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。信根者。当知是四不坏净。精进根者。当知是四正断。念根者。当知是四念处。定根者。当知是四禅。慧根者。当知是四圣谛。佛说此经已。诸比丘闻佛所说。欢喜奉行</p>
<p>
	　　(六四七)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。何等为信根。若比丘于如来所起净<a>信心</a>。根本坚固。余<a>沙门</a>．<a>婆罗门</a>．诸天．魔．梵．沙门．婆罗门。及余<a>世间</a>。无能沮坏其心者。是名信根。何等为精进根。已生恶不善法令断。生欲．方便．摄心．增进。未生恶不善法不起。生欲．方便．摄心．增进。未生善法令起。生欲．方便．摄心．增进。已生善法住不忘。修习增广。生欲．方便．摄心．增进。是名精进根。何等为念根。若比丘内身身观住。慇懃方便。<a>正念</a>正智。调伏世间贪忧。外身．内外身。受．心．法法观念住亦如是说。是名念根。何等为定根。若比丘离欲恶不善法。有觉有观。离生喜乐。乃至第四禅具足住。是名定根。何等为慧根。若比丘苦圣谛如实知。苦集圣谛．苦灭圣谛．苦灭道迹圣谛如实知。是名慧根。佛说此经已。诸比丘闻佛所说。欢喜奉行</p>
<p>
	　　(六四八)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若比丘于此五根如实观察已。于三结断知。何等为三。谓身见．戒取．疑。是名须陀洹。不堕恶趣。决定正向三菩提。七有天人往生。究竟苦边。佛说此经已。诸比丘闻佛所说。欢喜奉行</p>
<p>
	　　(六四九)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若比丘于此五根如实观察已。得尽诸漏。离欲解脱。是名阿罗汉。诸漏已尽。所作已作。离诸重担。逮得己利。尽诸有结。正智心得解脱。佛说此经已。诸比丘闻佛所说。欢喜奉行</p>
<p>
	　　(六五○)如是我闻。一时。佛住舍卫国祗树给孤独园。尔时。世尊告诸比丘。如上说。差别者。诸比丘。若我于此信根．信根集．信根灭．信根灭道迹不如实知者。我终不得于诸天．魔．梵．沙门．婆罗门中。为出为离。心离颠倒。亦不得成阿耨多罗三藐三菩提。如信根。精进根．念根．定根．慧根亦如是说。诸比丘。我于此信根正智如实观察故。信根集．信根灭．信根灭道迹正智如实观察故。我于诸天．魔．梵．沙门．婆罗门众中。为出为离。心离颠倒。成阿耨多罗三藐三菩提。如信根。精进．念．定．慧根亦如是说。佛说此经已。诸比丘闻佛所说。欢喜奉行</p>
<p>
	　　(六五一)如是我闻。一时。佛住舍卫国祗树给孤独园。尔时。世尊告诸比丘。如上说。差别者。诸比丘。我此信根集．信根没．信根味．信根患．信根离不如实知者。我不得于诸天．魔．梵．沙门．婆罗门众中。为解脱。为出为离。心离颠倒。成阿耨多罗三藐三菩提。如是精进根．念根．定根．慧根亦如是说。诸比丘。我于信根．信根集．信根没．信根味．信根患．信根离如实知故。于诸天．魔．梵．沙门．婆罗门众中。为解脱。为出为离。心离颠倒。得成阿耨多罗三藐三菩提。佛说此经已。诸比丘闻佛所说。欢喜奉行</p>
<p>
	　　(六五二)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若比丘于此五根若利．若满足。得阿罗汉。若软．若劣。得阿那含。若软．若劣。得斯陀含。若软．若劣。得须陀洹。满足者成满足事。不满足者成不满足事。于此五根不空无果。若于此五根一切无者。我说彼为外道凡夫之数。佛说此经已。诸比丘闻佛所说。欢喜奉行</p>
<p>
	　　(六五三)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若比丘于彼五根增上明利满足者。得阿罗汉俱分解脱。若软．若劣者。得身证。于彼若软．若劣。得见到。于彼若软．若劣。得信解脱。于彼若软．若劣。得一种。于彼若软．若劣。得斯陀含。于彼若软．若劣。得家家。于彼若软．若劣。得七有。于彼若软．若劣。得法行。于彼若软．若劣。得信行。是名比丘根波罗蜜因缘知果波罗蜜。果波罗蜜因缘知人波罗蜜。如是满足者作满足事。减少者作减少事。彼诸根则不空无果。若无此诸根者。我说彼为作凡夫数。佛说此经已。诸比丘闻佛所说。欢喜奉行</p>
<p>
	　　(六五四)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。此五根。一切皆为慧根所摄受。譬如堂阁众材。栋为其首。皆依于栋。以摄持故。如是五根。慧为其首。以摄持故。佛说此经已。诸比丘闻佛所说。欢喜奉行</p>
<p>
	　　(六五五)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。信根者。当知是四不坏净。精进根者。当知是四正断。念根者。当知是四念处。定根者。当知是四禅。慧根者。当知是四圣谛。此诸功德。一切皆是慧为其首。以摄持故。乃至佛说此经已。诸比丘闻佛所说。欢喜奉行</p>
<p>
	　　(六五六)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。信根．精进根．念根．定根．慧根。若圣<a>弟子</a>成就慧根者。能修信根。依离．依无欲．依灭．向于舍。是名信根成就。信根成就。即是慧根。如信根。如是精进根．念根．定根．慧根亦如是说。是故就此五根。慧根为其首。以摄持故。譬如堂阁。栋为其首。众材所依。以摄持故。如是五根。慧为其首。以摄持故。佛说此经已。诸比丘闻佛所说。欢喜奉行</p>
<p>
	　　(六五七)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。信根．精进根．念根．定根．慧根。若圣弟子成就信根者。作如是学。圣弟子无始<a>生死</a>。无明所著。爱所系。众生长夜生死。往来流驰。不知本际。有因故有生死。因永尽者。则无生死。无明大闇聚障碍。谁般<a>涅槃</a>。唯苦灭．苦息．清凉．没。如信根。如是精进根．念根．定根．慧根亦如是说此五根。慧为首。慧所摄持。譬如堂阁。栋为首。栋所摄持。佛说此经已。诸比丘闻佛所说。欢喜奉行</p>
<p>
	　　(六五八)如是我闻。一时。佛住舍卫国祗树给孤独园。尔时。世尊告诸比丘。有五根。信根．精进根．念根．定根．慧根。何等为信根。谓圣弟子于如来所起信心。根本坚固。诸天．魔．梵．沙门．婆罗门及诸世间法所不能坏。是名信根。何等为精进根。谓四正断。何等为念根。谓四念处。何等为定根。谓四禅。何等为慧根。谓四圣谛。此诸功德。皆以慧为首。譬如堂阁。栋为其首。佛说此经已。诸比丘闻佛所说。欢喜奉行</p>
<p>
	　　(六五九)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。何等为信根。若圣弟子于如来发菩提心所得净信心。是名信根。何等为精进根。于如来发菩提心所起精进方便。是名精进根。何等念根。于如来初发菩提心所起念根。何等为定根。于如来初发菩提心所起三昧。是名定根。何等为慧根。于如来初发菩提心所起智慧。是名慧根。所余堂阁。譬如上说。佛说此经已。诸比丘闻佛所说。欢喜奉行</p>
<p>
	　　(六六○)如是我闻。一时。佛住舍卫国祗树给孤独园。尔时。世尊告诸比丘。有五根。何等为五。谓信根．精进根．念根．定根．慧根。于此五根修习多修习。过去．未来．现在一切苦断。佛说此经已。诸比丘闻佛所说。欢喜奉行，如苦断。如是究竟苦边．苦尽．苦息．苦没。度苦流。于缚得解。害诸色。过去．未来．现在一切漏尽亦如是说</p>
<p>
	　　(六六一)如是我闻。一时。佛住舍卫国祗树给孤独园。尔时。世尊告诸比丘。有二种力。何等为二。谓数力及修力。何等为数力。谓圣弟子空闲林中树下。作如是思惟。身恶行现法。后世受于恶报。我若行身恶<a>行者</a>。我当自悔。教他亦悔。我大师亦当悔。我大德梵行亦当悔。我以法责我恶名流布。身坏命终。当生恶趣泥犁中。如是现法后报。身恶行断。修身善行。如身恶行。口．意恶行亦如是说。是名数力。何等为修力。若比丘学于数力。圣弟子数力成就已。随得修力。得修力已。修力满足。佛说此经已。诸比丘闻佛所说。欢喜奉行</p>
<p>
	　　(六六二)如是我闻。一时。佛住舍卫国祗树给孤独园。尔时。世尊告诸比丘。如上说。差别者。圣弟子学数力成就已。贪．恚．痴若节若尽。如是圣弟子依于数力。尽立数力。随得修力。得修力已。修力满足。佛说此经已。诸比丘闻佛所说。欢喜奉行</p>
<p>
	　　(六六三)如是我闻。一时。佛住舍卫国祗树给孤独园。尔时。世尊告诸比丘。如上说。差别者。何等为修力。谓修四念处。佛说此经已。诸比丘闻佛所说。欢喜奉行如四念处。如是修四正断．四如意足．五根．五力．七觉分．八圣道分．四道．四法句．止观亦如是说</p>
<p>
	　　(六六四)如是我闻。一时。佛住舍卫国祗树给孤独园。尔时。世尊告诸比丘。有三种力。何等为三。谓信力．精进力．慧力。复次三力。何等为三。谓信力．念力．慧力。复次三力。何等为三。谓信力．<a>定力</a>．慧力。佛说此经已。诸比丘闻佛所说。欢喜奉行</p>
<p>
	　　(六六五)如是我闻。一时。佛住舍卫国祗树给孤独园。尔时。世尊告诸比丘。有三力。谓信力．精进力．慧力。如是。比丘。当作是学。我当成就信力．精进力．慧力。佛说此经已。诸比丘闻佛所说。欢喜奉行，如精进力。念力．定力亦如是说</p>
<p>
	　　(六六六)如是我闻。一时。佛住舍卫国祗树给孤独园。尔时。世尊告诸比丘。有三力。信力．念力．慧力。何等为信力。谓圣弟子于如来所入于净信。根本坚固。诸天．魔．梵．沙门．婆罗门及诸同法所不能坏。是名信力。何等为精进力。谓修四正断。何等为慧力。谓四圣谛。佛说此经已。诸比丘闻佛所说。欢喜奉行，余二力如上说</p>
<p>
	　　(六六七)如是我闻。一时。佛住舍卫国祗树给孤独园。尔时。世尊告诸比丘。有四力。何等为四。谓信力．精进力．念力．慧力。复次四力。信力．念力．定力．慧力。复次四力。觉力．精进力．无罪力．摄力。此诸经如上三力说。差别者。何等为觉力。于善．不善法如实知。有罪．无罪。习近．不习近。卑法．胜法。黑法．白法。有分别法．无分别法。缘起法．非缘起法如实知。是名觉力。何等为精进力。谓四正断。如前广说。何等为无罪力。谓无罪身．口．意。是名无罪力。何等为摄力。谓四摄事。惠施．爱语．行利．同利。佛说此经已。诸比丘闻佛所说。欢喜奉行</p>
<p>
	　　(六六八)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若最胜施者。谓法施。最胜爱语者。谓善男子乐闻。应时<a>说法</a>。行利最胜者。诸不信者能令入信。建立于信。立戒者以净戒。悭者以施。恶智者以正智令入建立。同利最胜者。谓阿罗汉以阿罗汉．阿那含以阿那含．斯陀含以斯陀含．须陀洹以须陀洹．净戒者以净而授于彼。佛说此经已。诸比丘闻佛所说。欢喜奉行</p>
<p>
	　　(六六九)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若所有法。是众之所取。一切皆是四摄事。或有一取施者。或一取爱语者。或一取行利者。或一取同利者。过去世时。过去世众。以有所取者。亦是四摄事。未来世众。当有所取者。亦是四摄事。或一取施者。或一取爱语。或一取行利者。或一取同利，尔时。世尊即说偈言</p>
<p>
	　　布施及爱语或有行利者</p>
<p>
	　　同利诸行生各随其所应</p>
<p>
	　　以此摄世间犹车因釭运</p>
<p>
	　　世无四摄事母恩子养忘</p>
<p>
	　　亦无父等尊谦下之奉事</p>
<p>
	　　以有四摄事随顺之法故</p>
<p>
	　　是故有大士德被于世间</p>
<p>
	　　佛说此经已。诸比丘闻佛所说。欢喜奉行</p>
<p>
	　　(六七○)如是我闻。一时。佛住舍卫国祗树给孤独园。尔时。世尊告诸比丘。有四力。何等为四。谓觉力．精进力．无罪力．摄力。如上说。若比丘成就此四力者。得离五恐怖。何等五。谓不活恐怖．恶名恐怖．众中恐怖．死恐怖．恶趣恐怖。是名五恐怖。佛说此经已。诸比丘闻佛所说。欢喜奉行</p>
<p>
	　　(六七一)如是我闻。一时。佛住舍卫国祗树给孤独园。尔时。世尊告诸比丘。如上说。差别者。圣弟子成就此四力者。当作是学。我不畏不活。我何缘畏不活。若身行不净行．口不净行．意不净行。作诸邪贪。不信．<a>懈怠</a>．不精进．失念．不定．恶慧．悭不摄者。彼应畏不活。我有四力。谓觉力．精进力．无罪力．摄力。有此四力成就故。不应畏如不活畏。如是恶名畏．众中畏．死畏．恶趣畏亦如上说。佛说此经已。诸比丘闻佛所说。欢喜奉行</p>
<p>
	　　(六七二)如是我闻。一时。佛住舍卫国祗树给孤独园。尔时。世尊告诸比丘。有四力。觉力．精进力．无罪力．摄力。何等为觉力。谓慧．大慧．深慧．难胜慧。是名觉力。何等为精进力。若于不善法不善数．黑黑数．有罪有罪数．不应亲近不应亲近数。离此诸法已。若诸余善善数．白白数．无罪无罪数．应亲近应亲近数。如此等修习。增上精勤．欲．方便．堪能。正念正知而学。是名精进力。无罪力．摄力如上修多罗说。佛说此经已。诸比丘闻，佛所说。欢喜奉行</p>
<p>
	　　(六七三)如是我闻。一时。佛住舍卫国祗树给孤独园。尔时。世尊告诸比丘。有五力。何等为五。信力．精进力．念力．定力．慧力佛说是经已。诸比丘闻佛所说。欢喜奉行</p>
<p>
	　　(六七四)如是我闻。一时。佛住舍卫国祗树给孤独园。尔时。世尊告诸比丘。如上说。差别者。诸比丘当作是学。我当勤加精进。成就信力．精进力．念力．定力．慧力。佛说此经已。诸比丘闻佛所说。欢喜奉行</p>
<p>
	　　(六七五)如是我闻。一时。佛住舍卫国祗树给孤独园。尔时。世尊告诸比丘。如上说。差别者。彼信力。当知是四不坏净。精进力者。当知是四正断。念力者。当知四念处。定力者。当知是四禅。慧力者。当知是四圣谛。佛说此经已。诸比丘闻佛所说。欢喜奉行</p>
<p>
	　　(六七六)如是我闻。一时。佛住舍卫国祗树给孤独园。尔时。世尊告诸比丘。如上说。差别者。是故。诸比丘。当作是学。我成就信力．精进力．念力．定力．慧力。佛说此经已。诸比丘闻，佛所说。欢喜奉行</p>
<p>
	　　(六七七)如是我闻。一时。佛住舍卫国祗树给孤独园。尔时。世尊告诸比丘。有五学力。何等为五。谓信力是学力．精进力是学力．惭力是学力．愧力是学力．慧力是学力。佛说此经已。诸比丘闻佛所说。欢喜奉行</p>
<p>
	　　(六七八)如是我闻。一时。佛住舍卫国祗树给孤独园。尔时。世尊告诸比丘。如上说。差别者。诸比丘。当作是学。我当成就信力是学力．成就精进力是学力．成就惭力是学力．成就愧力是学力．成就慧力是学力。佛说此经已。诸比丘闻佛所说。欢喜奉行</p>
<p>
	　　(六七九)如是我闻。一时。佛住舍卫国祗树给孤独园。尔时。世尊告诸比丘。如上说。差别者。何等信力是学力。于如来所善入于信。根本坚固。诸天．魔．梵．沙门．婆罗门及余同法所不能坏。何等为精进力是学力。谓四正断。如前广说。何等为惭力是学力。谓羞耻。耻于起恶不善法诸烦恼数。受诸有炽然苦报。于未来世生．老．病．死．忧．悲．苦恼。是名惭力是学力。何等为愧力是学力。谓诸可愧事而愧。愧起诸恶不善法烦恼数。受诸有炽然苦报。于未来世生．老．病．死．忧．悲．苦恼。是名愧力是学力。何等为慧力是学力。谓圣弟子住于智慧。成就世间生灭智慧。贤圣出厌离。决定正尽苦。是名慧力是学力。佛说此经已。诸比丘闻佛所说。欢喜奉行</p>
<p>
	　　(六八○)如是我闻。一时。佛住舍卫国祗树给孤独园。尔时。世尊告诸比丘。如上所说。差别者。是故。诸比丘。当作是学。我当成就信力是学力。精进力．惭力．愧力．慧力是学力。佛说此经已。诸比丘闻佛所说。欢喜奉行</p>
<p>
	　　(六八一)如是我闻。一时。佛住舍卫国祗树给孤独园。尔时。世尊告诸比丘。若比丘于善法若变．若退．若不久住者。他人当以五种白法来呵责汝。何等为五。言汝不以信入于善法。若依信者。能离不善法。修诸善法。汝无精进．无惭．无愧．无慧入于善法故。若依慧者。能离诸不善法。修诸善法。若比丘于<a>正法</a>不变．不退．久住者。他人当以五种白法来庆慰汝。何等为五。正信入于善法。若依信者。离不善法。修诸善法。精进．惭．愧．慧入于善法。若依慧者。离不善法。修诸善法。佛说此经已。诸比丘闻佛所说。欢喜奉行</p>
<p>
	　　(六八二)如是我闻。一时。佛住舍卫国祗树给孤独园。尔时。世尊告诸比丘。若比丘还戒者．退戒者。他人当以五种白法来呵责汝。何等为五。若比丘不以信入于善法。若依信者。离不善法。修诸善法。不以精进．惭．愧．慧入于善法。若依慧者。离不善法。修诸善法。若比丘尽其<a>寿命</a>。纯一满净。梵行清白者。他人当以五种白法来庆慰汝。如上说佛说此经已。诸比丘闻佛所说。欢喜奉行</p>
<p>
	　　(六八三)如是我闻。一时。佛住舍卫国祗树给孤独园。尔时。世尊告诸比丘。若比丘若不欲令恶不善法生者。唯有信善法。若信退灭者。不信永住。诸不善法则生。乃至欲令恶不善法不生者。唯有精进．惭．愧．慧。若精进．惭．愧．慧力退灭。恶慧永住者。恶不善法则生。若比丘依于信者。则离不善法。修诸善法。依精进．惭．愧．慧者。则离不善法。修诸善法。佛说此经已。诸比丘闻佛所说。欢喜奉行</p>
<p>
	　　(六八四)如是我闻。一时。佛住舍卫国祗树给孤独园。尔时。世尊告诸比丘。若比丘于色生厌．离欲．灭尽．不起．解脱。是名阿罗诃三藐三<a>佛陀</a>。受．想．行．识亦如是说。若复比丘于色生厌．离欲．不起．解脱者。是名阿罗汉慧解脱。受．想．行．识亦如是说。诸比丘。如来应等正觉．阿罗汉慧解脱有何种种别异。诸比丘白佛。世尊是法根．<a>法眼</a>．法依。唯愿为说。诸比丘闻已。当受奉行。佛告比丘。谛听。善思。当为汝说。如来．应．等正觉者。先未闻法。能<a>自觉</a>知。现法身知。得三菩提。于未来世能说正法。觉诸声闻。所谓四念处．四正断．四如意足．五根．五力．七觉分．八圣道分。是名如来．应．等正觉。所未得法能得。未制梵行能制。能善知道．善说道。为众将导。然后声闻成就随法随道。乐奉大师教诫．教授。善于正法。是名如来应等正觉．阿罗汉慧解脱种种别异。复次。五学力．如来十力。何等为学力。谓信力．精进力．念力．定力．慧力。何等为如来十力。谓如来处非处如实知。是名如来初力。若成就此力者。如来．应．等正觉得先佛最胜处智。转于梵轮。于大众中能师子吼而吼。复次。如来于过去．未来．现在业法。受因事报如实知。是名第二如来力。如来．应．等正觉成就此力。得先佛最胜处。能转梵轮。于大众中作师子吼而吼。复次。如来．应．等正觉禅解脱。三昧正受。染恶清净。处净如实知。是名如来第三力。若此力成就。如来．应．等正觉得先佛最胜处智。能转梵轮。于大众中师子吼而吼。复次。如来知众生种种诸根差别如实知。是名如来第四力。若成就此力。如来．应．等正觉得先佛最胜处智。能转梵轮。于大众中师子吼而吼。复次。如来悉知众生种种意解如实知。是名第五如来力。若此力成就。如来．应．等正觉得先佛最胜处智。能转梵轮。于大众中师子吼而吼。复次。如来悉知世间众生种种诸界如实知。是名第六如来力。若于此力成就。如来．应．等正觉得先佛最胜处智。能转梵轮。于大众中师子吼而吼。复次。如来于一切至处道如实知。是名第七如来力。若此力成就。如来．应．等正觉得先佛最胜处智。能转梵轮。于大众中师子吼而吼。</p>
<p>
	　　复次。如来于过去<a>宿命</a>种种事忆念。从一生至百千生。从一劫至百千劫。我尔时于彼生如是族．如是姓．如是名．如是食．如是苦乐觉．如是长寿．如是久住．如是寿分齐。我于彼处死此处生。彼处生．此处死。如是行．如是因．如是方。宿命所更悉如实知。是名第八如来力。若此力成就。如来．应．等正觉得先佛最胜处智。能转梵轮。于大众中师子吼而吼。复次。如来以天眼净过于人眼。见众生死时．生时。妙色．恶色．下色．上色。向于恶趣．向于善趣．随业法受悉如实知。此众生身恶业成就。口．意恶业成就。谤毁贤圣。受邪见业。以是因缘。身坏命终。堕恶趣。<a>生地</a>狱中。此众生身善行。口．意善行。不谤贤圣。<a>正见</a>业法受。彼因彼缘。身坏命终。生善趣天上悉如实知。是名第九如来力。若此力成就。如来．应．等正觉得先佛最胜处智。能转梵轮。于大众中师子吼而吼。复次。如来诸漏已尽。无漏心解脱．慧解脱。现法自知身作证。我生已尽。梵行已立。所作已作。自知不受后有。是名第十如来力。若此力成就。如来．应．等正觉得先佛最胜处智。能转梵轮。于大众中师子吼而吼。如此十力。唯如来成就。是名如来与声闻种种差别。佛说此经已。诸比丘闻佛所说。欢喜奉行</p>
<p>
	　　(六八五)如是我闻。一时。佛住舍卫国祗树给孤独园。尔时。世尊告诸比丘。譬如婴儿。父母生已。付其乳母。随时摩拭。随时沐浴。随时乳哺。随时消息。若乳母不谨慎者。儿或以草．以土诸不净物着其口中。乳母当即教令除去。能时除却者善。儿不能自却者。乳母当以左手持其头。右手探其哽。婴儿当时虽苦。乳母要当苦探其哽。为欲令其子长夜安乐故。佛告诸比丘。若婴儿长大。有所识别。复持草．土诸不净物着口中不。比丘白佛。不也。世尊。婴儿长大。有所别知。尚不以脚触诸不净物。况着口中。佛告比丘。婴儿小时。乳母随时料理消息。及其长大。智慧成就。乳母放舍。不勤消息。以其长大不自放逸故。如是。比丘。若诸声闻始学。智慧未足。如来以法随时教授而消息之。若久学智慧深固。如来放舍。不复随时慇懃教授。以其智慧成就不放逸故。是故。声闻五种学力。如来成就十种智力。如上广说佛说此经已。诸比丘闻佛所说。欢喜奉行</p>
<p>
	　　(六八六)如是我闻。一时。佛住舍卫国祗树给孤独园。尔时。世尊告诸比丘。如来有六种力。若六种力成就。如来．应．等正觉得先佛最胜处智。能转梵轮。于大众中师子吼而吼。谓处非处如实知。如来初力。复次。过去．未来．现在心乐法受如实知。如上广说。是名第二如来力。复次。如来禅．解脱．三昧．正受如实知。如上广说。是名如来第三力。复次。如来过去种种宿命之事如实知。如上广说。是名如来第四力。复次。如来天眼净过于人眼。见诸众生死此生彼。如上广说。是名如来第五力。复次。如来结漏已尽。无漏心解脱．慧解脱。如上广说。乃至于众中师子吼而吼。是名如来第六力。佛说此经已。诸比丘闻佛所说。欢喜奉行</p>
<p>
	　　(六八七)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若有来问我如来处非处力。如如来处非处智力所知见觉。成等正觉。为彼记说若复来问如来自以乐受智力。如如来自以乐受智力所知见觉。成等正觉。为彼记说。是名第二如来智力。若有来问如来<a>禅定</a>．解脱．三昧．正受智力。如如来禅定．解脱．三昧．正受。为彼记说。若有来问宿命所更智力。如如来宿命所更所知见觉。为彼记说若有来问如来天眼智力。如如来天眼所见。为彼记说。若有来问如来漏尽智力。如如来漏尽智力所知见觉。为彼记说。佛说此经已。诸比丘闻佛所说。欢喜奉行</p>
<p>
	　　(六八八)如是我闻。一时。佛住舍卫国祗树给孤独园。尔时。世尊告诸比丘。有七力。何等为七。信力．精进力．惭力．愧力．念力．定力．慧力。尔时。世尊即说偈言</p>
<p>
	　　信力精进力惭力及愧力</p>
<p>
	　　正念定慧力是说名七力</p>
<p>
	　　成就七力者得尽诸有漏</p>
<p>
	　　佛说此经已。诸比丘闻佛所说。欢喜奉行</p>
<p>
	　　(六八九)如是我闻。一时。佛住舍卫国祗树给孤独园。尔时。世尊告诸比丘。有七力。如上说。差别者。是故。比丘。当如是学。我当成就信力。如是精进力．惭力．愧力．念力．定力．慧力亦当学。佛说此经已。诸比丘闻佛所说。欢喜奉行</p>
<p>
	　　(六九○)如是我闻。一时。佛住舍卫国祗树给孤独园。尔时。世尊告诸比丘。有七力。如上说。差别者。尔时。世尊即说偈言</p>
<p>
	　　信力精进力及说惭愧力</p>
<p>
	　　念力定慧力是名为七力</p>
<p>
	　　七力成就者疾断诸有漏</p>
<p>
	　　佛说此经已。诸比丘闻佛所说。欢喜奉行</p>
<p>
	　　(六九一)如是我闻。一时。佛住舍卫国祗树给孤独园。尔时。世尊告诸比丘。有七力。何等为七。信力．精进力．惭力．愧力．念力．定力．慧力。何等为信力。于如来所起信心。深入坚固。诸天．魔．梵．沙门．婆罗门及余同法所不能坏。是名信力。何等为精进力。谓四正断。如上广说。何等为惭力。谓耻恶不善法。如上说。何等为愧力。于可愧事愧。愧起恶不善法。如上说。何等为念力。谓四念处。如上说。何等为定力。谓四禅。如上说。何等为慧力。谓四圣谛。如上说。佛说此经已。诸比丘闻佛所说。欢喜奉行</p>
<p>
	　　(六九二)如是我闻。一时。佛住舍卫国祗树给孤独园。尔时。世尊告诸比丘。有八力。何等为八。谓<a>自在</a>王者力．断事大臣力．结恨女人力．啼泣婴儿力．毁呰愚人力．审谛黠xia2慧力．忍辱<a>出家</a>力．计数多闻力。佛说此经已。诸比丘闻佛所说。欢喜奉行</p>
<p>
	　　(六九三)如是我闻。一时。佛住舍卫国祗树给孤独园。尔时。世尊告诸比丘。如上说。差别者。谓自在王力者。王者现自在威力。断事大臣力者。大臣现断事之力。结恨女人力者。女人之法现结恨力。啼泣婴儿力者。婴儿之法现啼泣力。毁呰愚人力者。愚人之法触事毁呰。审谛黠xia2慧力者。智慧之人常现审谛。忍辱出家力者。出家之人常现忍辱。计数多闻力者。多闻之人常现思惟计数。佛说此经已。诸比丘闻佛所说。欢喜奉行</p>
<p>
	　　(六九四)如是我闻。一时。佛住舍卫国祗树给孤独园。尔时。尊者<a>舍利弗</a>诣世尊所。稽首礼足。退坐一面。白佛言。世尊。漏尽比丘有几力。佛告<a>舍利</a>弗。漏尽比丘有八力。何等为八。谓漏尽比丘心顺趣于离．流注于离．浚jun4输于离。顺趣于出．流注于出．浚jun4输于出。顺趣涅槃．流注涅槃．浚jun4输涅槃。若见五欲。犹见火坑。如是见已。于欲念．欲受．欲着。心不永住。修四念处．四正断．四如意足．五根．五力．七觉分．八圣道分。佛说此经已。尊者舍利弗闻佛所说。欢喜奉行</p>
<p>
	　　(六九五)如尊者舍利弗问经。如是异比丘问佛</p>
<p>
	　　(六九六)问诸比丘经亦如上说</p>
<p>
	　　(六九七)如是我闻。一时。佛住舍卫国祗树给孤独园。尔时。世尊告诸比丘。有九力。何等为九力。谓信力．精进力．惭力．愧力．念力．定力．慧力．数力．修力。佛说此经已。诸比丘闻佛所说。欢喜奉行</p>
<p>
	　　(六九八)如是我闻。一时。佛住舍卫国祗树给孤独园。尔时。世尊告诸比丘。有九力。何等为九。谓信力．精进力．惭力．愧力．念力．定力．慧力．数力．修力。何等为信力。于如来所起正信心。深入坚固。如上说。何等为精进力。谓四正断。如上说。何等为惭力。如上说。何等为愧力。如上说。何等为念力。谓内身身观住。如上说。何等为定力。谓四禅。何等为慧力。谓四圣谛。何等为数力。谓圣弟子若于闲房．树下作如是学。身．口．恶行者于现法后世当受恶报。如上广说。何等为修力。谓修四念处。如前说。佛说此经已。诸比丘闻佛所说。欢喜奉行</p>
<p>
	　　(六九九)如是我闻。一时。佛住舍卫国祗树给孤独园。尔时。世尊告诸比丘。有十力。何等为十。自在王者力．断事大臣力．机关工巧力．刀剑贼盗力．怨恨女人力．啼泣婴儿力．毁呰愚人力．审谛黠xia2慧力．忍辱出家力．计数多闻力。佛说此经已。诸比丘闻佛所说。欢喜奉行</p>
<p>
	　　(七○○)如是我闻。一时。佛住舍卫国祗树给孤独园。尔时。世尊告诸比丘。如上说。差别者。谓自在王力者。王者现自在威力。断事大臣力者。大臣现断事之功力。机关工巧力。造机关者。现其工巧力。刀剑盗贼力。盗贼必现刀剑力。计数多闻力者。凡思惟计数现多闻之力。佛说此经已。诸比丘闻佛所说。欢喜奉行</p>
<p>
	　　(七○一)如是我闻。一时。佛住舍卫国祗树给孤独园。尔时。世尊告诸比丘。有十种如来力。若此力成就。如来．应．等正觉得先佛最胜处。能转梵轮。于大众中师子吼而吼。何等为十。谓如来处非处如实知。是名初力。乃至漏尽。如上说。佛说此经已。诸比丘闻佛所说。欢喜奉行</p>
<p>
	　　(七○二)如是我闻。一时。佛住舍卫国祗树给孤独园。尔时。世尊告诸比丘。如上说。差别者。若有来问如来处非处智力。如如来处非处智力所知所见所觉。成等正觉。为彼记说。如是乃至漏尽智力。广说如上。佛说此经已。诸比丘闻佛所说。欢喜奉行</p>
<p>
	　　(七○三)如是我闻。一时。佛住舍卫国祗树给孤独园。尔时。世尊告诸比丘。若所有法。彼彼意解作证。悉皆如来<a>无畏</a>智所生。若比丘来为我声闻。不谄不伪。质直心生。我则教诫．教授为其说法。晨朝为彼教诫．教授说法。至日中时得胜进处。若日暮时为彼教诫．教授说法。至晨朝时得胜进处。如是教授已。彼生正直心。实则知实．不实知不实。上则知上．无上则知无上。当知．当见．当得．当觉者。皆悉了知。斯有是处。谓五学力．十种如来力。何等为五学力。谓信力．精进力．念力．定力．慧力。如来十种力。何等为十。谓是处如实知非处。如上十力广说。若有来问处非处智力者。如如来处非处智等正觉所知所见所觉。为彼记说。乃至漏尽智力。亦如是说。诸比丘。处非处智力者。我说是定非不定。乃至漏尽智者。我说是定非不定。定者正道。非定者邪道。佛说此经已。诸比丘闻佛所说。欢喜奉行</p>
<p>
	　　(七○四)如是我闻。一时。佛住舍卫国祗树给孤独园。尔时。世尊告诸比丘。若不正思惟者。未起贪欲盖则起。已起贪欲盖重生令增广。未起瞋恚．睡眠．掉悔．疑盖则起。已起瞋恚．睡眠．掉悔．疑盖重生令增广。未起念觉支不起。已起念觉支则退。未起择法．精进．猗yi1．喜．定．舍觉支不起。已起择法．精进．猗．喜．定．舍觉支则退。若比丘正思惟者。未起贪欲盖不起。已起贪欲盖令灭。未起瞋恚．睡眠．掉悔．疑盖不起。已起瞋恚．睡眠．掉悔．疑盖则断。未起念觉支则起。已起者重生令增广。未起择法．精进．猗．喜．定．舍觉支则起。已起者重生令增广。佛说此经已。诸比丘闻佛所说。欢喜奉行</p>
<p>
	　　(七○五)如是我闻。一时。佛住舍卫国祗树给孤独园。尔时。世尊告诸比丘。有五退法。何等为五。谓贪欲．瞋恚．睡眠．掉悔．疑盖。是则退法。若修习七觉支。多修习令增广。是则不退法。何等为七。谓念觉支．择法觉支．精进觉支．猗觉支．喜觉支．定觉支．舍觉支。是名不退法佛说此经已。诸比丘闻佛所说。欢喜奉行</p>
<p>
	　　(七○六)如是我闻。一时。佛住舍卫国祗树给孤独园。尔时。世尊告诸比丘。有五法。能为黑闇。能为无目。能为无智。能羸lei2智慧。非明．非等觉。不转趣涅槃。何等为五。谓贪欲．瞋恚．睡眠．掉悔．疑。如此五法能为黑闇。能为无目。能为无智。非明．非正觉。不转趣涅槃。若有七觉支。能作大明。能为目。增长智慧。为明．为正觉。转趣涅槃。何等为七。谓念觉支．择法觉支．精进觉支．猗觉支．喜觉支．定觉支．舍觉支。为明．为目。增长智慧。为明．为正觉。转趣涅槃。佛说此经已。诸比丘闻佛所说。欢喜奉行</p>
<p>
	　　(七○七)如是我闻。一时。佛住舍卫国祗树给孤独园。尔时。世尊告诸比丘。有五障．五盖。烦恼于心。能羸智慧。障阂he2之分。非明．非正觉。不转趣涅槃。何等为五。谓贪欲盖．瞋盖．睡眠盖．掉悔盖．疑盖。如此五盖。为覆为盖。烦恼于心。令智慧羸。为障阂分。非明．非等觉。不转趣涅槃。若七觉支。非覆非盖。不恼于心。增长智慧。为明．为正觉。转趣涅槃。何等为七。谓念觉支等。如上说。乃至舍觉支。如此七觉支。非翳非盖。不恼于心。增长智慧。为明．为正觉。转趣涅槃。尔时。世尊即说偈曰</p>
<p>
	　　贪欲瞋恚盖睡眠掉悔疑</p>
<p>
	　　如此五种盖增长诸烦恼</p>
<p>
	　　此五覆世间深着难可度</p>
<p>
	　　障蔽于众生令不见正道</p>
<p>
	　　若得七觉支则能为照明</p>
<p>
	　　唯此<a>真谛</a>言等正觉所说</p>
<p>
	　　念觉支为首择法正思惟</p>
<p>
	　　精进猗喜觉三昧舍觉支</p>
<p>
	　　如此七觉支牟尼之正道</p>
<p>
	　　随顺大仙人脱生死怖畏</p>
<p>
	　　佛说此经已。诸比丘闻佛所说。欢喜奉行</p>
<p>
	　　(七○八)如是我闻。一时。佛住舍卫国祗树给孤独园。尔时。世尊告诸比丘。若族姓子舍诸世务。出家学道。剃除须发。着<a>袈裟</a>正信非家。出家学道。如是出家。而于其中。有愚痴士夫依止聚落城邑。晨朝着衣持恪Ｈ氪迤蚴场２簧苹ど怼２皇馗?拧２簧闫淠睢９鄄炫?松僮澈蒙???咀拧２徽?嘉?Ｐ某廴∠唷Ｈど??搿Ｎ??某闶ⅰＩ招纳丈怼７邓谆菇涠?酝嗣弧Ｑ崂胨孜瘛３黾已У蓝?慈咀拧Ｔ鲋钭镆刀?云苹怠Ｉ螋杳荒纭Ｓ形逯执笫鳌Ｆ渲种廖ⅰ６?魃?ぞ薮蟆６?苡痴现谠有∈鳌Ｒ耵栉?病２坏蒙?ぁ：蔚任濉Ｎ綋b遮耶树．迦捭多罗树．阿湿波他树．优昙懵奘鳎?峋辛羲?鳌Ｈ缡俏逯中氖鳌Ｖ肿又廖ⅰ６?ソコご蟆Ｒ窀仓罱凇Ｄ芰钪罱谝窀捕槲浴：蔚任?濉Ｎ教坝?墙ソピ龀ぁＫ?撸?艋冢?筛墙ソピ龀ぁＲ栽龀す省Ａ钌菩囊窀捕槲浴！Ｈ粜尴捌呔踔А６嘈尴耙选Ｗ?刹煌恕：蔚任?摺Ｎ侥罹踔В?穹ǎ????ⅲ?玻?ǎ?峋踔АＨ缡瞧呔踔АＰ尴岸嘈尴耙选Ｗ?刹煌俗?７鹚荡司?选Ｖ畋惹鹞欧鹚?怠；断卜钚		

	
	

		</div></div><hr><script charset='utf-8' src='../../js/footer.js'></script></body></html>