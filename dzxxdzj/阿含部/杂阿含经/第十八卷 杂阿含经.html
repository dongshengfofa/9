<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十八卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十八卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十八卷 杂阿含经</strong></p>
<p>
	　　<a>弟子</a>所说诵第四品</p>
<p>
	　　(四九○)如是我闻。一时。佛住摩竭提国那罗聚落。尔时。尊者<a>舍利弗</a>亦在摩竭提国那罗聚落。时。有外道<a>出家</a>名阎浮车。是<a>舍利</a>弗旧善知识。来诣舍利弗。问讯．共相慰劳已。退坐一面。问舍利弗言。贤圣法．律中。有何难事。舍利弗告阎浮车。唯出家难。云何出家难。答言。爱乐者难。云何爱乐难。答言。乐常修善法难。复问。舍利弗。有道有向。修习多修习。常修善法增长耶。答言。有。谓八正道。谓<a>正见</a>．正志．正语．正业．正命．正方便．<a>正念</a>．正定。阎浮车言。舍利弗。此则善道。此则善向。修习多修习。于诸善法常修习增长。舍利弗。出家常修习此道。不久疾得尽诸有漏时。二正士共论议已。各从座起而去。如是此阎浮车所问序四十经，阎浮车问舍利弗。云何名善<a>说法</a>者。为<a>世间</a>正向。云何名为世间善逝。舍利弗言。若说法调伏欲贪。调伏瞋恚。调伏愚痴。是名世间说法者。若向调伏欲贪。向调伏瞋恚。向调伏愚痴。是名正向。若贪欲已尽。无余断知。瞋恚．愚痴已尽。无余断知。是名善断复问。舍利弗。有道有向。修习多修习。能起善断。舍利弗言。有。谓八正道。正见。乃至正定时。二正士共论议已。各从座起而去阎浮车问舍利弗。谓<a>涅槃</a>者。云何为涅槃，舍利弗言。涅槃者。贪欲永尽。瞋恚永尽。愚痴永尽。一切诸烦恼永尽。是名涅槃。复问。舍利弗。有道有向。修习多修习。得涅槃耶。舍利弗言。有。谓八正道。正见。乃至正定。时。二正士共论议已。各从座起而去阎浮车问舍利弗。何故于<a>沙门</a>瞿昙所出家修梵行。舍利弗言。为断贪欲故。断瞋恚故。断愚痴故。于沙门瞿昙所出家修梵行。复问。舍利弗。有道有向。修习多修习。得断贪欲．瞋恚．愚痴耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。谓有漏尽。云何名为有漏尽。舍利弗言。有漏者。三有漏。谓欲有漏．有有漏．无明有漏。此三有漏。欲尽无余。名有漏尽。复问。舍利弗。有道有向。修习多习修。得漏尽耶。舍利弗答言。有。谓八正道。正见。乃至正定。。时。二正士共论议已。各从座起而去，阎浮车问舍利弗。所谓阿<a>罗汉</a>者。云何名阿罗汉。舍利弗言。贪欲已断无余。瞋恚．愚痴已断无余。是名阿罗汉。</p>
<p>
	　　复问。舍利弗。有道有向。修习多修习。得阿罗汉耶。舍利弗言。有。谓八正道。正见。乃至正定。时。二正士共论议已。各从座起而去阎浮车问舍利弗。所谓阿罗汉者。云何名阿罗汉者。舍利弗言。贪欲永尽无余。瞋恚．愚痴永尽无余。是名阿罗汉者。复问。有道有向。修习多修习。得阿罗汉者耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓无明者。云何为无明。舍利弗言。所谓无明者。于前际无知。后际无知。前．后．中际无知。佛．法．僧宝无知。苦．集．灭．道无知。善．不善．无记无知。内无知．外无知。若于彼彼事无知闇障。是名无明。阎浮车语舍利弗。此是大闇积聚。复问。舍利弗。有道有向。修习多修习。断无明耶。舍利弗言。有。谓八正道。正见。乃至定。时。二正士共论议已。各从座起而去，阎浮车复问尊者舍利弗。所谓有漏。云何有漏。如前说阎浮车问舍利弗。所谓有。云何为有。舍利弗言。有谓三有。欲有．色有．无色有。复问。舍利弗。有道有向。修习多修习。断此有耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓有身。云何有身。舍利弗言。有身者。五受阴。云何五受阴。谓色受阴。受．想．行．识受阴。复问。舍利弗。有道有向。断此有身耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓苦者。云何为苦。舍利弗言。苦者。谓生苦．老苦．病苦．死苦．恩爱别离苦．怨憎会苦．所求不得苦。略说五受阴苦。是名为苦。复问。舍利弗。有道有向。断此苦耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓流者。云何为流。舍利弗言。流者。谓欲流．有流．见流．无明流。复问。舍利弗。有道有向。修习多修习。断此流耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓扼者。云何为扼。扼如流说，阎浮车问舍利弗。所谓取者。云何为取。舍利弗言。取者。四取。谓欲取．我取．见取．戒取。</p>
<p>
	　　复问。舍利弗。有道有向。修习多修习。断此取耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓缚者。云何为缚。舍利弗言。缚者。四缚。谓贪欲缚．瞋恚缚．戒取缚．我见缚。复问。舍利弗。有道有向。修习多修习。断此缚耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓结者。云何为结。舍利弗言。结者。九结。谓爱结．恚结．慢结．无明结．见结．他取结．疑结．嫉结．悭结。复问。舍利弗。有道有向。修习多修习。断此结耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓使者。云何为使。舍利弗言。使者。七使。谓贪欲使．瞋恚使．有爱使．慢使．无明使．见使．疑使。复问。舍利弗。有道有向。修习多修习。断此使耶。舍利弗言。有。谓八正道。正见。乃至正定。时。二正士共论议已。各从座起而去，阎浮车问舍利弗。所谓欲者。云何为欲。舍利弗言。欲者。谓眼所识色可爱．乐．念。染着色。耳声．鼻香．舌味．身所识触可爱．乐．念。染着触。阎浮车。此功德非欲。但觉想思惟者。是时。舍利弗即说偈言</p>
<p>
	　　非彼爱欲使世间种种色</p>
<p>
	　　唯有觉想者是则士夫欲</p>
<p>
	　　彼诸种种色常在于世间</p>
<p>
	　　调伏爱欲心是则黠xia2慧者</p>
<p>
	　　复问。舍利弗。有道有向。修习多修习。断此欲耶。舍利弗答言。有。谓八正道。正见。乃至正定。时。二正士共论议已。各从座起而去，阎浮车问舍利弗言。所谓养者。云何为养。舍利弗言。养者有五养。谓贪欲养．瞋恚养．睡眠养．掉悔养．疑养。复问。舍利弗。有道有向。修习多修习。断此五养耶，舍利弗答言。有。谓八正道。正见。乃至正定。时。二正士共论议已。各从座起而去，阎浮车问舍利弗。谓稣息者。云何为稣息。舍利弗言。稣息者。谓断三结。复问。舍利弗。有道有向。修习多修习。断三结耶。舍利弗答言。有。谓八正道。正见。乃至正定。时。二正士共论议已。各从座起而去。阎浮车问舍利弗。谓得稣息者。云何为得稣息者。舍利弗言。得稣息者。谓三结已尽．已知。复问。有道有向。断此结耶。舍利弗答言。有。谓八正道。正见。乃至正定。时。二正士共论议已。各从座起而去。阎浮车问舍利弗。谓得上稣息。云何为得上稣息。舍利弗言。得上稣息者。谓贪欲永尽。瞋恚．愚痴永尽。是名得上稣息。复问。舍利弗。有道有向。修习多修习。得上稣息耶。舍利弗答言。有。谓八正道。正见。乃至正定。时。二正士共论议已。各从座起而去。阎浮车问舍利弗。谓得上稣息处。云何为得上稣息处。舍利弗言。得上稣息处者。谓贪欲已断．已知。永尽无余。瞋恚．愚痴已断．已知。永尽无余。是为得上稣息处。复问。舍利弗。有道有向。修习多修习。得上稣息处耶。舍利弗答言。有。谓八正道。正见。乃至正定。时。二正士共论议已。各从座起而去。阎浮车问舍利弗。所谓清凉。云何为清凉。舍利弗言。清凉者。五下分结尽。谓身见．戒取．疑．贪欲．瞋恚。复问。有道有向。修习多修习。断此五下分结。得清凉耶。舍利弗言。有。谓八正道。正见。乃至正定。时。二正士共论议已。各从座起而去。阎浮车问舍利弗。谓得清凉。云何为得清凉。舍利弗言。五下分已尽．已知。是名得清凉。复问。舍利弗。有道有向。修习多修习。得清凉耶。舍利弗言。有。谓八正道。正见。乃至正定。时。二正士共论议已。各从座起而去。</p>
<p>
	　　阎浮车问舍利弗。所谓上清凉者。云何为上清凉。舍利弗言。上清凉者。谓贪欲永尽无余。瞋恚．愚痴永尽无余。一切烦恼永尽无余。是名上清凉。复问。有道有向。得此上清凉耶。舍利弗言。有。谓八正道。正见。乃至正定。时。二正士共论议已。各从座起而去。阎浮车问舍利弗。所谓得上清凉。云何名得上清凉。舍利弗言。得上清凉者。谓贪欲永尽无余。已断．已知。瞋恚．愚痴永尽无余。已断．已知。是名得上清凉。复问。舍利弗。有道有向。得此上清凉耶。舍利弗言。有。谓八正道。正见。乃至正定。时。二正士共论议已。各从座起而去。阎浮车问舍利弗。所谓爱。云何为爱。舍利弗言。有三爱。谓欲爱．色爱．无色爱。复问。有道有向。断此三爱耶。舍利弗言。有。谓八正道。正见。乃至正定。时。二正士共论议已。各从座起而去。阎浮车问舍利弗。谓业迹。云何为业迹。舍利弗言。业迹者。十不善业迹。谓<a>杀生</a>．偷盗．邪婬．妄语．两舌．恶口．绮语．贪欲．瞋恚．邪见。复问。舍利弗。有道有向。断此十业迹耶。舍利弗言。有。谓八正道。正见。乃至正定。时。二正士共论议已。各从座起而去。阎浮车问舍利弗。所谓秽者。云何为秽。舍利弗言。秽者。谓三秽。贪欲秽．瞋恚秽．愚痴秽复问。舍利弗。有道有向。断此三秽耶。舍利弗言。有。谓八正道。正见。乃至正定。时。二正士共论议已。各从座起而去如秽。如是垢．腻．刺．恋．缚亦尔</p>
<p>
	　　(四九一)如阎浮车所问经。沙门出家所问亦如是</p>
<p>
	　　(四九二)如是我闻。一时。佛住王舍城迦兰陀竹园。尔时。尊者舍利弗亦在彼住。时。尊者舍利弗语诸<a>比丘</a>。若有比丘得无量三昧。身作证具足住。于有身灭．涅槃心不乐着。顾念有身。譬如士夫胶着于手。以执树枝。手即着树。不能得离。所以者何。胶着手故。比丘。无量三摩提身作证。心不乐着有身灭．涅槃。顾念有身。终不得离。不得现法随顺法教。乃至命终。亦无所得。还复来生此界。终不能得破于痴冥。譬如聚落傍有泥池。泥极深溺。久旱不雨。池水干消。其地破裂。如是。比丘。不得见法随顺法教。乃至命终。亦无所得。来生当复还堕此界。若有比丘得无量三昧。身作证具足住。于有身灭．涅槃心生信乐。不念有身。譬如士夫以干净手执持树枝。手不着树。所以者何。以手净故。如是。比丘。得无量三昧。身作证具足住。于有识灭．涅槃心生信乐。不念有身。现法随顺法教。乃至命终。不复来还生于此界。是故。比丘。当勤方便。破坏无明。譬如聚落傍有泥池。四方流水及数天雨。水常入池。其水盈溢。秽恶流出。其池清净。如是皆得现法随顺法教。乃至命终。不复还生此界。是故。比丘。当勤方便。破坏无明。尊者舍利弗说此经已。诸比丘闻其所说。<a>欢喜</a>奉行</p>
<p>
	　　(四九三)如是我闻。一时。佛住王舍城迦兰陀竹园。时。尊者舍利弗告诸比丘。若阿练若比丘或于空地．林中．树下。当作是学。内自观察思惟。心中<a>自觉</a>有欲想不。若不觉者。当于境界。或于净相。若爱欲起。违于远离。譬如士夫用力乘船。逆流而上。身小疲怠。船则倒还。顺流而下。如是。比丘。思惟净想。还生爱欲。违于远离。是比丘学时。修下方便。不得淳净。是故还为爱欲所漂。不得法力。心不寂静。不一其心。于彼净相随生爱欲。流注浚jun4输。违于远离。当知是比丘不敢自记。于五欲功德离欲<a>解脱</a>。若比丘或于空地．林中．树下。作是思惟。我内心中为离欲不。是比丘当于境界。或取净相。若觉其心于彼远离。顺趣浚jun4注。譬如鸟翮he2。入火则卷。不可舒展。如是。比丘或取净相。即顺远离。流注浚jun4输。比丘。当如是知。于方便行。心不<a>懈怠</a>。得法寂静。寂止．息．乐。淳净一心。谓我思惟已。于净相顺于远离。随顺<a>修道</a>。则能堪任自记。于五欲功德离欲解脱。尊者舍利弗说是经已。诸比丘闻其所说。欢喜奉行</p>
<p>
	　　(四九四)如是我闻。一时。佛住王舍城迦兰陀竹园。尊者舍利弗在耆闍崛山中。尔时。尊者舍利弗晨朝着衣持恪３鲫汝A崛山。入王舍城乞食。于路边见一大枯树。即于树下敷坐具。[佥*殳]身正坐。语诸比丘。若有比丘修习禅思。得<a>神通</a>力。心得<a>自在</a>。欲令此枯树成地。即时为地。所以者何。谓此枯树中有地界。是故。比丘得神通力。心作地解。即成地不异。若有比丘得神通力。自在如意。欲令此树为水．火．风．金．银等物。悉皆成就不异。所以者何。谓此枯树有水界故。是故。比丘。禅思得神通力。自在如意。欲令枯树成金。即时成金不异。及余种种诸物。悉成不异。所以者何。以彼枯树有种种界故。是故。比丘。禅思得神通力。自在如意。为种种物悉成不异。比丘当知。比丘禅思神通境界不可思议。是故。比丘。当勤禅思。学诸神通。舍利弗说是经已。诸比丘闻其所说。欢喜奉行</p>
<p>
	　　(四九五)如是我闻。一时。佛住王舍城迦兰陀竹园。时。尊者舍利弗在耆闍崛山中。尔时。尊者舍利弗告诸比丘。其犯戒者。以<a>破戒</a>故。所依退减。心不乐住。不乐住已。失喜．息．乐．寂静三昧．如实知见．厌离．离欲．解脱已。永不能得无余涅槃。如树根坏。枝叶华果悉不成就。犯戒比丘亦复如是。功德退减。心不乐住。不信乐已。失喜．息．乐．寂静三昧．如实知见．厌离．离欲．解脱。失解脱已。永不能得无余涅槃。持戒比丘根本具足。所依具足。心得信乐。得信乐已。心得欢喜．息．乐．寂静三昧．如实知见．厌离．离欲．解脱。得解脱已。悉能疾得无余涅槃。譬如树根不坏。枝叶华果悉得成就。持戒比丘亦复如是。根本具足。所依成就。心得信乐。得信乐已。欢喜．息．乐．寂静三昧．如实知见．厌离．离欲．解脱。疾得无余涅槃。尊者舍利弗说是经已。诸比丘闻其所说。欢喜奉行</p>
<p>
	　　(四九六)如是我闻。一时。佛住舍卫国祗树给孤独园。尔时。舍利弗告诸比丘。若诸比丘诤起相言。有犯罪比丘．举罪比丘。彼若不依正思惟自省察者。当知彼比丘长夜强梁。诤讼转增。共相违反。结恨弥深。于所起之罪。不能以<a>正法</a>．律止令休息。若比丘有此已起诤讼。若犯罪比丘．若举罪比丘。俱依正思惟自省察克责。当知彼比丘不长夜强梁。共相违反。结恨转增。于所起之罪。能以法．律止令休息。云何比丘正思惟自省察。比丘应如是思惟。我不是．不类．不应作罪。令彼见我。若我不为此罪。彼则不见。以彼见我罪。不喜嫌责。故举之耳。余比丘闻者。亦当嫌责。是故长夜诤讼。强梁转增。诤讼相言。于所起之罪。不能以正法．律止令休息。我今自知。如己输税。是名比丘于所起罪能自观察。云何举罪比丘能自省察。举罪比丘应如是念。彼长老比丘作不类罪。令我见之。若彼不作此不类罪者。我则不见。我见其罪。不喜故举。余比丘见。亦当不喜故举之。长夜诤讼。转增不息。不能以正法．律止所起罪。令其休息。我从今日。当自去之。如己输税。如是举罪比丘善能依正思惟。内自观察。是故。诸比丘有罪及举罪者。当依正思惟。而自观察。不令长夜强梁增长。诸比丘。得不诤讼。所起之诤。能以法．律止令休息。尊者舍利弗说是经已。诸比丘闻已。欢喜奉行</p>
<p>
	　　(四九七)如是我闻。一时。佛住舍卫国祗树给孤独园。尔时。尊者舍利弗诣佛所。稽首佛足。退坐一面。白佛言。<a>世尊</a>。若举罪比丘欲举他罪者。令心安住。几法得举他罪。佛告舍利弗。若比丘令心安住。五法得举他罪。云何为五。实非不实．时不非时。义<a>饶益</a>非非义饶益．柔软不粗涩．慈心不瞋恚。舍利弗。举罪比丘具此五法。得举他罪。舍利弗白佛言。世尊。被举比丘复以几法自安其心。佛告舍利弗。被举比丘当以五法令安其心。念言。彼何处得。为实莫令不实。令时莫令非时。令是义饶益莫令非义饶益。柔软莫令粗涩。慈心莫令瞋恚。舍利弗。被举比丘当具此五法。自安其心。舍利弗白佛言。世尊。我见举他罪者。不实非实．非时非是时．非义饶益非为义饶益．粗涩不柔软．瞋恚非慈心。世尊。于不实举他罪比丘。当以几法饶益令其改悔。佛告舍利弗。不实举罪比丘当以五法饶益令其改悔。当语之言。长老。汝今举罪。不实非是实。当改悔。不时非是时．非义饶益非是义饶益．粗涩非柔软．瞋恚非慈心。汝当改悔。舍利弗。不实举他罪比丘当以此五法饶益令其改悔。亦令当来世比丘不为不实举他罪。舍利弗白佛言。世尊。被不实举罪比丘复以几法令不变悔。佛告舍利弗。彼不实举罪比丘当以五法不自变悔。彼应作是念。彼比丘不实举罪非是实．非时非是时．非义饶益非是义饶益．粗涩非柔软．瞋恚非慈心。我真不变悔。被不实举罪比丘当以此五法自安其心。不自变悔。舍利弗白佛言。世尊。有比丘举罪实非不实．时不非时．义饶益不非义饶益．柔软非粗涩．慈心非瞋恚。实举罪比丘当以几法饶益令不改变。佛告舍利弗。实举罪比丘当以五法饶益令不变悔。当作是言。长老。汝实举罪非不实．时不非时．义饶益不非义．柔软非粗涩．慈心非瞋恚。舍利弗。实举罪比丘当以此五法义饶益令不变悔。亦令来世实举罪比丘而不变悔舍利弗白佛言。世尊。被实举罪比丘当以几法饶益令不变悔。</p>
<p>
	　　佛告舍利弗。被举罪比丘当以五法饶益令不变悔。当作是言。彼比丘实举罪非不实。汝莫变悔。时不非时．义饶益不非义饶益．柔软非粗涩．慈心非瞋恚。汝莫变悔。舍利弗白佛言。世尊。我见被实举罪比丘有瞋恚者。世尊。被实举罪瞋恚比丘当以几法令于瞋恨而自开觉。佛告舍利弗。被实举罪瞋恚比丘当以五法令自开觉。当语彼言。长老。彼比丘实举汝罪。非不实。汝莫瞋恨。乃至慈心非瞋恚。汝莫瞋恨。舍利弗。被实举罪瞋恚比丘当以此五法。令于恚恨而得开觉。舍利弗白佛言。世尊。有实．不实举我罪者。于彼二人。我当自安其心。若彼实者。我当自知。若不实者。当自开解言。此则不实。我今自知无此法也。世尊。我当如是。如世尊所说解材譬经说。教诸沙门。若有贼来。执汝以锯解身。汝等于贼起恶念恶言者。自生障碍。是故。比丘。若以锯解汝身。汝当于彼勿起恶心变易及起恶言。自作障碍。于彼人所。当生慈心。无怨无恨。于四方境界慈心正受具足住。应当学。是故。世尊。我当如是。如世尊所说。解身之苦。当自安忍。况复小苦．小谤而不安忍。沙门利．沙门欲。欲断不善法。欲修善法。于此不善法当断。善法当修。精勤方便。善自防护。系念思惟。不放逸行。应当学。舍利弗白佛言。世尊。我若举他比丘罪。实非不实．时非不时．义饶益非非义饶益．柔软非粗涩．慈心不瞋恚。然彼被举比丘有怀瞋恚者。佛问舍利弗。何等像类比丘闻举其罪而生瞋恚舍利弗白佛言。世尊。若彼比丘谄曲幻伪．欺诳不信．无惭无愧．懈怠失念．不定恶慧．慢缓．违于远离．不敬戒律．不顾沙门．不勤修学．不自省察．为命出家．不求涅槃。如是等人。闻我举罪。则生瞋恚。佛问舍利弗。何等像类比丘闻汝举罪而不瞋恨。舍利弗白佛言。世尊。若有比丘不谄曲．不幻伪．不欺诳．有信．惭愧．精勤正念．正定智慧．不慢缓．不舍远离．深敬戒律．顾沙门行．尊崇涅槃．为法出家．不为性命。如是比丘闻我举罪。欢喜顶受。如饮<a>甘露</a>。譬如刹利．<a>婆罗门</a>女。沐浴清净。得好妙华。爱乐顶戴。以冠其首。</p>
<p>
	　　如是。比丘不谄曲．不幻伪．不欺诳．正信．惭愧．精勤正念．正定智慧．不慢缓．心存远离．深敬戒律．顾沙门行．勤修自省．为法出家．志求涅槃。如是比丘闻我举罪。欢喜顶受。如饮甘露。佛告舍利弗。若彼比丘谄曲幻伪．欺诳．不信．无惭无愧．懈怠失念．不定恶慧．慢缓．违于远离．不敬戒律．不顾沙门行．不求涅槃．为命出家。如是比丘不应教授。与共言语。所以者何。此等比丘破梵行故。若彼比丘不谄曲．不幻伪．不欺诳．<a>信心</a>．惭愧．精勤正念．正定智慧．不慢缓．心存远离．深敬戒律．顾沙门行．志崇涅槃．为法出家。如是比丘应当教授。所以者何。如是比丘能修梵行。能自建立故。佛说此经已。尊者舍利弗闻佛所说。欢喜奉行</p>
<p>
	　　(四九八)如是我闻。一时。佛住那罗揵陀卖衣者菴罗园。尔时。舍利弗诣世尊所。稽首礼足。退坐一面。白佛言。世尊。我深信世尊。过去．当来．今现在。诸沙门．婆罗门所有智慧。无有与世尊菩提等者。况复过上。佛告舍利弗。善哉。善哉。舍利弗。善哉所说。第一之说。能于众中作师子吼。自言深信世尊。言过去．当来．今现在。沙门．婆罗门所有智慧。无有与佛菩提等者。况复过上。佛问舍利弗。汝能审知过去三藐三<a>佛陀</a>所有增上戒。舍利弗白佛言。不知。世尊复问。舍利弗。知如是法．如是慧．如是明．如是解脱．如是住不。舍利弗白佛言。不知。世尊。佛告舍利弗。汝复知未来三藐三佛陀所有增上戒。如是法．如是慧．如是明．如是解脱．如是住不。舍利弗白佛言。不知。世尊。佛告舍利弗。汝复能知今现在佛所有增上戒。如是法．如是慧．如是明．如是解脱．如是住不。舍利弗白佛言。不知。世尊。佛告舍利弗。汝若不知过去．未来．今现在诸佛世尊心中所有诸法。云何如是赞叹。于大众中作师子吼。说言。我深信世尊。过去．当来诸沙门．婆罗门所有智慧。无有与世尊菩提等者。况复过上。舍利弗白佛言。世尊。我不能知过去．当来．今现在诸佛世尊心之分齐。然我能知诸佛世尊法之分齐。我闻世尊说法。转转深．转转胜．转转上．转转妙。我闻世尊说法。知一法即断一法。知一法即证一法。知一法即修习一法。究竟于法。于大师所得净信。心得净。世尊是等正觉。世尊。譬如国王有边城。城周匝方直。牢固坚密。唯有一门。无第二门。立守门者。人民入出皆从此门。若入若出。其守门者。虽复不知人数多少。要知人民唯从此门。更无他处。如是。我知过去诸佛．如来．应．等正觉悉断五盖恼心。令慧力羸lei2．堕障碍品．不向涅槃者。住四念处。修七觉分。得阿耨多罗三藐三菩提。彼当来世诸佛世尊亦断五盖恼心。令慧力羸．堕障碍品．不向涅槃者。住四念处。修七觉分。得阿耨多罗三藐三菩提。今现在诸佛．世尊．如来应．等正觉亦断五盖恼心。令慧力羸．堕障碍品．不向涅槃者。住四念处。修七觉分。得阿耨多罗三藐三菩提。佛告舍利弗。如是。如是。舍利弗。过去．未来．今现在佛悉断五盖恼心。慧力羸．堕障碍品．不向涅槃者。住四念处。修七觉分。得阿耨多罗三藐三菩提。佛说是经已。尊者舍利弗闻佛所说。欢喜奉行</p>
<p>
	　　(四九九)如是我闻。一时。佛住王舍城迦兰陀竹园。尔时。尊者舍利弗在耆闍崛山中。时。有月子比丘。是提婆达多弟子。诣尊者舍利弗。共相问讯慰劳已。退住一面。退住一面已。尊者舍利弗问月子比丘言。提婆达多比丘为诸比丘说法不。月子比丘答言。说法。尊者舍利弗问月子比丘言。提婆达多云何说法。月子比丘语尊者舍利弗言。彼提婆达多如是说法言。比丘心法修心。是比丘能自记说。我已离欲。解脱五欲功德。舍利弗语月子比丘言。汝提婆达多何以不说法言。比丘心法善修心。离欲心。离瞋恚心。离愚痴心。得无贪法．无恚法．无痴法。不转还欲有．色有．无色有法。彼比丘能自记说言。我生已尽。梵行已立。所作已作。自知不受后有耶。月子比丘言。彼不能也。尊者舍利弗。尔时。尊者舍利弗语月子比丘言。若有比丘心法善修心者。能离贪欲心．瞋恚．愚痴心。得无贪法．无恚．无痴法。是比丘能自记说。我生已尽。梵行已立。所作已作。自知不受后有。譬如村邑。近有大石山。不断．不坏．不穿．厚密。正使东方风来。不能令动。亦复不能过至西方。如是南．西．北方．四维风来。不能倾动。亦不能过。如是。比丘心法善修心者。离贪欲心。离瞋恚心。离愚痴心。得无贪法．无恚法．无痴法。是比丘能自记说。我生已尽。梵行已立。所作已作。自知不受后有。譬如因陀铜铁及铜柱深入地中。筑令坚密。四方风吹不能倾动。如是。比丘心法善修心已。离贪欲心。离瞋恚心。离愚痴心。得无贪法．无恚法．无痴法。是比丘能自记说。我生已尽。梵行已立。所作已作。自知不受后有。譬如石柱长十六肘zhou3。八肘入地。四方风吹不能倾动。如是。比丘心法善修心已。悉离贪欲心。离瞋恚心。离愚痴心。得无贪法．无恚法．无痴法。能自记说。我生已尽。梵行已立。所作已作。自知不受后有。譬如火烧未烧者。烧已不复更烧。如是。比丘心法修心已。离贪欲心。离瞋恚心。离愚痴心。得无贪法．无恚法．无痴法。能自记说。我生已尽。梵行已立。所作已作。自知不受后有。舍利弗说此经已。诸比丘闻其所说。欢喜奉行</p>
<p>
	　　(五○○)如是我闻。一时。佛住王舍城迦兰陀竹园。时。尊者舍利弗亦住王舍城迦兰陀竹园。尔时。尊者舍利弗晨朝着衣持恪Ｈ胪跎岢瞧蚴场Ｆ蚴骋选Ｓ谝皇飨率场Ｊ薄Ｓ芯豢谕獾莱黾夷岽油跎岢浅觥Ｉ儆兴??＜?鹫呱崂?プ?皇飨率场＜?选Ｎ恃浴Ｉ趁攀骋?Ｗ鹫呱崂?ゴ鹧浴Ｊ场８次省Ｔ坪巍Ｉ趁畔驴谑骋?４鹧浴２灰病ｆ⒚谩８次省Ｑ隹谑骋?４鹧浴２灰病ｆ⒚谩８次省Ｔ坪巍７娇谑骋?４鹧浴２灰病ｆ⒚谩８次省Ｋ奈?谑骋?４鹧浴２灰病ｆ⒚酶次省Ｎ椅噬趁攀骋?４鹞已浴Ｊ场Ｎ椅恃隹谝?４鹞已浴２弧Ｏ驴谑骋?４鹞已浴２弧７娇谑骋?４鹞已浴２弧Ｋ奈?谑骋?４鹞已浴２弧Ｈ绱怂?怠Ｓ泻蔚纫濉Ｗ鹫呱崂?パ浴ｆ⒚谩Ｖ钏?猩趁牛?怕廾琶饔谑抡撸?饔诤岱ǎ?懊?笫痴撸?缡巧趁牛?怕廾畔驴谑骋病Ｈ糁钌趁牛?怕廾叛龉坌抢?Ｐ懊?笫痴摺Ｈ缡巧趁牛?怕廾旁蛭?隹谑骋病Ｈ糁钌趁牛?怕廾盼??姑?Ｐ懊?笫痴摺Ｈ缡巧趁牛?怕廾旁蛭?娇谑骋病Ｈ粲猩趁牛?怕廾盼?钜椒街种种尾　Ｐ懊?笫痴摺Ｈ缡巧趁牛?怕廾旁蛭?奈?谑骋病ｆ⒚谩Ｎ也欢榇怂闹中懊??笫骋病Ｈ晃摇ｆ⒚谩５?苑ㄇ笫扯?曰钜病Ｊ枪饰宜挡晃?闹质骋病Ｊ薄＞豢谕獾莱黾夷嵛抛鹫呱崂?ニ?怠；断菜嫦捕?ァＪ薄＞豢谕獾莱黾夷嵊谕跎岢抢锵锼尼榇υ尢狙浴Ｉ趁攀妥泳幻?曰睢＜?幻?曰睢Ｖ钣杏??┱摺Ｓκ┥趁攀椭肿印Ｈ粲??Ｕ摺Ｓτ谏趁攀妥铀?鞲！Ｊ薄Ｓ兄钔獾莱黾椅啪豢谕獾莱黾夷嵩尢旧趁攀妥由?Ｒ约刀市摹：Ρ司豢谕獾莱黾夷帷Ｃ?罩?笊?德侍臁Ｒ杂谧鹫呱崂?ニ??判墓室		

	
	

		</div></div><hr><script charset='utf-8' src='../../js/footer.js'></script></body></html>