<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三十六卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三十六卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第三十六卷 杂阿含经</strong></p>
<p>
	　　(九九三)如是我闻。一时。佛住舍卫国祗树给孤独园。时。有诸上座<a>比丘</a>随佛左右。依止而住。所谓尊者阿若憍陈如．尊者摩诃迦叶．尊者<a>舍利弗</a>．尊者摩诃目揵连．尊者阿那律陀．尊者二十亿耳．尊者陀罗骠biao1摩罗子．尊者婆那迦婆娑．尊者耶舍舍罗迦毘诃利．尊者富留那．尊者分陀檀尼迦。如此及余上座比丘随佛左右。依止而住。时。尊者婆耆qi2舍住舍卫国东园鹿子母讲堂。时。尊者婆耆qi2舍作是念。今日<a>世尊</a>在舍卫国祗树给孤独园。诸上座比丘随佛左右。依止而住。我今当往至世尊所。各各说偈叹诸上座比丘。作是念已。往诣佛所。稽首佛足。退住一面。而说偈言</p>
<p>
	　　上上座比丘已断诸贪欲</p>
<p>
	　　超过诸<a>世间</a>一切之积聚</p>
<p>
	　　深智少言说勇猛勤方便</p>
<p>
	　　<a>道德</a>净明显我今稽首礼</p>
<p>
	　　已伏诸魔怨远离于群聚</p>
<p>
	　　不为五欲缚常习于空闲</p>
<p>
	　　清虚而寡欲我今稽首礼</p>
<p>
	　　遮罗延胜族禅思不放逸</p>
<p>
	　　内心乐正受清净离尘秽</p>
<p>
	　　辩慧显深义是故稽首礼</p>
<p>
	　　所得<a>神通</a>慧超诸神通力</p>
<p>
	　　六神通众中<a>自在</a>无所畏</p>
<p>
	　　神通最胜故是故稽首礼</p>
<p>
	　　于<a>大千世界</a>五道诸趣生</p>
<p>
	　　乃至于梵世人天优劣想</p>
<p>
	　　净天眼悉见是故稽首礼</p>
<p>
	　　精勤方便力断除诸爱集</p>
<p>
	　　坏裂<a>生死</a>网心常乐<a>正法</a></p>
<p>
	　　离诸悕望想<a>超度</a>于<a>彼岸</a></p>
<p>
	　　清净无尘秽是故稽首礼</p>
<p>
	　　永离诸恐畏无依离财物</p>
<p>
	　　知足度疑惑伏诸魔怨敌</p>
<p>
	　　身念观清净是故稽首礼</p>
<p>
	　　无有诸世间烦恼棘刺林</p>
<p>
	　　结缚使永除三有因缘断</p>
<p>
	　　精练灭诸垢究竟明显现</p>
<p>
	　　于林离林去是故稽首礼</p>
<p>
	　　无舍宅所依幻伪痴恚灭</p>
<p>
	　　调伏诸爱喜出一切见处</p>
<p>
	　　清净无瑕秽是故稽首礼</p>
<p>
	　　其心自在转坚固不倾动</p>
<p>
	　　智慧大德力难伏魔能伏</p>
<p>
	　　断除无明结是故稽首礼</p>
<p>
	　　大人离闇冥寂灭牟尼尊</p>
<p>
	　　正法离垢过光明自显照</p>
<p>
	　　照一切世界是故名为佛</p>
<p>
	　　地神<a>虚空</a>天三十三天子</p>
<p>
	　　光明悉映障是故名为佛</p>
<p>
	　　度生死有边超踰越群众</p>
<p>
	　　柔弱善调伏正觉第一觉</p>
<p>
	　　断一切结缚伏一切异道</p>
<p>
	　　降一切魔怨得无上正觉</p>
<p>
	　　离尘灭诸垢是故稽首礼</p>
<p>
	　　尊者婆耆qi2舍偈赞叹时。诸比丘闻其所说。皆大<a>欢喜</a></p>
<p>
	　　(九九四)如是我闻。一时。佛住舍卫国祗树给孤独园。时。尊者婆耆qi2舍住舍卫国东园鹿子母讲堂。疾病困笃。尊者富邻尼为看病人。供给供养。时。尊者婆耆qi2舍语尊者富邻尼言。汝往诣世尊所。持我语白世尊言。尊者婆耆qi2舍稽首世尊足。问讯世尊少病少恼．起居轻利．得自安乐住不。复作是言。尊者婆耆qi2舍住东园鹿子母讲堂。疾病困笃。欲求见世尊。无力方便堪诣世尊。善哉。世尊。愿往至东园鹿子母讲堂尊者婆耆qi2舍所。哀愍故。时。尊者富邻尼即受其语。往诣世尊。稽首佛足。退坐一面。作是言。尊者婆耆qi2舍住东园鹿子母讲堂。疾病困笃。愿见世尊。无力方便堪能奉见。善哉。世尊。愿往东园鹿子母讲堂尊者婆耆qi2舍所。为哀愍故。尔时。世尊默然而许。时。尊者富邻尼知佛许已。即从坐起。<a>礼佛</a>足而去。世尊晡bu1时从禅起。往诣尊者婆耆qi2舍。尊者婆耆qi2舍遥见世尊。凭牀欲起。尔时。世尊见尊者婆耆qi2舍凭牀欲起。语言。婆耆qi2舍。莫自轻动。世尊即坐。问尊者婆耆qi2舍。汝所患苦。为平和可堪忍不。身诸苦痛为增为损。如前焰摩迦修多罗广说。乃至我所苦患。转觉其增。不觉其损。佛告婆耆qi2舍。我今问汝。随意答我。汝得心不染．不着．不污．<a>解脱</a>．离诸颠倒不。婆耆qi2舍白佛言。我心不染．不着．不污．解脱．离诸颠倒。佛告婆耆qi2舍。汝云何得心不染．不着．不污．解脱．离诸颠倒。婆耆qi2舍白佛。我过去眼识于色。心不顾念。于未来色不欣想。于现在色不着。我过去．未来．现在眼识于色。贪欲爱乐念于彼得尽。无欲．灭．没．息．离．解脱。心解脱已。是故不染．不着．不污．离诸颠倒。正受而住。如是耳．鼻．舌．身．<a>意识</a>。过去于法。心不顾念。未来不欣。现在不着。过去．未来．现在法中。念欲爱尽。无欲．灭．没．息．离．解脱。心解脱已。是故不染．不着．不污．解脱．离诸颠倒。正受而住。唯愿世尊今日最后<a>饶益</a>于我。听我说偈。佛告婆耆qi2舍。宜知是时。尊者婆耆qi2舍起。正身端坐。系念在前。而说偈言</p>
<p>
	　　我今住佛前稽首恭敬礼</p>
<p>
	　　于一切诸法悉皆得解脱</p>
<p>
	　　善解诸<a>法相</a>深信乐正法</p>
<p>
	　　世尊等正觉世尊为大师</p>
<p>
	　　世尊降魔怨世尊大牟尼</p>
<p>
	　　灭除一切使自度群生类</p>
<p>
	　　世尊于世间诸法悉觉知</p>
<p>
	　　世间悉无有知法过佛者</p>
<p>
	　　于诸<a>天人</a>中亦无与佛等</p>
<p>
	　　是故我今日稽首大精进</p>
<p>
	　　稽首士之上拔诸爱欲刺</p>
<p>
	　　我今是最后得见于世尊</p>
<p>
	　　稽首日种尊暮当般<a>涅槃</a></p>
<p>
	　　正智系<a>正念</a>于此朽坏身</p>
<p>
	　　余势之所起从今夜永灭</p>
<p>
	　　<a>三界</a>不复染入无余涅槃</p>
<p>
	　　苦受及乐受亦不苦不乐</p>
<p>
	　　从触因缘生于今悉永断</p>
<p>
	　　苦受及乐受亦不苦不乐</p>
<p>
	　　从触因缘生于今悉已知</p>
<p>
	　　若内及与外苦乐等诸受</p>
<p>
	　　于受无所著正智正系心</p>
<p>
	　　于初中最后诸聚无障碍</p>
<p>
	　　诸聚既已断了知受无余</p>
<p>
	　　明见真实者说九十一劫</p>
<p>
	　　三劫中不空有大仙人尊</p>
<p>
	　　余空无洲依唯畏恐怖劫</p>
<p>
	　　当知大仙人乃复出于世</p>
<p>
	　　安慰诸天人开眼离尘冥</p>
<p>
	　　示悟诸众生令觉一切苦</p>
<p>
	　　苦苦及苦集超苦之寂灭</p>
<p>
	　　贤圣八正道安隐趣涅槃</p>
<p>
	　　世间难得者现前悉皆得</p>
<p>
	　　生世得人身演说于正法</p>
<p>
	　　随己之所欲离垢求清净</p>
<p>
	　　专修其己利勿令空无果</p>
<p>
	　　空过则生忧邻于<a>地狱</a>苦</p>
<p>
	　　于所说正法不乐不欲受</p>
<p>
	　　当久处生死轮回息无期</p>
<p>
	　　长夜怀忧恼如商人失财</p>
<p>
	　　我今众庆集无复生老死</p>
<p>
	　　轮回悉已断不复重受生</p>
<p>
	　　爱识河水流于今悉枯竭</p>
<p>
	　　已拔阴根本连锁不相续</p>
<p>
	　　供养大师毕所作者已作</p>
<p>
	　　重担悉已舍有流悉已断</p>
<p>
	　　不复乐受生亦无死可恶</p>
<p>
	　　正智正系念唯待终时至</p>
<p>
	　　念空野龙象六十雄猛兽</p>
<p>
	　　一旦免枷锁逸乐山林中</p>
<p>
	　　婆耆qi2舍亦然大师口生子</p>
<p>
	　　厌舍于徒众正念待时至</p>
<p>
	　　今告于汝等诸来集会者</p>
<p>
	　　听我最后偈其义所饶益</p>
<p>
	　　生者悉归灭诸行无有常</p>
<p>
	　　速生速死法何可久依怙</p>
<p>
	　　是故强其志精勤方便求</p>
<p>
	　　观察有恐怖随顺牟尼道</p>
<p>
	　　速尽此苦阴勿复增轮转</p>
<p>
	　　佛口所生子叹说此偈已</p>
<p>
	　　长辞于大众婆耆qi2舍涅槃</p>
<p>
	　　彼以慈悲故说此无上偈</p>
<p>
	　　尊者婆耆qi2舍如来法生子</p>
<p>
	　　垂心哀愍故说此无上偈</p>
<p>
	　　然后般涅槃一切当敬礼</p>
<p>
	　　(九九五)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈问佛</p>
<p>
	　　阿练若比丘住于空闲处</p>
<p>
	　　寂静修梵行于一坐而食</p>
<p>
	　　以何因缘故颜色特鲜明</p>
<p>
	　　尔时。世尊说偈答言</p>
<p>
	　　于过去无忧未来不欣乐</p>
<p>
	　　现在随所得正智系念持</p>
<p>
	　　饭食系念故颜色常鲜泽</p>
<p>
	　　未来心驰想过去追忧悔</p>
<p>
	　　愚痴火自煎如雹断生草</p>
<p>
	　　时。彼天子复说偈言</p>
<p>
	　　久见<a>婆罗门</a>逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜<a>随喜</a>。稽首佛足。即没不现</p>
<p>
	　　(九九六)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈言</p>
<p>
	　　不欲起憍慢善自调其心</p>
<p>
	　　未曾修寂默亦不入正受</p>
<p>
	　　处林而放逸不度死彼岸</p>
<p>
	　　尔时。世尊说偈答言</p>
<p>
	　　已离于憍慢心常入正受</p>
<p>
	　　明智善分别解脱一切缚</p>
<p>
	　　独一处闲林其心不放逸</p>
<p>
	　　于彼死魔怨疾得度彼岸</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(九九七)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　云何得昼夜功德常增长</p>
<p>
	　　云何得生天唯愿为解说</p>
<p>
	　　尔时。世尊说偈答言</p>
<p>
	　　种植园果故林树荫清凉</p>
<p>
	　　桥船以济度造作福德舍</p>
<p>
	　　穿井供渴乏客舍给行旅</p>
<p>
	　　如此之功德日夜常增长</p>
<p>
	　　<a>如法</a>戒具足缘斯得生天</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(九九八)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　施何得大力施何得妙色</p>
<p>
	　　施何得安乐施何得明目</p>
<p>
	　　修习何等施名曰一切施</p>
<p>
	　　今启问世尊愿为分别说</p>
<p>
	　　尔时。世尊说偈答言</p>
<p>
	　　施食得大力施衣得妙色</p>
<p>
	　　施乘得安乐施灯得明目</p>
<p>
	　　虚馆以待宾是名一切施</p>
<p>
	　　以法而诲彼是则施<a>甘露</a></p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(九九九)如是我闻。一时。佛住舍卫国祗树给孤独园。时。有天子名悉鞞梨。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈言</p>
<p>
	　　诸天及世人于食悉欣乐</p>
<p>
	　　颇有诸世间福乐自随逐</p>
<p>
	　　尔时。世尊说偈答言</p>
<p>
	　　净<a>信心</a>惠施此世及后世</p>
<p>
	　　随其所至处福报常影随</p>
<p>
	　　是故当舍悭行无垢惠施</p>
<p>
	　　施已心欢喜此世他世受</p>
<p>
	　　时。彼悉鞞梨天子白佛言。奇哉。世尊。善说</p>
<p>
	　　斯义</p>
<p>
	　　净信心惠施此世及他世</p>
<p>
	　　随其所至处福报常影随</p>
<p>
	　　是故当舍悭行无垢惠施</p>
<p>
	　　施已心欢喜此世他世受</p>
<p>
	　　悉鞞梨天子白佛言。世尊。我自知过去世时曾为国王。名悉鞞梨。于四城门普施为福。于其城内有四交道。亦于其中布施作福。时。有第一夫人来语我言。大王大作福德。而我无力修诸福业。我时告言。城东门外布施作福悉皆属汝。时。诸王子复来白我。大王多作功德。夫人亦同。而我无力作诸福业。我今愿得依于大王少作功德。我时答言。城南门外所作施福悉皆属汝。时。有大臣复来白我。今日大王多作功德。夫人．王子悉皆共之。而我无力作诸福业。愿依大王少有所作。我时告言。城西门外所作施福悉皆属汝。时。诸将士复来白我。今日大王多作功德。夫人．太子及诸大臣悉皆共之。唯我无力能修福业。愿依大王得有所作。我时答言。城北门外所作施福悉皆属汝。国中庶民复来白我。今日大王多作功德。夫人．王子．大臣．诸将悉皆共之。唯我无力不能修福。愿依大王少有所作。我时答言。于其城内四交道头所作施福悉属汝等。尔时。国王夫人．王子．大臣．将士．庶民悉皆惠施。作诸功德。我先所作惠施功德于兹则断。时。我所使诸作福者。还至我所。为我作礼而白我言。大王当知。诸修福处。夫人．王子．大臣．将士及诸庶民各据其处。行施作福。大王所施于兹则断。我时答言。善男子。诸方边国岁输财物应入我者。分半入库。分其半分。即于彼处惠施作福。彼闻教旨。往诣边国。集诸财物。半送于库。半留于彼惠施作福。我先长夜如是惠施作福。长夜常得可爱．可念．可意福报。常受快乐。无有穷极。以斯福业及福果福报。悉皆入于大功德聚数。譬如五大河合为一流。所谓恒河．耶蒲那．萨罗由．伊罗跋提．摩醯。如是五河合为一流。无有人能量其河水百千万亿斗斛之数。彼大河水得为大水聚数。我亦如是。所作功德果．功德报不可称量。悉得入于大功德聚数。尔时。悉鞞梨天子闻佛所说。欢喜随喜。稽首佛足。即没不现</p>
<p>
	　　(一○○○)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明皆悉遍照祗树给孤独园。时。彼天子说偈问佛</p>
<p>
	　　何等人能为远游善知识</p>
<p>
	　　何等人能为居家善知识</p>
<p>
	　　何等人能为通财善知识</p>
<p>
	　　何等人能为后世善知识</p>
<p>
	　　尔时。世尊以偈答言</p>
<p>
	　　商人之导师游行善知识</p>
<p>
	　　贞祥贤良妻居家善知识</p>
<p>
	　　宗亲相习近通财善知识</p>
<p>
	　　自所修功德后世善知识</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○一)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈言</p>
<p>
	　　冥运持命去故令人短寿</p>
<p>
	　　为老所侵迫而无救护者</p>
<p>
	　　覩斯老病死令人大恐怖</p>
<p>
	　　唯作诸功德乐住至乐所</p>
<p>
	　　尔时。世尊说偈答言</p>
<p>
	　　冥运持命去故令人短寿</p>
<p>
	　　为老所侵迫而无救护者</p>
<p>
	　　观此有余过令人大恐怖</p>
<p>
	　　当断世贪爱无余涅槃乐</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○二)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　断除于几法几法应弃舍</p>
<p>
	　　而复于几法增上方便修</p>
<p>
	　　几聚应超越比丘度駃流</p>
<p>
	　　尔时。世尊说偈答言</p>
<p>
	　　断除五舍五增修于五根</p>
<p>
	　　超越五和合比丘度流渊</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○三)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　几人于觉眠几人于眠觉</p>
<p>
	　　几人取尘垢几人得清净</p>
<p>
	　　尔时。世尊说偈答言</p>
<p>
	　　五人于觉眠五人于眠觉</p>
<p>
	　　五人取于垢五人得清净</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○四)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子而说偈言</p>
<p>
	　　母子更相喜牛主乐其牛</p>
<p>
	　　众生乐有余无乐无余者</p>
<p>
	　　尔时。世尊说偈答言</p>
<p>
	　　母子更相忧牛主忧其牛</p>
<p>
	　　有余众生忧无余则无忧</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○五)如是我闻。一时。佛住舍卫国祗树给孤独园。时。有天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　何等人之物何名第一伴</p>
<p>
	　　以何而活命众生何处依</p>
<p>
	　　尔时。世尊说偈答言</p>
<p>
	　　田宅众生有贤妻第一伴</p>
<p>
	　　饮食已存命业为众生依</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○六)如是我闻。一时。佛住舍卫国祗树给孤独园。时。有天子容色绝妙。来诣佛所。稽首佛足。身诸光明遍照祗树给孤独园。时。彼天子而说偈言</p>
<p>
	　　所爱无过子财无贵于牛</p>
<p>
	　　光明无过日萨罗无过海</p>
<p>
	　　尔时。世尊说偈答言</p>
<p>
	　　爱无过于己财无过于谷</p>
<p>
	　　光明无过慧萨罗无过见</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○七)如是我闻。一时。佛住舍卫国祗树给孤独园。时。有天子容色绝妙。来诣佛所。稽首礼足。身诸光明遍照祗树给孤独园。时。彼天子而说偈言</p>
<p>
	　　刹利两足尊[绛-糸+牛]牛四足胜</p>
<p>
	　　童英为上妻贵生为上子</p>
<p>
	　　尔时。世尊说偈答言</p>
<p>
	　　正觉两足尊生马四足胜</p>
<p>
	　　顺夫为贤妻漏尽子之上</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○八)如是我闻。一时。佛住舍卫国祗树给孤独园。时。有天子容色绝妙。来诣佛所。稽首佛足。身诸光明遍照祗树给孤独园。时。彼天子而说偈言</p>
<p>
	　　从地起众生何者为最胜</p>
<p>
	　　于空堕落者复以何胜上</p>
<p>
	　　凡所祈请处何者最第一</p>
<p>
	　　于诸言语中何者为上辩</p>
<p>
	　　时。有一天子本为田家子。今得生天上。以本习故。即便说偈答彼天子</p>
<p>
	　　五谷从地生是则为最胜</p>
<p>
	　　种子于空中落地为最胜</p>
<p>
	　　[绛-糸+牛]牛资养人是则依中胜</p>
<p>
	　　爱子有所说是则言中胜</p>
<p>
	　　彼发问天子语答者言。我不问汝。何故多言轻躁妄说。我自说偈问世尊言</p>
<p>
	　　从地起众生何者为最胜</p>
<p>
	　　于空堕地者复以何为胜</p>
<p>
	　　凡所祈请处何者为最胜</p>
<p>
	　　于诸言语中何者为上辩</p>
<p>
	　　尔时。世尊说偈答言</p>
<p>
	　　从下踊出者三明为最上</p>
<p>
	　　从空流下者三明亦第一</p>
<p>
	　　贤圣<a>弟子</a>僧是师依之上</p>
<p>
	　　如来之所说诸说之最辩</p>
<p>
	　　时。彼天子复说偈言</p>
<p>
	　　世间几法起几法相顺可</p>
<p>
	　　世几法取爱世几法损减</p>
<p>
	　　尔时。世尊说偈答言</p>
<p>
	　　世六法等起世六法顺可</p>
<p>
	　　世六法取爱世六法损减</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○○九)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　谁持世间去谁拘牵世间</p>
<p>
	　　何等为一法制御于世间</p>
<p>
	　　尔时。世尊说偈答言</p>
<p>
	　　心持世间去心拘引世间</p>
<p>
	　　其心为一法能制御世间</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一○)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　谁缚于世间谁调伏令解</p>
<p>
	　　断除何等法说名得涅槃</p>
<p>
	　　尔时。世尊说偈答言</p>
<p>
	　　欲能缚世间调伏欲解脱</p>
<p>
	　　断除爱欲者说名得涅槃</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一一)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　谁掩于世间谁遮络世间</p>
<p>
	　　谁结缚众生何处建立世</p>
<p>
	　　尔时。世尊说偈答言</p>
<p>
	　　衰老掩世间死遮络世间</p>
<p>
	　　爱系缚众生法建立世间</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一二)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　谁隐彼世间谁系于世间</p>
<p>
	　　谁忆于众生谁建众生幢</p>
<p>
	　　尔时。世尊说偈答言</p>
<p>
	　　无明覆世间爱结缚众生</p>
<p>
	　　隐覆忆众生我慢众生幢</p>
<p>
	　　时。彼天子即复说偈而问佛言</p>
<p>
	　　谁无有覆盖谁复无爱结</p>
<p>
	　　谁即出隐覆谁不建慢幢</p>
<p>
	　　尔时。世尊说偈答言</p>
<p>
	　　如来等正觉正智心解脱</p>
<p>
	　　不为无明覆亦无爱结系</p>
<p>
	　　超出于隐覆摧灭我慢幢</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一三)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　何等为上士所有资财物</p>
<p>
	　　云何善修习而致于安乐</p>
<p>
	　　云何众味中得为最上味</p>
<p>
	　　云何众生中得为第一寿</p>
<p>
	　　尔时。世尊说偈答言</p>
<p>
	　　清净信乐心名士夫胜财</p>
<p>
	　　<a>修行</a>于正法能招安乐果</p>
<p>
	　　<a>真谛</a>之妙说是则味之上</p>
<p>
	　　贤圣智慧命是为寿中最</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一四)如是我闻。一时。佛住舍卫国祗树给孤独园。时。有一天子。容色绝妙。于后夜时来诣佛所。稽首佛足。退坐一面。身诸光明遍照祗树给孤独园。时。彼天子说偈问佛</p>
<p>
	　　云何为比丘同己之第二</p>
<p>
	　　云何为比丘随顺教授者</p>
<p>
	　　比丘于何处游心自娱乐</p>
<p>
	　　娱乐彼处已能断诸结缚</p>
<p>
	　　尔时。世尊说偈答言</p>
<p>
	　　信为同己二智慧教授者</p>
<p>
	　　涅槃喜乐处比丘断结缚</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一五)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　云何善至老云何善建立</p>
<p>
	　　云何为人宝云何贼不夺</p>
<p>
	　　尔时。世尊说偈答言</p>
<p>
	　　正戒善至老净信善建立</p>
<p>
	　　智慧为人宝功德贼不夺</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一六)如是我闻。一时。佛在舍卫国祗树给孤独园。时。有天子容色绝妙。来诣佛所。稽首佛足。身诸光明遍照祗树给孤独园时。彼天子说偈问佛</p>
<p>
	　　何法生众生何等前驱驰</p>
<p>
	　　云何起生死何者不解脱</p>
<p>
	　　尔时。世尊说偈答言</p>
<p>
	　　爱欲生众生意在前驱驰</p>
<p>
	　　众生起生死苦法不解脱</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一七)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　何法生众生何等前驱驰</p>
<p>
	　　云何起生死何法可依怙</p>
<p>
	　　尔时。世尊说偈答言</p>
<p>
	　　爱欲生众生意在前驱驰</p>
<p>
	　　众生起生死业者可依怙</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一八)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　何法生众生何等前驱驰</p>
<p>
	　　云何起生死何法甚可畏</p>
<p>
	　　尔时。世尊说偈答言</p>
<p>
	　　爱欲生众生意在前驱驰</p>
<p>
	　　众生起生死业为甚可畏</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○一九)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　何名为非道云何日夜迁</p>
<p>
	　　云何垢梵行云何累世间</p>
<p>
	　　尔时。世尊说偈答言</p>
<p>
	　　贪欲名非道<a>寿命</a>日夜迁</p>
<p>
	　　女人梵行垢女则累世间</p>
<p>
	　　炽然修梵行已洗诸非小</p>
<p>
	　　时彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○二○)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　何法映世间何法无有上</p>
<p>
	　　何等为一法普制御众生</p>
<p>
	　　尔时。世尊说偈答言</p>
<p>
	　　名者映世间名者世无上</p>
<p>
	　　唯有一名法能制御世间</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○二一)如是我闻。一时。佛在舍卫国祗树给孤独园。时。有天子容色绝妙。于后夜时来诣佛所。稽首佛足。身诸光明遍照祗树给孤独园。时。彼天子说偈问佛</p>
<p>
	　　何法为偈因以何庄严偈</p>
<p>
	　　偈者何所依何者为偈体</p>
<p>
	　　尔时。世尊说偈答言</p>
<p>
	　　欲者是偈因文字庄严偈</p>
<p>
	　　名者偈所依造作为偈体</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
<p>
	　　(一○二二)如是我闻。一时。佛住舍卫国祗树给孤独园。时。有天子容色绝妙。于后夜时来诣佛所。稽首佛足。却坐一面。身诸光明遍照祗树给孤独园。时。彼天子说偈问佛</p>
<p>
	　　云何知车乘云何复知火</p>
<p>
	　　云何知国土云何知妻妇</p>
<p>
	　　尔时。世尊说偈答言</p>
<p>
	　　见幢盖知车见烟则知火</p>
<p>
	　　见王知国土见夫知其妻</p>
<p>
	　　时。彼天子复说偈言</p>
<p>
	　　久见婆罗门逮得般涅槃</p>
<p>
	　　一切怖已过永超世恩爱</p>
<p>
	　　时。彼天子闻佛所说。欢喜随喜。稽首佛足。即没不现</p>
		

	
	

		</div></div><hr><script charset='utf-8' src='../../js/footer.js'></script></body></html>