<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十六卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十六卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十六卷 杂阿含经</strong></p>
<p>
	　　(一二二二)如是我闻。一时。佛住舍卫国祗树给孤独园。尔时。<a>世尊</a>告诸<a>比丘</a>。过去世时。天．阿修罗对阵鬪战。阿修罗胜。诸天不如。时。天帝释军坏退散。极生恐怖。乘车北驰。还归天宫。须弥山下道迳<a>丛林</a>。林下有金翅鸟巢。多有金翅鸟子。尔时。帝释恐车马过。践杀鸟子。告御者言。可回车还。勿杀鸟子。御者白王。阿修罗军后来逐人。若回还者。为彼所困。帝释告言。宁当回还为阿修罗杀。不以军众蹈杀众生。于道。御者转乘南向。阿修罗军遥见帝释转乘而还。谓为战策。即还退走。众大恐怖。坏阵流散。归阿修罗宫。佛告诸比丘。彼天帝释于三十三天为<a>自在</a>王。以慈心故。威力摧伏阿修罗军。亦常赞叹慈心功德。汝等比丘正信．非家．<a>出家</a>学道。当修慈心。亦应赞叹慈心功德。佛说此经已。诸比丘闻佛所说。<a>欢喜</a>奉行</p>
<p>
	　　(一二二三)如是我闻。一时。佛住王舍城迦兰陀竹园。时。王舍城中有一士夫。贫穷辛苦。而住佛．法．僧。受持禁戒。多闻广学。力行惠施。<a>正见</a>成就。彼身坏命终。得生天上。生三十三天。有三事胜于余三十三天。何等为三。一者天寿。二者天色。三者天名称。诸三十三天见是天子三事特胜。天寿．天色．天名称胜。余诸天见已。往诣天帝释所。作如是言。憍尸迦当知。有一天子始生此天。于先诸天三事特胜。天寿．天色及天名称。时。天帝释告彼天子。诸仁者。我见此人于王舍城作一士夫。贫穷辛苦。于如来法．律得信向心。乃至正见成就。身坏命终。来生此天。于诸三十三天三事特胜。天寿．天色及天名称。时。天帝释即说偈言</p>
<p>
	　　正信于如来决定不倾动</p>
<p>
	　　受持真实戒圣戒无厌者</p>
<p>
	　　于佛心清净成就于正见</p>
<p>
	　　当知非贫苦不空而自活</p>
<p>
	　　故于<a>佛法</a>僧当生清净信</p>
<p>
	　　智慧力增明思<a>念佛</a>正教</p>
<p>
	　　佛说此经已。诸比丘闻佛所说。欢喜奉行</p>
<p>
	　　(一二二四)如是我闻。一时。佛住王舍城耆闍崛山中。尔时。王舍城人普设大会。悉为请种种异道。有事遮罗迦外道者作是念。我今请遮罗迦道天。先作<a>福田</a>。或有事外道出家者。有事尼干子道者。有事老<a>弟子</a>者。有事大弟子者。有事<a>佛弟子</a>僧者。咸作是念。今当令佛面前僧。先作福田。时。天帝释作是念。莫令王舍城诸人舍佛面前僧。而奉事余道。求索福田。我当疾往。为王舍城人建立福田。即化作大<a>婆罗门</a>。仪容严整。乘白马车。诸年少婆罗门众前后导从。持金斗繖盖。至王舍城。诣诸处处大众会中。。诸王舍城一切士女咸作是念。但当观望此大婆罗门所奉事处。我当从彼而先供养。为良福田。时。天帝释知王舍城一切士女心之所念。驾乘导从。迳诣耆闍崛山。至于门外。除去五饰。往诣佛所。稽首佛足。退坐一面。而说偈言</p>
<p>
	　　善分别显示一切法<a>彼岸</a></p>
<p>
	　　悉度诸恐怖故稽首瞿昙</p>
<p>
	　　诸人普设会欲求大功德</p>
<p>
	　　各各设大施常愿有余果</p>
<p>
	　　愿为说福田令斯施果成</p>
<p>
	　　帝释大自在天王之所问</p>
<p>
	　　于耆闍崛山大师为记说</p>
<p>
	　　诸人普设会欲求大功德</p>
<p>
	　　各各设大施常愿有余果</p>
<p>
	　　今当说福田施得大果处</p>
<p>
	　　正向者有四四圣住于果</p>
<p>
	　　是名僧福田明行定具足</p>
<p>
	　　僧福田增广无量踰大海</p>
<p>
	　　调人师弟子照明显<a>正法</a></p>
<p>
	　　斯等善供养施僧良福田</p>
<p>
	　　于僧良福田佛说得大果</p>
<p>
	　　以僧离五盖清净应赞叹</p>
<p>
	　　施彼最上田少施收大利</p>
<p>
	　　是故诸人者当施僧福田</p>
<p>
	　　增得胜妙法明行定相应</p>
<p>
	　　供此珍宝僧施主心欢喜</p>
<p>
	　　起于三种心施衣服饮食</p>
<p>
	　　离尘垢剑刺<a>超度</a>诸恶趣</p>
<p>
	　　躬自行启请自手平等与</p>
<p>
	　　自利亦利他是施获大利</p>
<p>
	　　慈者如是施净<a>信心</a><a>解脱</a></p>
<p>
	　　无罪安乐施乘智往生彼</p>
<p>
	　　时。天帝释闻佛所说。欢喜<a>随喜</a>。为佛作礼。即没不现。尔时。王舍城诸人民即从座起。整衣服。为佛作礼。合掌白佛言。世尊。唯愿世尊与诸大众受我供养。尔时。世尊默然受请。是王舍城人民知世尊默然受其请已。作礼而归。到诸人会处。具饮食。布置牀座。晨朝遣使。白佛。时到。唯愿知时。尔时。世尊与诸大众着衣持恪Ｖ链蠡崴?Ｓ诖笾谇胺笞???Ｍ跎岢侨酥?鹱?āＷ孕兄种址崦酪?场Ｊ称?Ｏ淬澡漱毕。还复本座。听佛<a>说法</a>。尔时。世尊为王舍城人种种说法。示教照喜已。从座起而去</p>
<p>
	　　(一二二五)如是我闻。一时。佛住王舍城耆闍崛山中。广说如上说。差别者。时。天帝释说异偈。而问佛言</p>
<p>
	　　今请问瞿昙微密深妙慧</p>
<p>
	　　世尊之所体无障碍知见</p>
<p>
	　　众人普设会。偈如上广说。乃至为王舍城诸设会者说种种法。示教照喜已。从座起去</p>
<p>
	　　(一二二六)如是我闻。一时。佛在拘萨罗人间游行。至舍卫国祗树给孤独园。时。波斯匿王闻世尊拘萨罗人间游行。至舍卫国祗树给孤独园。闻已。往诣佛所。稽首佛足。退坐一面。白佛言。世尊。我闻世尊自记说成阿耨多罗三藐三菩提。诸人传者。得非虚妄过长说耶。为如说说．<a>如法</a>说．随顺法说耶。非是他人损同法者。于其问答生厌薄处耶佛告大王。彼如是说。是<a>真谛</a>说。非为虚妄。如说说．如法说．随顺法说。非是他人损同法者。于其问答生厌薄处。所以者何。大王。我今实得阿耨多罗三藐三菩提故。波斯匿王白佛言。虽复世尊作如是说。我犹故不信。所以者何。此间有诸宿重<a>沙门</a>．婆罗门。所谓富兰那迦叶．末迦利瞿舍<a>梨子</a>．删闍耶毘罗胝子．阿耆qi2多枳舍钦婆罗．迦罗拘陀迦栴延．尼干陀若<a>提子</a>。彼等不自说言得阿耨多罗三藐三菩提。何得世尊幼小年少。出家未久。而便自证得阿耨多罗三藐三菩提。佛告大王。有四种虽小而不可轻。何等为四。刹利王子年少幼小而不可轻。龙子年少幼小而不可轻．小火虽微而不可轻．比丘幼小而不可轻。尔时。世尊即说偈言</p>
<p>
	　　刹利形相具贵族发名称</p>
<p>
	　　虽复年幼稚智者所不轻</p>
<p>
	　　此必居王位顾念生怨害</p>
<p>
	　　是故难可轻应生大恭敬</p>
<p>
	　　善求自护者自护如护命</p>
<p>
	　　以平等自护而等护于命</p>
<p>
	　　聚落及空处见彼幼龙者</p>
<p>
	　　莫以小蛇故而生轻慢想</p>
<p>
	　　杂色小龙形亦应令安乐</p>
<p>
	　　轻蛇无士女悉为毒所害</p>
<p>
	　　是故自护者当如护己命</p>
<p>
	　　以斯善护己而等护于彼</p>
<p>
	　　猛火之所食虽小食无限</p>
<p>
	　　小烛亦能烧足薪则弥广</p>
<p>
	　　从微渐进烧尽聚落城邑</p>
<p>
	　　是故自护者当如护己命</p>
<p>
	　　以斯善护己而等护于彼</p>
<p>
	　　盛火之所焚百卉荡烧尽</p>
<p>
	　　灭已不盈缩戒火还复生</p>
<p>
	　　若轻毁比丘受持净戒火</p>
<p>
	　　烧身及子孙众灾流百世</p>
<p>
	　　如烧多罗树无有生长期</p>
<p>
	　　是故当自护如自护己命</p>
<p>
	　　以斯善自护而等护于彼</p>
<p>
	　　刹利形相具幼龙及小火</p>
<p>
	　　比丘具净戒不应起轻想</p>
<p>
	　　是故当自护如自护己命</p>
<p>
	　　以斯善自护而等护于彼</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二二七)如是我闻。一时。佛住舍卫国祗树给孤独园。时。波斯匿王有祖母。极所敬重。忽尔命终。出城闍维。供养<a>舍利</a>毕。弊衣乱发。来诣佛所。稽首佛足。退坐一面。尔时。世尊告波斯匿王。大王。从何所来。弊衣乱发。波斯匿王白佛。世尊。我亡祖母。极所敬重。舍我命终。出于城外闍维。供养毕。来诣世尊。佛告大王。极爱重敬念祖亲耶。波斯匿王白佛。世尊。极敬重爱恋。世尊。若国土所有象马七宝。乃至国位。悉持与人。能救祖母命者。悉当与之。既不能救。<a>生死</a>长辞。悲恋忧苦。不自堪胜。曾闻世尊所说。一切众生．一切虫．一切神。生者皆死。无不穷尽。无有出生而不死者。今日乃知世尊善说。佛言。大王。如是。如是。一切众生．一切虫．一切神。生者辄死。终归穷尽。无有一生而不死者。佛告大王。正使婆罗门大姓．刹利大姓．长者大姓。生者皆死。无不死者。正使刹利大王灌顶居位。王四天下。得力自在。于诸敌国无不降伏。终归有极。无不死者。若复。大王。生长寿天。王于天宫。自在快乐。终亦归尽。无不死者。若复。大王。<a>罗汉</a>比丘诸漏已尽。离诸重担。所作已作。逮得己利。尽诸有结。正智心善解脱。彼亦归尽。舍身<a>涅槃</a>。若复缘觉善调善寂。尽此身命。终归涅槃。诸佛世尊十力具足。四无所畏。胜师子吼。终亦舍身。取般涅槃。以如是比。大王当知。一切众生．一切虫．一切神。有生辄死。终归磨灭。无不死者。尔时。世尊复说偈言</p>
<p>
	　　一切众生类有命终归死</p>
<p>
	　　各随业所趣<a>善恶</a>果自受</p>
<p>
	　　恶业堕<a>地狱</a>为善上升天</p>
<p>
	　　修习胜妙道漏尽般涅槃</p>
<p>
	　　如来及缘觉佛声闻弟子</p>
<p>
	　　会当舍身命何况俗凡夫</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二二八)如是我闻。一时。佛住舍卫国祗树给孤独园。时。波斯匿王独一静处。禅思思惟。作是念。云何为自念。云何为不自念。复作是念。若有行身恶行．行口恶行．行意恶<a>行者</a>。当知斯等为不自念。若复行身善行．行口善行．行意善行者。当知斯等则为自念。从禅觉已。往诣佛所。稽首佛足。退住一面。白佛言。世尊。我于静处独一思惟。作是念。云何为自念。云何为不自念。复作是念。若有行身恶行．行口恶行．行意恶行者。当知斯等为不自念。若复行身善行．行口善行．行意善行者。当知斯等则为自念。佛告大王。如是。大王。如是。大王。若有行身恶行．行口恶行．行意恶行者。当知斯等为不自念。彼虽自谓。为自爱念。而实非自念。所以者何。无有恶知识所作恶不念者。所不念不爱者。所不爱所作如其自为自己所作者。是故斯等为不自念。若复。大王。行身善行．行口善行．行意善行者。当知斯等则为自念。斯等自谓。不自爱惜己身。然其斯等实为自念。所以者何。无有善友。于善友所作念者。念作爱者。爱作如自为己所作者。是故斯等则为自念。尔时。世尊复说偈言</p>
<p>
	　　谓为自念者不应造恶行</p>
<p>
	　　终不因恶行令己得安乐</p>
<p>
	　　谓为自念者终不造恶行</p>
<p>
	　　造诸善业者令己得安乐</p>
<p>
	　　若自爱念者善护而自护</p>
<p>
	　　如善护国王外防边境城</p>
<p>
	　　若自爱念者极善自宝藏</p>
<p>
	　　如善守之王内防边境城</p>
<p>
	　　如是自宝藏<a>刹那</a>无间缺</p>
<p>
	　　刹那缺致忧恶道长受苦</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二二九)如是我闻。一时。佛住舍卫国祗树给孤独园。尔时。波斯匿王独静思惟。作如是念。云何自护。云何不自护。复作是念。若有行身恶行．行口恶行．行意恶行者。当知斯等为不自护。若复行身善行．行口善行．行意善行者。当知斯等则为自护。从禅觉已。往诣佛所。稽首佛足。退坐一面。白佛言。世尊。我独静思惟。而作是念。云何为自护。云何为不自护。复作是念。若有行身恶行．行口恶行．行意恶行者。当知斯等为不自护。若复行身善行．行口善行．行意善行者。当知斯等则为自护。佛告大王。如是。大王。如是。大王。若有行身恶行．行口恶行．行意恶行者。当知斯等为不自护。而彼自谓能自防护。象军．马军．车军．步军以自防护。虽谓自护。实非自护。所以者何。虽护于外。不护于内。是故。大王。名不自护。大王。若复有行身善行．行口善行．行意善行者。当知斯等则为自护。彼虽不以象．马．车．步四军自防。而实自护。所以者何。护其内者。名善自护。非谓防外。尔时。世尊复说偈言</p>
<p>
	　　善护于身口及意一切业</p>
<p>
	　　惭愧而自防是名善守护</p>
<p>
	　　时。波斯匿王闻佛所说。欢喜随喜。作礼而去</p>
<p>
	　　(一二三○)如是我闻。一时。佛住舍卫国祗树给孤独园。时。波斯匿王独静思惟。作是念。世少有人得胜妙财利能不放逸。能不贪着。能于众生不起恶行。世多有人得胜妙财利起于放逸。增其贪着。起诸邪行。作是念已。往诣佛所。稽首佛足。退坐一面。白佛言。世尊。我独静思惟。作是念。<a>世间</a>少有人得胜妙财。能于财利不起放逸。不起贪着。不作邪行。世多有人得胜妙财而起放逸。生于贪着。多起邪行。佛告波斯匿王。如是。大王。如是。大王。世少有人得胜妙财利能不贪着。不起放逸。不起邪行。世多有人得胜妙财利。于财放逸。而起贪着。起诸邪行。大王当知。彼诸世人得胜财利。于财放逸。而起贪着。作邪行者。愚痴人。长夜当得不<a>饶益</a>苦。大王。譬如猎师．猎师弟子。空野林中张网施罥juan4。多杀禽兽。困苦众生。恶业增广。如是。世人得胜妙财利。于财放逸。而起贪着。造诸邪行。亦复如是。是愚痴人。长夜当得不饶益苦。尔时。世尊复说偈言</p>
<p>
	　　贪欲于胜财为贪所迷醉</p>
<p>
	　　狂乱不<a>自觉</a>犹如捕猎者</p>
<p>
	　　缘斯放逸故当受大苦报</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二三一)如是我闻。一时。佛住舍卫国祗树给孤独园。时。波斯匿王于正殿上自观察王事。见胜刹利大姓．见胜婆罗门大姓．见胜长者大姓因贪欲故。欺诈妄语。即作是念。止此断事。息此断事。我更不复亲临断事。我有贤子。当令断事。云何自见此胜刹利大姓．婆罗门大姓．长者大姓为贪欲故。欺诈妄语。时。波斯匿王作是念已。往诣佛所。稽首佛足。退坐一面。白佛言。世尊。我于殿上自断王事。见诸胜刹利大姓．婆罗门大姓。长者大姓为贪利故。欺诈妄语。世尊。我见是事已。作是念。我从今日。止此断事。息此断事。我有贤子。当令其断。不亲自见此胜刹利大姓．婆罗门大姓．长者大姓缘贪利故。欺诈妄语。佛告波斯匿王。如是。大王。如是。大王。彼胜刹利大姓．婆罗门大姓．长者大姓因贪利故。欺诈妄语。彼愚痴人长夜当得不饶益苦。大王当知。譬如渔师．渔师弟子。于河溪谷截流张网。残杀众生。令遭大苦。如是。大王。彼胜刹利大姓．婆罗门大姓．长者大姓因贪利故。欺诈妄语。长夜当得不饶益苦。尔时。世尊复说偈言</p>
<p>
	　　于财起贪欲贪欲所迷醉</p>
<p>
	　　狂乱不自觉犹如渔捕者</p>
<p>
	　　缘斯恶业故当受剧苦报</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二三二)如是我闻。一时。佛住舍卫国祗树给孤独园。时。波斯匿王来诣佛所。稽首佛足。退坐一面。白佛言。世尊。此舍卫国有长者。名摩诃男。多财巨富。藏积真金至百千亿。况复余财。世尊。摩诃男长者如是巨富。作如是食用。食粗碎米．食豆羹．食腐败姜。着粗布衣．单皮革屣xi3。乘羸lei2败车。戴树叶盖。未曾闻其供养施与沙门．婆罗门。给恤贫苦．行路顿乏．诸乞丐者。闭门而食。莫令沙门．婆罗门．贫穷．行路．诸乞丐者见之。佛告波斯匿王。此非正士。得胜财利。不自受用。不知供养父母。供给妻子．宗亲．眷属。恤诸仆使。施与知识。不知随时供给沙门．婆罗门。种胜福田。崇向胜处。长受安乐。未来生天。得胜财物。不知广用。收其大利。大王。譬如旷野湖池聚水。无有受用．洗浴．饮者。即于泽中煎熬消尽。如是。不善士夫得胜财物。乃至不广受用。收其大利。如彼池水大王。有善男子得胜财利。快乐受用。供养父母。供给妻子．宗亲．眷属。给恤仆使。施诸知识。时时供养沙门．婆罗门。种胜福田。崇向胜处。未来生天。得胜钱财。能广受用。倍收大利。譬如。大王。聚落．城郭边有池水。澄净清凉。树林荫覆。令人受乐。多众受用。乃至禽兽。如是。善男子得胜妙财。自供快乐。供养父母。乃至种胜福田。广收大利。尔时。世尊复说偈言</p>
<p>
	　　旷野湖池水清凉极鲜净</p>
<p>
	　　无有受用者即于彼消尽</p>
<p>
	　　如是胜妙财恶士夫所得</p>
<p>
	　　不能自受用亦不供恤彼</p>
<p>
	　　徒自苦积聚聚已而自丧</p>
<p>
	　　慧者得胜财能自乐受用</p>
<p>
	　　广施作功德及与亲眷属</p>
<p>
	　　随所应给与如牛王领众</p>
<p>
	　　施与及受用不失所应者</p>
<p>
	　　乘理而寿终生天受福乐</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二三三)如是我闻。一时。佛住舍卫国祗树给孤独园。尔时。舍卫国有长者。名摩诃男。命终无有儿息。波斯匿王以无子．无亲属之财。悉入王家。波斯匿王日日挍阅财物。身蒙尘土。来诣佛所。稽首佛足。退坐一面。尔时。世尊告波斯匿王。大王。从何所来。身蒙尘土。似有疲惓。波斯匿王白佛。世尊。此国长者摩诃男。命终有无子之财。悉入王家。瞻视料理。致令疲劳。尘土坌ben4身。从其舍来佛问波斯匿王。彼摩诃男长者大富多财耶波斯匿王白佛。大富。世尊。钱财甚多。百千巨亿金钱宝物。况复余财。世尊。彼摩诃男在世之时。粗衣恶食。如上广说。佛告波斯匿王。彼摩诃男过去世时。遇多迦罗尸弃辟支佛。施一饭食。非净信心。不恭敬与。不自手与。施后变悔。言。此饭食自可供给我诸仆使。无辜持用。施于沙门。由是施福。七反往生三十三天。七反生此舍卫国中最胜族姓。最富钱财。以彼施辟支佛时。不净信心。不手自与。不恭敬与。施后随悔故。在所生处。虽得<a>财富</a>。犹故受用粗衣．粗食．粗弊卧具．屋舍．车乘。初不尝得上妙色．声．香．味．触。以自安身。复次。大王。时。彼摩诃男长者杀其异母兄。取其财物。缘斯罪故。经百千岁。堕地狱中。彼余罪报生舍卫国。七反受身。常以无子。财没入王家。大王。摩诃男长者今此寿终。过去施报尽。于此身。以彼悭贪。于财放逸。因造过恶。于此命终已。堕地狱受极苦恼。波斯匿王白佛言。世尊。摩诃男长者命终已。入地狱受苦痛耶。佛言。如是。大王。已入地狱。时。波斯匿王念彼悲泣。以衣拭泪。而说偈言</p>
<p>
	　　财物真金宝象马庄严具</p>
<p>
	　　奴仆诸僮使及诸田宅等</p>
<p>
	　　一切皆遗弃裸神独游往</p>
<p>
	　　福运数已穷永舍于人身</p>
<p>
	　　彼今何所有何所持而去</p>
<p>
	　　于何事不舍如影之随形</p>
<p>
	　　尔时。世尊说偈答言</p>
<p>
	　　唯有罪福业若人已作者</p>
<p>
	　　是则己之有彼则常持去</p>
<p>
	　　生死未曾舍如影之随形</p>
<p>
	　　如人少资粮涉远遭苦难</p>
<p>
	　　不修功德者必经恶道苦</p>
<p>
	　　如人丰资粮安乐以远游</p>
<p>
	　　修德淳厚者善趣长受乐</p>
<p>
	　　如人远游行岁久安隐归</p>
<p>
	　　宗亲善知识欢乐欣集会</p>
<p>
	　　善修功德者此没生他世</p>
<p>
	　　彼诸亲眷属见则心欢喜</p>
<p>
	　　是故当修福积集期永久</p>
<p>
	　　福德能为人建立他世乐</p>
<p>
	　　福德天所叹等修正行故</p>
<p>
	　　现世人不毁终则生天上</p>
<p>
	　　佛说此经已。波斯匿王闻佛所说。欢喜随喜。作礼而去</p>
<p>
	　　(一二三四)如是我闻。一时。佛住舍卫国祗树给孤独园。尔时。波斯匿王普设大会。为大会故。以千特牛行列系住。集众供具。远集一切诸异外道。悉来聚集波斯匿王大会之处。时。有众多比丘亦晨朝着衣持恪Ｈ肷嵛莱瞧蚴场Ｎ挪ㄋ鼓渫跗丈璐蠡帷Ｈ缟瞎闼怠Ｄ酥林种滞獾澜韵だ醇?Ｎ乓选Ｆ蚴潮稀；咕?帷＞僖裸。洗足已。往诣佛所。稽首佛足。退坐一面。白佛言。世尊。我等今日众多比丘晨朝着衣持恪Ｈ肷嵛莱瞧蚴场Ｎ挪ㄋ鼓渫跗丈璐蠡帷Ｈ缟瞎闼怠Ｄ酥林种忠斓兰?诨崴?６?薄Ｊ雷鸺此蒂恃		

	
	

		</div></div><hr><script charset='utf-8' src='../../js/footer.js'></script></body></html>