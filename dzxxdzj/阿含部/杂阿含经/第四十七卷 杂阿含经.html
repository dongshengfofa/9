<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十七卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十七卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十七卷 杂阿含经</strong></p>
<p>
	　　(一二四一)如是我闻。一时。佛住舍卫国祗树给孤独园。时。给孤独长者来诣佛所。稽首佛足。退坐一面。白佛言。<a>世尊</a>。若有人在我舍者。皆得净信。诸在我舍而命终者。皆得生天。佛言。善哉。善哉。长者。是深妙说。是一向受。于大众中作师子吼言。在我舍者。皆得净信。及其命终。皆生天上。有何大德神力<a>比丘</a>为汝说言。凡在汝舍命终者。皆生天上耶。长者白佛。不也。世尊。复问。云何。为<a>比丘尼</a>．为诸天．为从我所面前闻说。长者白佛。不也。世尊。云何。长者。汝缘自知见。知在我舍命终者。皆生天上耶。长者白佛。不也。世尊。佛告长者。汝既不从大德神力比丘所闻。非比丘尼．非诸天。又不从我面前闻说。复不缘自见知。若有诸人于我舍命终者。皆生天上。汝今何由能作如是甚深妙说。作一向受。于大众中作师子吼。而作是言。有人于我舍命终者。皆生天上。长者白佛。无有比丘大德神力而来告我。如上广说。乃至悉皆生天。世尊。然我有众生主怀妊ren4之时。我即教彼。为其子故。归佛．归法．归比丘僧。及其生已。复教三归。及生知见。复教持戒。设复婢使．下贱客人怀妊及生。亦如是教。若人卖奴婢者。我辄往彼语言。贤者。我欲买人。汝<a>当归</a>佛．归法．归比丘僧。受持禁戒。随我教者。辄授<a>五戒</a>。然后随价而买。不随我教。则所不取。若复止客。若佣作人。亦复先要受三归五戒。然后受之。若复有来求为<a>弟子</a>。若复乞贷举息。我悉要以三归五戒。然后受之。又复我舍供养佛及比丘僧时。称父母名。兄弟．妻子．宗亲．知识．国王．大臣．诸天．龙神。若存若亡。<a>沙门</a>．<a>婆罗门</a>．内外眷属．下至仆使。皆称其名。而为呪愿。又从世尊闻称名呪愿因缘。皆得生天。或因园田布施．或因房舍．或因牀卧具．或因常施．或施行路。下至一抟施与众生。此诸因缘。皆生天上。佛言。善哉。善哉。长者。汝以<a>信心</a>。故能作是说。如来于彼有无上知见。审知汝舍有人命终。皆悉生天。尔时。给孤独长者闻佛所说。<a>欢喜</a><a>随喜</a>。作礼而去</p>
<p>
	　　(一二四二)如是我闻。一时。佛住舍卫国祗树给孤独园。尔时。世尊告诸比丘。当恭敬住。常当系心。常当畏慎。随他<a>自在</a>诸修梵行上．中．下座。所以者何。若有比丘不恭敬住。不系心。不畏慎。不随他自在诸修梵行上．中．下座。而欲令威仪足者。无有是处。不备威仪。欲令<a>学法</a>满者。无有是处。学法不满。欲令戒身．定身．慧身．<a>解脱</a>身．解脱知见身具足者。无有是处。解脱知见不满足。欲令得无余<a>涅槃</a>者。无有是处。如是。比丘。当勤恭敬．系心．畏慎。随他德力诸修梵行上．中．下座。而威仪具足者。斯有是处。威仪具足已。而学法具足者。斯有是处。学法备足已。而戒身．定身．慧身．解脱身．解脱知见身具足者。斯有是处。解脱知见身具足已。得无余涅槃者。斯有是处。是故。比丘。当勤恭敬．系心．畏慎。随他德力诸修梵行上．中．下座。威仪满足。乃至无余涅槃。当如是学。佛说此经已。诸比丘闻佛所说。欢喜奉行</p>
<p>
	　　(一二四三)如是我闻。一时。佛住舍卫国祗树给孤独园。尔时。世尊告诸比丘。有二净法。能护<a>世间</a>。何等为二。所谓惭．愧。假使世间无此二净法者。世间亦不知有父母．兄弟．姊妹．妻子．宗亲．师长尊卑之序。颠倒浑乱。如畜生趣。以有二种净法。所谓惭．愧。是故世间知有父母。乃至师长尊卑之序。则不浑乱。如畜生趣。尔时。世尊即说偈言</p>
<p>
	　　世间若无有惭愧二法者</p>
<p>
	　　违越清净道向生老病死</p>
<p>
	　　世间若成就惭愧二法者</p>
<p>
	　　增长清净道永闭<a>生死</a>门</p>
<p>
	　　佛说此经已。诸比丘闻佛所说。欢喜奉行</p>
<p>
	　　(一二四四)如是我闻。一时。佛住舍卫国祗树给孤独园。尔时。世尊告诸比丘。有烧燃法．不烧燃法。谛听。善思。当为汝说。云何烧燃法。若男．若女犯戒行恶不善法。身恶行成就。口．意恶行成就。若彼后时疾病困苦。沈顿牀褥。受诸苦毒。当于尔时。先所行恶悉皆忆念。譬如大山。日西影覆。如是众生先所行恶。身．口．意业诸不善法。临终悉现。心乃追悔。咄哉。咄哉。先不修善。但行众恶。当堕恶趣。受诸苦毒。忆念是已。心生烧燃。心生变悔。心生悔已。不得善心。命终后世。亦不善心相续生。是名烧燃法。云何不烧燃。若男子．女人受持净戒。修真实法。身善业成就。口．意善业成就。临寿终时。身遭苦患。沈顿牀褥。众苦触身。彼心忆念先修善法。身善行。口．意善行成就。当于尔时。攀缘善法。我作如是身．口．意善。不为众恶。当生善趣。不堕恶趣。心不变悔。不变悔故。善心命终。后世续善。是名不烧燃法。尔时。世尊即说偈言</p>
<p>
	　　已种烧燃业依于非法活</p>
<p>
	　　乘斯恶业行必<a>生地</a>狱中</p>
<p>
	　　等活及黑绳众合二叫呼</p>
<p>
	　　烧燃极烧燃无泽大<a>地狱</a></p>
<p>
	　　是八大地狱极苦难可过</p>
<p>
	　　恶业种种故各别十六处</p>
<p>
	　　四周开四门中间量悉等</p>
<p>
	　　铁为四周板四门扇亦铁</p>
<p>
	　　铁地盛火燃其焰普周遍</p>
<p>
	　　纵广百由旬焰焰无间息</p>
<p>
	　　调伏非诸行考治强梁者</p>
<p>
	　　长夜加楚毒其苦难可见</p>
<p>
	　　见者生恐怖悚栗身毛竖</p>
<p>
	　　堕彼地狱时足上头向下</p>
<p>
	　　止圣柔和心<a>修行</a>梵<a>行者</a></p>
<p>
	　　于此贤圣所轻心起非义</p>
<p>
	　　及杀害众生堕斯热地狱</p>
<p>
	　　宛转于火中犹如火炙鱼</p>
<p>
	　　苦痛号叫呼如群战象声</p>
<p>
	　　大火自然生斯由自业故</p>
<p>
	　　佛说此经已。诸比丘闻佛所说。欢喜奉行</p>
<p>
	　　(一二四五)如是我闻。一时。佛住舍卫国祗树给孤独园。尔时。世尊告诸比丘。舍身恶行者。能得身恶行断。不得身恶行断者。我不说彼舍身恶行。以彼能得身恶行断故。是故我说彼舍身恶行。身恶行者。不以义<a>饶益</a>安乐。众生离身恶行。以义饶益。得安乐故。是故我说舍身恶行。口．意恶行亦如是说。佛说此经已。诸比丘闻佛所说。欢喜奉行</p>
<p>
	　　(一二四六)如是我闻。一时。佛住王舍城金师住处。尔时。世尊告诸比丘。如铸金者。积聚沙土。置于槽中。然后以水灌之。粗上烦恼。刚石坚块随水而去。犹有粗沙缠结。复以水灌。粗沙随水流出。然后生金。犹为细沙．黑土之所缠结。复以水灌。细沙．黑土随水流出。然后真金纯净无杂。犹有似金微垢。然后金师置于炉中。增火鼓[糒-米+韦]bai4。令其融液。垢秽悉除。然其生金犹故。不轻．不软．光明不发。屈伸则断。彼炼金师．炼金弟子复置炉中。增火鼓[糒-米+韦]bai4。转侧陶炼。然后生金轻软光泽。屈伸不断。随意所作钗．铛．鐶．钏诸庄严具如是。净心进向比丘粗烦恼缠．恶不善业．诸恶邪见渐断令灭。如彼生金。淘去刚石坚块。复次。净心进向比丘除次粗垢。欲觉．恚觉．害觉。如彼生金除粗沙砾li4。复次。净心进向比丘次除细垢。谓亲里觉．人众觉．生天觉。思惟除灭。如彼生金除去尘垢．细沙．黑土。复次。净心进向比丘有善法觉。思惟除灭。令心清净。犹如生金除去金色相似之垢。令其纯净。复次。比丘于诸三昧有行所持。犹如池水周匝岸持。为法所持。不得寂静胜妙。不得息乐。尽诸有漏。如彼金师．金师弟子陶炼生金。除诸垢秽。不轻．不软．不发光泽。屈伸断绝。不得随意成庄严具。复次。比丘得诸三昧。不为有行所持。得寂静胜妙。得息乐道。一心一意。尽诸有漏。如炼金师．炼金师弟子陶炼生金。令其轻软．不断．光泽。屈伸随意。复次。比丘离诸觉观。乃至得第二．第三．第四禅。如是正受。纯一清净。离诸烦恼。柔软真实不动。于彼彼入处。欲求作证悉能得证。如彼金师陶炼生金。极令轻软．光泽．不断。任作何器。随意所欲。如是。比丘三昧正受。乃至于诸入处悉能得证。佛说此经已。时。诸比丘闻佛所说。欢喜奉行</p>
<p>
	　　(一二四七)如是我闻。一时。佛住王舍城迦兰陀竹园。尔时。世尊告诸比丘。应当专心方便。随时思惟三相。云何为三。随时思惟止相。随时思惟举相。随时思惟舍相。若比丘一向思惟止相。则于是处其心下劣。若复一向思惟举相。则于是处掉乱心起。若复一向思惟舍相。则于是处不得正定。尽诸有漏。以彼比丘随时思惟止相。随时思惟举相。随时思惟舍相故。心则正定。尽诸有漏。如巧金师．金师弟子以生金着于炉中增火。随时扇[糒-米+韦]bai4。随时水洒。随时俱舍。若一向鼓[糒-米+韦]bai4者。即于是处生金焦尽。一向水洒。则于是处。生金坚强。若一向俱舍。则于是处生金不熟。则无所用。是故。巧金师．金师弟子于彼生金随时鼓[糒-米+韦]bai4。随时水洒。随时两舍。如是生金。得等调适。随事所用。如是。比丘。专心方便。时时思惟。忆念三相。乃至漏尽。佛说是经已。诸比丘闻佛所说。欢喜奉行</p>
<p>
	　　(一二四八)如是我闻。一时。佛住王舍城迦兰陀竹园。尔时。世尊告诸比丘。过去世时。摩竭提国有牧牛者。愚痴无慧。夏末秋初。不善观察恒水此岸。亦不善观恒水<a>彼岸</a>。而驱群牛峻岸而下。峻岸而上。中间洄澓hui2fu2。多起患难。诸比丘。过去世时。摩竭提国有牧牛人。不愚不痴者。有方便慧。夏末秋初。能善观察恒水此岸。亦善观察恒水彼岸。善度其牛。至平博山谷好水草处。彼初度时。先度大牛能领群者。断其急流。次驱第二多力少牛。随后而度。然后第三驱羸lei2小者。随逐下流。悉皆次第安隐得度。新生犊du2子爱恋其母。亦随其后。得度彼岸。如是。比丘。我说斯譬。当知其义。彼摩竭提牧牛者。愚痴无慧。彼诸六师富兰那等亦复如是。习诸邪见。向于邪道。如彼牧牛人愚痴无慧。夏末秋初。不善观察此岸彼岸。高峻山嶮。从峻岸下。峻岸而上。中间洄澓。多生患难。如是六师富兰那等愚痴无慧。不观此岸。谓于此世。不观彼岸。谓于他世。中间洄澓。谓境诸魔。自遭苦难。彼诸见者。习其所学。亦遭患难。彼摩竭提善牧牛者。不愚不痴。有方便慧。谓如来．应．等正觉。如牧牛者善观此岸。善观彼岸。善度其牛。于平博山谷。先度大牛能领群者。横截急流。安度彼岸。如是我声闻能尽诸漏。乃至自知不受后有。横截恶魔世间贪流。安隐得度生死彼岸。如摩竭提国善牧牛者。次度第二多力少牛。截流横度。如是我诸声闻断五下分结。得阿那含。于彼受生。不还此世。亦复断截恶魔贪流。安隐得度生死彼岸。如摩竭提国善牧牛者。驱其第三羸小少牛。随其下流。安隐得度。如是我声闻断三结。贪．恚．痴薄。得斯陀含。一来此世。究竟苦边。横截于彼恶魔贪流。安隐得度生死彼岸。如摩竭提国善牧牛者。新生犊du2子爱恋其母。亦随得度。如是我声闻断三结。得须陀洹。不堕恶趣。决定正向三菩提。七有<a>天人</a>往生。究竟苦边。断截恶魔贪流。安隐得度生死彼岸。尔时。世尊即说偈言</p>
<p>
	　　此世及他世明智善显现</p>
<p>
	　　诸魔得未得乃至于死魔</p>
<p>
	　　一切悉知者三藐三佛智</p>
<p>
	　　断截诸魔流破坏令消亡</p>
<p>
	　　开示<a>甘露</a>门显现正真道</p>
<p>
	　　心常多欣悦逮得安隐处</p>
<p>
	　　佛说此经已。诸比丘闻佛所说。欢喜奉行</p>
<p>
	　　(一二四九)如是我闻。一时。佛住舍卫国祗树给孤独园。尔时。世尊告诸比丘。若牧牛人成就十一法者。不能令牛增长。亦不能拥护大群牛。令等安乐。何等为十一。谓不知色．不知相．不去虫．不能覆护其疮．不能起烟．不知择路．不知择处．不知度处．不知食处．尽[(殼-几)/牛]gou4其乳．不善料理能领群者。是名十一法成就。不能党护大群牛。如是。比丘成就十一法者。不能自安。亦不安他。何等为十一。谓不知色．不知相．不能除其害虫．不覆其疮．不能起烟．不知正路．不知止处．不知度处．不知食处．尽[(殼-几)/牛]gou4其乳．若有上座多闻耆qi2旧。久修梵行。大师所叹。不向诸明智修梵行者称誉其德。悉令宗敬．奉事．供养。云何名不知色。诸所有色。彼一切四大。及四大造。是名为色不如实知云何不知相。事业是过相。事业是慧相。是不如实知。是名不知相。云何名不知去虫。所起欲觉能安。不离．不觉．不灭。所起瞋恚．害觉能安。不离。不觉．不灭。是名不去虫。云何不覆疮。谓眼见色。随取形相。不守眼根。世间贪忧。恶不善法。心随生漏。不能防护。耳．鼻．舌．身．意根亦复如是。是名不覆其疮云何不起烟。如所闻。如所受法。不能为人分别显示。是名不起烟。云何不知正道。八正道及圣法．律是名为道。彼不如实知。是名不知道。云何不知止处。谓于如来所知法。不得欢喜．悦乐．胜妙．出离．饶益。是名不知止处。云何不知度处。谓彼不知修多罗．毘尼．阿毘昙。不随时往到其所。谘问请受。云何为善。云何不善。云何有罪。云何无罪。作何等法为胜非恶。于隐密法不能开发。于显露法不能广问。于甚深句义自所知者。不能广宣显示。是名不知度处云何不知放牧处。谓四念处及贤圣法．律是名放牧处。于此不如实知。是名不知放牧处。云何为尽[(殼-几)/牛]gou4其乳。彼刹利．婆罗门长者自在施与衣被．饮食．牀卧．医药．资生众具。彼比丘受者不知限量。是名尽[(殼-几)/牛]gou4其乳。云何为上座大德多闻耆qi2旧。乃至不向诸胜智梵行者所称其功德。令其宗重承事供养。令得悦乐。谓比丘不称彼上座。乃至令诸智慧梵行者往诣其所。以随顺身．口．意业承望奉事。是名不于上座多闻耆qi2旧。乃至令智慧梵行往诣其所。承望奉事。令得悦乐。彼牧牛者成就十一法。堪能令彼群牛增长。拥护群牛。令其悦乐。何等为十一。谓知色．知相。如上清净分说。乃至能领群者。随时料理。令得安乐。是名牧牛者十一事成就。能令群牛增长拥护。令得安乐。如是。比丘成就十一法者。能自安乐。亦能安他。何等十一。谓知色．知相。乃至十一如清净分广说。是名比丘十一事成就。自安安他。佛说此经已。诸比丘闻佛所说。欢喜奉行</p>
<p>
	　　(一二五○)如是我闻。一时。佛在拘萨罗人间游行。至一奢能伽罗聚落。住一奢能伽罗林中。时。有尊者那提迦。旧住一奢能伽罗聚落。一奢能伽罗聚落沙门．婆罗门闻沙门瞿昙拘萨罗国人间游行。至一奢能伽罗聚落。住一奢能伽罗林中。闻已。各办一釜食。着门边。作是念。我先供养世尊。我先供养善逝。各各高声大声。作如是唱。尔时。世尊闻园林内有多人众高声大声。语尊者那提迦。何因．何缘园林内有众多人高声大声唱说之声。尊者那提迦白佛言。世尊。此一奢能伽罗聚落诸刹利．婆罗门长者闻世尊住此林中。各作一釜食置园林内。各自唱言。我先供养世尊。我先供养善逝。以是故。于此林中多人高声大声唱说之声。唯愿世尊当受彼食。佛告那提迦。莫以利我。我不求利。莫以称我。我不求称。那提迦。若于如来。如是便得出要．远离．寂灭．等正觉乐者。则于彼彼所起利乐。若味若求。那提迦。唯我于此像类得出要．远离．寂灭．等正觉乐。不求而得。不苦而得。于何彼彼所起利乐。若味若求。那提迦。汝等于如是像类色不得出要．远离．寂灭．等正觉乐故。不得不求之乐．不苦之乐。那提迦。天亦不得如是像类出要．远离．寂灭．等正觉乐．不求之乐．不苦之乐。唯有我得如是像类出要．远离．寂灭．等正觉乐．不求之乐．不苦之乐。于何彼彼所起利乐。若味若求。那提迦白佛言。世尊。我今欲说譬。</p>
<p>
	　　佛告那提迦。宜知是时。那提迦白佛言。世尊。譬如天雨。水流顺下。随其彼彼世尊住处。于彼彼处刹利．婆罗门长者信敬奉事。以世尊戒德清净。<a>正见</a>真直。是故。我今作如是说。唯愿世尊哀受彼请。佛告那提迦。莫以利我。我不求利。乃至云何于彼彼所起利乐。有味有求。那提迦。我见比丘食好食已。仰腹而卧。急喘长息。我见已。作是思惟。如此长老不得出要．远离．寂灭．等正觉乐．不求之乐．不苦之乐。复次。那提迦。我见此有二比丘食好食已。饱腹喘息。偃阐而行。我作是念。非彼长老能得出要．远离．寂灭．等正觉之乐．不求之乐．不苦之乐。那提迦。我见众多比丘食好食已。从园至园。从房至房。从人至人。从群聚至群聚。我见是已。而作是念。非彼长老如是能得出要．远离．寂灭．等正觉乐．不求之乐．不苦之乐。我得如是像类出要．远离．寂灭．等正觉乐．不求之乐．不苦之乐。复次。那提迦。我于一时随道行。见有比丘于前远去。复有比丘于后来亦远。我于尔时。闲静无为。亦无有便利之劳。所以者何。依于食饮。乐着滋味。故有便利。此则为依。观五受阴生灭。而厌离住。此则为依。于六触入处观察集灭。厌离而住。此则为依。于群聚之乐勤习群聚。厌于远离。是则为依。乐修远离。则勤于远离。厌离群聚。是则为依。是故。那提迦。当如是学。于五受阴观察生灭。于六触入处观察集灭。乐于远离。精勤远离。当如是学。佛说此经已。尊者那提迦闻佛所说。欢喜随喜。作礼而去</p>
<p>
	　　(一二五一)如是我闻。一时。佛在拘萨罗人间游行。至那楞伽罗聚落。如上广说。乃至彼彼所起求利。佛告那提迦。我见聚落边有精舍。有比丘坐禅。我见已。作如是念。今此尊者聚落人。此或<a>沙弥</a>。来往声响作乱。障其禅思。觉其正受。于不到欲到．不获欲获．不证欲证而作留难。那提迦。我不喜彼比丘住聚落精舍。那提迦。我见比丘住空闲处。仰卧吁咄xu1duo1。我见是已。而作是念。令彼比丘觉寤睡眠。思空闲想。那提迦。我亦不喜如是比丘住空闲处。那提迦。我复见比丘住空闲处。摇身坐睡。见已。作是念。今此比丘于睡觉寤。不定得定。定心者得解脱。是故。那提迦。我不喜如是比丘住空闲处。那提迦。我复见比丘住空闲处。端坐正受。我见已。作是念。令此比丘不解脱者。疾得解脱。已解脱者。令自防护。使不退失。那提迦。我喜如是比丘住空闲处。那提迦。我复见比丘住空闲处。彼于后时。远离空处集舍牀卧具。还入聚落受牀卧具。那提迦。我亦不喜如是比丘还入聚落。复次。那提迦。我见比丘住聚落精舍。名闻大德能感财利．衣被．饮食．汤药．众具。彼于后时。集<a>舍利</a>养聚落牀座。至于空闲。牀卧安止。那提迦。我喜如是比丘集舍利养聚落牀卧。住于空闲。那提迦。比丘当如是学。佛说此经已。那提迦比丘欢喜随喜。作礼而去</p>
<p>
	　　(一二五二)如是我闻。一时。佛住鞞舍离国猕猴池侧重阁讲堂。尔时。世尊告诸比丘。诸离车子常枕木枕。手足龟坼。疑畏莫令摩竭陀王阿闍世毘提希子得其间便。是故。常自儆策。不放逸住。以彼不放逸住故。摩竭陀王阿闍世毘提希子不能伺求得其间便。于未来世。不久。诸离车子恣乐无事。手足柔软。缯纩为枕。四体安卧。日出不起。放逸而住。以放逸住故。摩竭陀王阿闍世毘提希子得其间便。如是。比丘精勤方便。坚固堪能。不舍善法。肌肤损瘦。筋连骨立。精勤方便。不舍善法。乃至未得所应得者。不舍精进。常摄其心。不放逸住。以不放逸住故。魔王波旬不得其便。当来之世。有诸比丘恣乐无事。手足柔软。缯纩为枕。四体安卧。日出不起。放逸而住。以放逸住故。恶魔波旬伺得其便。是故。比丘。当如是学。精勤方便。乃至不得未得。不舍方便。佛说此经已。诸比丘闻佛所说。欢喜奉行</p>
<p>
	　　(一二五三)如是我闻。一时。佛住舍卫国祗树给孤独园。尔时。世尊告诸比丘。譬如士夫晨朝以三百釜食惠施众生。日中．日暮亦复如是。第二士夫。时节须臾。于一切众生修习慈心。乃至如[(殼-几)/牛]gou4牛乳顷。比先士夫惠施功德所不能及。百分千分巨亿万分。算数譬类不得为比。是故。比丘。当作是学。时节须臾。于一切众生修习慈心。下至如[(殼-几)/牛]gou4牛乳顷。佛说此经已。诸比丘闻佛所说。欢喜奉行</p>
<p>
	　　(一二五四)如是我闻。一时。佛住舍卫国祗树给孤独园。尔时。世尊告诸比丘。譬如人家多女人少男子。当知是家易为盗贼之所劫夺。如是善男子．善女人。不能数数下至如[(殼-几)/牛]gou4牛乳顷。于一切众生修习慈心。当知是人易为诸恶鬼神所欺。譬如人家多男子少女人。不为盗贼数数劫夺。如是。善男子数数下至如[(殼-几)/牛]gou4牛乳顷。于一切众生修习慈心。不为诸恶鬼神所欺。是故。诸比丘。常当随时数数下至如[(殼-几)/牛]gou4牛乳顷。修习慈心。佛说此经已。诸比丘闻佛所说。欢喜奉行(一二五五)如是我闻。一时。佛住舍卫国祗树给孤独园。尔时。世尊告诸比丘。譬如有人有匕手剑。其刃广利。有健士夫言。我能以手以拳椎打汝剑。令其摧碎。诸比丘。彼健士夫当能以手以拳椎打彼剑。令摧碎不比丘白佛。不能。世尊。彼匕手剑其刃广利。非彼士夫能以手以拳椎打碎折。正足自困。如是。比丘。若沙门．婆罗门下至如[(殼-几)/牛]gou4牛乳顷。于一切众生修习慈心。若有诸恶鬼神欲往伺求其短。不能得其间便。正可反自伤耳。是故。诸比丘。当如是学。数数下至如[(殼-几)/牛]gou4牛乳顷。修习慈心。佛说此经已。诸比丘闻佛所说。欢喜奉行</p>
<p>
	　　(一二五六)如是我闻。一时。佛住舍卫国祗树给孤独园。尔时。世尊以爪抄土。告诸比丘。于意云何。我爪上土多。为大地土多。比丘白佛。世尊。爪上土甚少少耳。其大地土无量无数。不可为比。佛告诸比丘。如是。众生能数数下至弹指顷。于一切众生修习慈心者。如甲上土耳。其诸众生不能数数下至如弹指顷。于一切众生修习慈心者。如大地土。是故。诸比丘。常当数数于一切众生修习慈心。佛说此经已。诸比丘闻佛所说。欢喜奉行</p>
<p>
	　　(一二五七)如是我闻。一时。佛住鞞舍离国猕猴池侧重阁讲堂。尔时。世尊告诸比丘。一切行无常。不恒．不安。是变易法。诸比丘。常当观察一切诸行。修习厌离．不乐．解脱。时。有异比丘从座起。整衣服。为佛作礼。右膝着地。合掌白佛。<a>寿命</a>迁灭。迟速如何。佛告比丘。我则能说。但汝欲知者难。比丘白佛。可说譬不。佛言。可说。佛告比丘。有四士夫手执强弓。一时放发。俱射四方。有一士夫及箭未落。接取四箭。云何。比丘。如是士夫为捷疾不。比丘白佛。捷疾。世尊。佛告比丘。此接箭士夫虽复捷疾。有地神天子倍疾于彼。<a>虚空</a>神天倍疾地神。四王天子来去倍疾于虚空神天。日月天子复倍捷疾于四王天。导日月神复倍捷疾于日月天子。诸比丘。命行迁变倍疾于彼导日月神。是故。诸比丘。当勤方便。观察命行无常迅速如是。佛说此经已。诸比丘闻佛所说。欢喜奉行</p>
<p>
	　　(一二五八)如是我闻。一时。佛住波罗奈国仙人住处<a>鹿野苑</a>中。尔时。世尊告诸比丘。过去世时。有一人名陀舍罗诃。彼陀舍罗诃有鼓名阿能诃。好声．美声．深声。彻四十里。彼鼓既久。处处裂坏。尔时。鼓士裁割牛皮。周匝缠缚。虽复缠缚。鼓犹无复高声．美声．深声。彼于后时。转复朽坏。皮大剥落。唯有聚木。如是。比丘。修身．修戒．修心．修慧。以彼修身．修戒．修心．修慧故。于如来所说修多罗甚深明照。难见难觉。不可思量。微密决定。明智所知。彼则顿受．周备受。闻其所说。欢喜崇习。出离饶益。当来比丘不修身．不修戒．不修心．不修慧。闻如来所说修多罗甚深明照空相应随顺缘起法。彼不顿受持。不至到受。闻彼说者。不欢喜崇习。而于世间众杂异论．文辞绮饰．世俗杂句。专心顶受。闻彼说者。欢喜崇习。不得出离饶益。于彼如来所说甚深明照空相要法随顺缘起者。于此则灭。犹如彼鼓。朽故坏裂。唯有聚木。是故。诸比丘。当勤方便修身．修戒．修心．修慧。于如来所说甚深明照空相要法随顺缘起。顿受．遍受。闻彼说者。欢喜崇习。出离饶益。佛说此经已。诸比丘闻佛所说。欢喜奉行</p>
<p>
	　　(一二五九)如是我闻。一时。佛住舍卫国祗树给孤独园。尔时。世尊告诸比丘。譬如铁丸投着火中。与火同色。盛着劫贝绵中。云何。比丘。当速燃不。比丘白佛。如是。世尊。佛告比丘。愚痴之人依聚落住。晨朝着衣持恪Ｈ氪迤蚴场２簧苹ど怼２皇馗?拧Ｐ牟幌的睢Ｈ艏?晟倥?恕２徽?嘉?Ｈ∑渖?唷Ｆ鹛坝?摹Ｓ?掌湫摹Ｓ?掌渖怼Ｉ硇纳找选Ｉ峤渫思酢Ｊ怯蕹杖顺ひ沟钡梅且迦囊妗Ｊ枪省１惹稹５比缡茄АＩ苹て渖怼Ｊ鼗じ?拧Ｏ的睢Ｈ氪迤蚴场５比缡茄А７鹚荡司?选Ｖ畋惹鹞欧鹚?怠；断卜钚		

	
	

		</div></div><hr><script charset='utf-8' src='../../js/footer.js'></script></body></html>