<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十卷 杂阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十卷 杂阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十卷 杂阿含经</strong><br />
	<br />
	　　(一一○四)如是我闻。一时。佛住王舍城迦兰陀竹园。尔时。<a>世尊</a>告诸<a>比丘</a>。若能受持七种受者。以是因缘得生天帝释处。谓天帝释本为人时。供养父母。及家诸尊长。和颜软语。不恶口。不两舌。常真实言。于悭吝qian1lin4<a>世间</a>。虽在居家而不悭惜。行<a>解脱</a>施。勤施。常乐行施。施会供养。等施一切。尔时。世尊即说偈言</p>
<p>
	　　供养于父母及家之尊长</p>
<p>
	　　柔和恭逊辞离粗言两舌</p>
<p>
	　　调伏悭吝心常修真实语</p>
<p>
	　　彼三十三天见行七法者</p>
<p>
	　　咸各作是言当来生此天</p>
<p>
	　　佛说此经已。诸比丘闻佛所说。<a>欢喜</a>奉行</p>
<p>
	　　(一一○五)如是我闻。一时。佛住鞞舍离国猕猴池侧重阁讲堂。时。有离车名摩诃利。来诣佛所。稽首佛足。退坐一面。白佛言。世尊。见天帝释不。佛答言。见。离车复问。世尊。见有鬼似帝释形以不。佛告离车。我知天帝释。亦知有鬼似天帝释。亦知彼帝释法。受持彼法缘故。得生帝释处。离车。帝释本为人时。供养父母。乃至行平等舍。尔时。世尊即说偈言</p>
<p>
	　　供养于父母及家之尊长</p>
<p>
	　　柔和恭逊辞离粗言两舌</p>
<p>
	　　调伏悭吝心常修真实语</p>
<p>
	　　彼三十三天见行七法者</p>
<p>
	　　咸各作是言当来生此天</p>
<p>
	　　佛说此经已。时摩诃利离车闻佛所说。欢喜<a>随喜</a>。作礼而去</p>
<p>
	　　(一一○六)如是我闻。一时。佛住鞞舍离国猕猴池侧重阁讲堂。时。有异比丘来诣佛所。稽首佛足。退住一面。白佛言。世尊。何因．何缘释提桓因名释提桓因。佛告比丘。释提桓因本为人时。行于顿施。<a>沙门</a>．<a>婆罗门</a>．贫穷．困苦．求生行路乞。施以饮食．钱财．谷．帛．华香．严具．牀卧．灯明。以堪能故。名释提桓因比丘复白佛言。世尊。何因．何缘故。释提桓因复名富兰陀罗。佛告比丘。彼释提桓因本为人时。数数行施衣被．饮食。乃至灯明。以是因缘。故名富兰陀罗。比丘复白佛言。何因．何缘故。复名摩伽婆。佛告比丘。彼释提桓因本为人时。名摩伽婆故。释提桓因即以本名。名摩伽婆。比丘复白佛言。何因．何缘复名娑婆婆。佛告比丘。彼释提桓因本为人时。数以婆诜私衣布施供养。以是因缘故。释提桓因名娑婆婆。比丘复白佛言。世尊。何因．何缘释提桓因复名憍尸迦。佛告比丘。彼释提桓因本为人时。为憍尸族姓人。以是因缘故。彼释提桓因复名憍尸迦。比丘问佛言。世尊。何因．何缘彼释提桓因名舍脂愕汀７鸶姹惹稹１税⑿蘼夼??簧嶂?Ｎ?斓凼偷谝惶旌蟆Ｊ枪实凼兔?嶂?低。比丘白佛言。世尊。何因．何缘释提桓因复名千眼。佛告比丘。彼释提桓因本为人时。聪明智慧。于一坐间。思千种义。观察称量。以是因缘。彼天帝释复名千眼。比丘白佛。何因．何缘彼释提桓因复名因提利。佛告比丘。彼天帝释于诸三十三天。为王为主。以是因缘故。彼天帝释名因提利佛告比丘。然彼释提桓因本为人时。受持七种受。以是因缘。得天帝释。何等为七。释提桓因本为人时。供养父母。乃至等行惠施。是为七种受。以是因缘。为天帝释。尔时。世尊即说偈言。如上广说。佛说此经已。诸比丘闻佛所说。欢喜奉行</p>
<p>
	　　(一一○七)如是我闻。一时。佛住鞞舍离国猕猴池侧重阁讲堂。尔时。世尊告诸比丘。过去世时。有一夜叉鬼。丑陋恶色。在帝释空座上坐。三十三天见此鬼丑陋恶色。在帝释空座上坐。见已。咸各瞋恚。诸天如是极瞋恚已。彼鬼如是．如是随瞋恚渐渐端正。时。三十三天往诣天帝释。白帝释言。憍尸迦。当知有一异鬼。丑陋恶色。在天王空座上坐。我等诸天见彼鬼丑陋恶色。坐天王座。极生瞋恚。随彼诸天瞋恚。彼鬼随渐端正。释提桓因告诸三十三天。彼是瞋恚对治鬼。尔时。天帝释自往彼鬼所。整衣服。偏袒右肩。合掌三称名字而言。仁者。我是释提桓因。随释提桓因如是恭敬下意。彼鬼如是．如是随渐丑陋。即复不现。时。释提桓因自坐已。而说偈言</p>
<p>
	　　人当莫瞋恚见瞋莫瞋报</p>
<p>
	　　于恶莫生恶当破坏憍慢</p>
<p>
	　　不瞋亦不害名住贤圣众</p>
<p>
	　　恶罪起瞋恚坚住如石山</p>
<p>
	　　盛瞋恚能持如制逸马车</p>
<p>
	　　我说善御士非谓执绳者</p>
<p>
	　　佛告诸比丘。释提桓因于三十三天为<a>自在</a>王。叹说不瞋。汝等如是正信．非家．<a>出家</a>学道。亦应赞叹不瞋。当如是学。佛说此经已。诸比丘闻佛所说。欢喜奉行</p>
<p>
	　　(一一○八)如是我闻。一时。佛住舍卫国祗树给孤独园。尔时。世尊晨朝着衣持恪Ｈ肷嵛莱瞧蚴场Ｆ蚴骋选；咕?帷＞僖裸。洗足已。持尼师坛。着右肩上。至安陀林。布尼师坛。坐一树下。入昼正受。尔时。只桓中有两比丘诤起。一人骂詈。一人默然。其骂詈者。即便改悔忏谢于彼。而彼比丘不受其忏。以不受忏故。时。精舍中众多比丘共相劝谏jian4。高声闹乱。尔时。世尊以净天耳过于人耳。闻只桓中高声闹乱。闻已。从禅觉。还精舍。于大众前敷座而坐。告诸比丘。我今晨朝乞食。还至安陀林。坐禅人昼正受。闻精舍中高声大声。纷纭闹乱。竟为是谁。比丘白佛。此精舍中有二比丘诤起。一比丘骂。一者默然。时。骂比丘寻向悔谢。而彼不受。缘不受故。多人劝谏。故致大声。高声闹乱。佛告比丘。云何。比丘。愚痴之人。人向悔谢。不受其忏。若人忏而不受者。是愚痴人。长夜当得不<a>饶益</a>苦。诸比丘。过去世时。释提桓因有三十三天共诤。说偈教诫言</p>
<p>
	　　于他无害心瞋亦不缠结</p>
<p>
	　　怀恨不经久于瞋以不住</p>
<p>
	　　虽复瞋恚盛不发于粗言</p>
<p>
	　　不求彼开节扬人之虚短</p>
<p>
	　　常当自防护以义内省察</p>
<p>
	　　不怒亦不害常与贤圣俱</p>
<p>
	　　若与恶人俱刚彊犹山石</p>
<p>
	　　盛恚能自持如制逸马车</p>
<p>
	　　我说为善御非谓执绳者</p>
<p>
	　　佛告诸比丘。释提桓因于三十三天为自在王。常行忍辱。亦复赞叹行忍者。汝等比丘正信．非家．出家学道。当行忍辱。赞叹忍者。应当学。佛说此经已。诸比丘闻佛所说。欢喜奉行</p>
<p>
	　　(一一○九)如是我闻。一时。佛住舍卫国祗树给孤独园。尔时。世尊告诸比丘。过去世时。天．阿修罗对阵欲战。释提桓因语毘摩质多罗阿修罗王。莫得各各共相杀害。但当论议。理屈者伏。毘摩质多罗阿修罗王言。设共论议。谁当证知理之通塞。天帝释言。诸天众中自有智慧明记识者。阿修罗众亦复自有明记识者。毘摩质多罗阿修罗言。可尔。释提桓因言。汝等可先立论。然后我当随后立论。则不为难。时。毘摩质多罗阿修罗王即说偈立论言</p>
<p>
	　　我若行忍者于事则有阙</p>
<p>
	　　愚痴者当言怖畏故行忍</p>
<p>
	　　释提桓因说偈答言</p>
<p>
	　　正使愚痴者言恐怖故忍</p>
<p>
	　　及其不言者于理何所伤</p>
<p>
	　　但自观其义亦观于他义</p>
<p>
	　　彼我悉获安斯忍为最上</p>
<p>
	　　毘摩质多罗阿修罗复说偈言</p>
<p>
	　　若不制愚痴愚痴则伤人</p>
<p>
	　　犹如凶恶牛舍走逐触人</p>
<p>
	　　执杖而强制怖畏则调伏</p>
<p>
	　　是故坚持杖折伏彼愚夫</p>
<p>
	　　帝释复说偈言</p>
<p>
	　　我常观察彼制彼愚夫者</p>
<p>
	　　愚者瞋恚盛智以静默伏</p>
<p>
	　　不瞋亦不害常与贤圣俱</p>
<p>
	　　恶罪起瞋恚坚住如石山</p>
<p>
	　　盛瞋恚能持如制逸马车</p>
<p>
	　　我说善御士非谓执绳者</p>
<p>
	　　尔时。天众中有天智慧者。阿修罗众中有阿修罗智慧者。于此偈思惟称量观察。作是念。毘摩质多罗阿修罗所说偈。终竟长夜起于鬪讼战诤。当知毘摩质多罗阿修罗王教人长夜鬪讼战诤。释提桓因所说偈。长夜终竟息于鬪讼战诤。当知天帝释长夜教人息于鬪讼战诤。当知帝释善论得胜。佛告诸比丘。释提桓因以善论议伏阿修罗。诸比丘。释提桓因于三十三天为自在王。立于善论。赞叹善论。汝等比丘亦应如是。正信．非家．出家学道。亦当善论。赞叹善论。应当学。佛说此经已。诸比丘闻佛所说。欢喜奉行</p>
<p>
	　　(一一一○)如是我闻。一时。佛住舍卫国祗树给孤独园。尔时。世尊告诸比丘。过去世时。有天帝释。天．阿修罗对阵欲战。释提桓因语三十三天众言。今日诸天与阿修罗军战。诸天得胜。阿修罗不如者。当生擒毘摩质多罗阿修罗王。以五系缚。将还天宫。毘摩质多罗阿修罗王告阿修罗众。今日诸天．阿修罗共战。若阿修罗胜。诸天不如者。当生擒释提桓因。以五系缚。将还阿修罗宫。当其战时。诸天得胜。阿修罗不如。时。彼诸天捉得毘摩质多罗阿修罗王。以五系缚。将还天宫。缚在帝释断法殿前门下。帝释从此门入出之时。毘摩质多罗阿修罗缚在门侧瞋恚骂詈。时。帝释御者见阿修罗王。身被五缚。在于门侧。帝释出入之时辄瞋恚骂詈。见已即便说偈。白帝释言</p>
<p>
	　　释今为畏彼为力不足耶</p>
<p>
	　　能忍阿修罗面前而骂辱</p>
<p>
	　　释即答言</p>
<p>
	　　不以畏故忍亦非力不足</p>
<p>
	　　何有黠xia2慧人而与愚夫对</p>
<p>
	　　御者复白言</p>
<p>
	　　若但行忍者于事则有阙</p>
<p>
	　　愚痴者当言畏怖故行忍</p>
<p>
	　　是故当苦治以智制愚痴</p>
<p>
	　　帝释答言</p>
<p>
	　　我常观察彼制彼愚夫者</p>
<p>
	　　见愚者瞋盛智以静默伏</p>
<p>
	　　非力而为力是彼愚痴力</p>
<p>
	　　愚痴违远法于道则无有</p>
<p>
	　　若使有大力能忍于劣者</p>
<p>
	　　是则为上忍无力何有忍</p>
<p>
	　　于他极骂辱大力者能忍</p>
<p>
	　　是则为上忍无力何所忍</p>
<p>
	　　于己及他人善护大恐怖</p>
<p>
	　　知彼瞋恚盛还自守静默</p>
<p>
	　　于二义俱备自利亦利他</p>
<p>
	　　谓言愚夫者以不见法故</p>
<p>
	　　愚夫谓胜忍重增其恶口</p>
<p>
	　　未知忍彼骂于彼常得胜</p>
<p>
	　　于胜己行忍是名恐怖忍</p>
<p>
	　　于等者行忍是名忍诤忍</p>
<p>
	　　于劣者行忍是则为上忍</p>
<p>
	　　佛告诸比丘。释提桓因于三十三天为自在王。常行忍辱。赞叹于忍。汝等比丘正信．非家．出家学道。亦应如是行忍。赞叹于忍。应当学。佛说经已。诸比丘闻佛所说。欢喜奉行</p>
<p>
	　　(一一一一)如是我闻。一时。佛住舍卫国祗树给孤独园。尔时。世尊告诸比丘。过去世时。释提桓因欲入园观。时。敕其御者。令严驾千马之车诣于园观。御者奉敕。即严驾千马之车。往白帝释。唯。俱尸迦。严驾已竟。唯王知时。天帝释即下常胜殿。东向合掌<a>礼佛</a>。尔时。御者见。即心惊毛竖。马鞭落地。时。天帝释见御者心惊毛竖。马鞭落地。即说偈言</p>
<p>
	　　汝见何忧怖马鞭落于地</p>
<p>
	　　御者说偈白帝释言</p>
<p>
	　　见王天帝释为舍脂之夫</p>
<p>
	　　所以生恐怖马鞭落地者</p>
<p>
	　　常见天帝释一切诸大地</p>
<p>
	　　人天大小王及四护世主</p>
<p>
	　　三十三天众悉皆恭敬礼</p>
<p>
	　　何处更有尊尊于帝释者</p>
<p>
	　　而今正东向合掌修敬礼</p>
<p>
	　　尔时。帝释说偈答言</p>
<p>
	　　我实于一切世间大小王</p>
<p>
	　　及四护世王三十三天众</p>
<p>
	　　最为其尊王故悉来恭敬</p>
<p>
	　　而复有世间随顺等正觉</p>
<p>
	　　名号满天师故我稽首礼</p>
<p>
	　　御者复白言</p>
<p>
	　　是必世间胜故使天王释</p>
<p>
	　　恭敬而合掌东向稽首礼</p>
<p>
	　　我今亦当礼天王所礼者</p>
<p>
	　　时。天帝释。舍脂之夫说如是偈。礼佛已。乘千马车。往诣园观。佛告诸比丘。彼天帝释于三十三天为自在王。尚恭敬佛。亦复赞叹恭敬于佛。汝等比丘正信．非家．出家学道。亦应如是恭敬于佛。亦当赞叹恭敬佛者。应当学。佛说此经已。诸比丘闻佛所说。欢喜奉行</p>
<p>
	　　(一一一二)如是我闻。一时。佛住舍卫国祗树给孤独园。广说如上。差别者。尔时。帝释下常胜殿。合掌东向敬礼尊法。乃至佛说此经已。诸比丘闻佛所说。欢喜奉行。如是我闻。一时。佛住舍卫国祗树给孤独园。如上广说。差别者。尔时。帝释说偈答御者言</p>
<p>
	　　我实为大地世间大小王</p>
<p>
	　　及四护世主三十三天众</p>
<p>
	　　如是等一切悉尊重恭敬</p>
<p>
	　　然复有净戒长夜入正受</p>
<p>
	　　正信而出家究竟诸梵行</p>
<p>
	　　故我于彼所尊重恭敬礼</p>
<p>
	　　又调伏贪恚超越愚痴境</p>
<p>
	　　修学不放逸亦恭敬礼彼</p>
<p>
	　　贪欲瞋恚痴悉已永不着</p>
<p>
	　　漏尽阿<a>罗汉</a>复应敬礼彼</p>
<p>
	　　若复在居家奉持于净戒</p>
<p>
	　　<a>如法</a>修布萨亦复应敬礼</p>
<p>
	　　御者白帝释言</p>
<p>
	　　是必世间胜故天王敬礼</p>
<p>
	　　我亦当如是随天王恭敬</p>
<p>
	　　诸比丘。彼天帝释。舍脂之夫敬礼法．僧。亦复赞叹礼法．僧者。汝等已能正信．非家．出家学道。亦当如是敬礼法．僧。当复赞叹礼法．僧者。佛说此经已。诸比丘闻佛所说。欢喜奉行</p>
<p>
	　　(一一一三)如是我闻。一时。佛住舍卫国祗树给孤独园。尔时。世尊告诸比丘。过去世时。有天帝释欲入园观。王敕御者。令严驾千马之车。御者受教。即严驾已。还白帝释。乘已严驾。唯王知时。尔时。帝释从常胜殿来下。周向诸方。合掌恭敬。时。彼御者见天帝释从殿来下。住于中庭。周向诸方。合掌恭敬。见已惊怖。马鞭落地。而说偈言</p>
<p>
	　　诸方唯有人臭秽胞胎生</p>
<p>
	　　神处秽死尸饥渴常燋然</p>
<p>
	　　何故憍尸迦故重于非家</p>
<p>
	　　为我说其义饥渴愿欲闻</p>
<p>
	　　时。天帝释说偈答言</p>
<p>
	　　我正恭敬彼能出非家者</p>
<p>
	　　自在游诸方不计其行止</p>
<p>
	　　城邑国土色不能累其心</p>
<p>
	　　不畜资生具一往无欲定</p>
<p>
	　　往则无所求唯无为为乐</p>
<p>
	　　言则定善言不言则寂定</p>
<p>
	　　诸天阿修罗各各共相违</p>
<p>
	　　人间自共诤相违亦如是</p>
<p>
	　　唯有出家者于诸诤无诤</p>
<p>
	　　于一切众生放舍于刀杖</p>
<p>
	　　于财离财色不醉亦不荒</p>
<p>
	　　远离一切恶是故敬礼彼</p>
<p>
	　　是时。御者复说偈言</p>
<p>
	　　天王之所敬是必世间胜</p>
<p>
	　　故我从今日当礼出家人</p>
<p>
	　　如是说已。天帝释敬礼诸方一切僧毕。升于马车。游观园林。佛告比丘。彼天帝释于三十三天为自在王。而常恭敬众僧。亦常赞叹恭敬僧功德。汝等比丘正信．非家．出家学道。亦当如是恭敬众僧。亦当赞叹敬僧功德。佛说此经已。诸比丘闻佛所说。欢喜奉行</p>
<p>
	　　(一一一四)如是我闻。一时。佛住舍卫国祗树给孤独园。尔时。世尊告诸比丘。过去世时。阿修罗王兴四种兵。象兵．马兵．车兵．步兵。时三十三天欲共鬪战。时。天帝释闻阿修罗王兴四种兵。象兵．马兵．车兵．步兵。来欲共战。闻已。即告宿毘梨天子言。阿公知不。阿修罗兴四种兵。象兵．马兵．车兵．步兵。欲与三十三天共战。阿公可敕三十三天兴四种兵。象兵．马兵．车兵．步兵。与彼阿修罗共战。尔时。宿毘梨天子受帝释教。还自天宫。慢缓宽纵。不勤方便。阿修罗众已出在道路。帝释闻已。复告宿毘梨天子。阿公。阿修罗军已在道路。阿公可速告令起四种兵与阿修罗战。宿毘梨天子受帝释教已。即复还宫。<a>懈怠</a>宽纵。时。阿修罗王军已垂至。释提桓因闻阿修罗军已在近路。复告宿毘梨天子。阿公知不。阿修罗军已在近路。阿公。速告诸天起四种兵。时。宿毘梨天子即说偈言</p>
<p>
	　　若有不起处无为安隐乐</p>
<p>
	　　得如是处者无作亦无忧</p>
<p>
	　　当与我是处令我得安隐</p>
<p>
	　　尔时。帝释说偈答言</p>
<p>
	　　若有不起处无为安隐乐</p>
<p>
	　　若得是处者无作亦无忧</p>
<p>
	　　汝得是处者亦应将我去</p>
<p>
	　　宿毘梨天子复说偈言</p>
<p>
	　　若处无方便不起安隐乐</p>
<p>
	　　若得彼处者无作亦无忧</p>
<p>
	　　当与我是处令我得安隐</p>
<p>
	　　时。天帝释复说偈答言</p>
<p>
	　　若处无方便不起安隐乐</p>
<p>
	　　若人得是处无作亦无忧</p>
<p>
	　　汝得是处者亦应将我去</p>
<p>
	　　宿毘梨天子复说偈言</p>
<p>
	　　若处不放逸不起安隐乐</p>
<p>
	　　若人得是处无作亦无忧</p>
<p>
	　　当与我是处令得安隐乐</p>
<p>
	　　时。天帝释复说偈言</p>
<p>
	　　若处不放逸不起安隐乐</p>
<p>
	　　若人得是处无作亦无忧</p>
<p>
	　　汝得是处者亦应将我去</p>
<p>
	　　宿毘梨复说偈言</p>
<p>
	　　懒惰无所起不知作已作</p>
<p>
	　　行欲悉皆会当与我是处</p>
<p>
	　　时。天帝释复说偈言</p>
<p>
	　　懒惰无所起得究竟安乐</p>
<p>
	　　汝得彼处者亦应将我去</p>
<p>
	　　宿毘梨天子复说偈言</p>
<p>
	　　无事亦得乐无作亦无忧</p>
<p>
	　　若与我是处令我得安乐</p>
<p>
	　　天帝释复说偈言</p>
<p>
	　　若见若复闻众生无所作</p>
<p>
	　　汝得是处者亦应将我去</p>
<p>
	　　汝若畏所作不念于有为</p>
<p>
	　　但当速净除<a>涅槃</a>之径路</p>
<p>
	　　时。宿毘梨天子严四兵。象兵．马兵．车兵．步兵。与阿修罗战。摧阿修罗众。诸天得胜。还归天宫。佛告诸比丘。释提桓因兴四种兵。与阿修罗战。精勤得胜。诸比丘。释提桓因于三十三天为自在王。常以精勤方便。亦常赞叹精勤之德。汝等比丘正信．非家．出家学道。当勤精进。赞叹精勤。佛说此经已。诸比丘闻佛所说。欢喜奉行</p>
<p>
	　　(一一一五)如是我闻。一时。佛住舍卫国祗树给孤独园。尔时。世尊告诸比丘。过去世时。有一聚落。有诸仙人于聚落边空闲处住止。时。有诸天．阿修罗去聚落不远。对阵战鬪。尔时。毘摩质多罗阿修罗王除去五饰。脱去天冠。却伞盖。除剑刀。屏宝拂。脱革屣xi3。至彼仙人住处。入于门内。周向看视。不顾眄诸仙人。亦不问讯。看已。还出。时。有一仙人遥见毘摩质多罗阿修罗王除去五饰入园。看已。还出。见已。语诸仙人言。此何等人。有不调伏色。不似人形。非威仪法。似田舍儿。非长者子。除去五饰。入于园门。高视观看。亦不顾眄问讯诸仙人。有一仙人答言。此是毘摩质多罗阿修罗王。除去五饰。观看而去。彼仙人言。此非贤士。不好不善。非贤非法。除去五饰。来入园门。看已。还去。亦不顾眄问讯诸仙人。以是故。当知天众增长。阿修罗损减。时。释提桓因除去五饰。入仙人住处。与诸仙人面相问讯慰劳。然后还出。复有仙人见天帝释除去五饰。入于园门。周遍问讯。见已。问诸仙人。此是何人。入于园林。有调伏色。有可适人色。有威仪色。非田舍儿。似族姓子。除去五饰。来入园门。周遍问讯。然后还出。有仙人答言。此是天帝释。除去五饰。来入园门。周遍问讯。然后还去。彼仙人言。此是贤士。善好真实威仪法。除去五饰。来入园门。周遍问讯。然后还去。以是当知天众增长。阿修罗众损减。时。毘摩质多罗阿修罗王闻仙人称叹诸天。闻已。瞋恚炽盛。时。彼空处仙人闻阿修罗王瞋恚炽盛。往诣毘摩质多罗阿修罗王所。而说偈言</p>
<p>
	　　仙人故来此求乞施<a>无畏</a></p>
<p>
	　　汝能施无畏赐牟尼恩教</p>
<p>
	　　毘摩质多罗以偈答言</p>
<p>
	　　于汝仙人所无有施无畏</p>
<p>
	　　违背阿修罗习近帝释故</p>
<p>
	　　于此诸无畏当遗以恐怖</p>
<p>
	　　仙人复说偈言</p>
<p>
	　　随行殖种子随类果报生</p>
<p>
	　　来乞于无畏遗之以恐怖</p>
<p>
	　　当获无尽畏施畏种子故</p>
<p>
	　　时。诸仙人于毘摩质多罗阿修罗王面前说呪已。凌虚而逝。即于是夜。毘摩质多罗阿修罗王心惊三起。眠中闻恶声言。释提桓因兴四种兵。与阿修罗战。惊觉恐怖。虑战必败。退走而还阿修罗宫。时。天帝释敌退得胜已。诣彼空闲仙人住处。礼诸仙人足已。退于西面诸仙人前。东向而坐。时。东风起。有异仙人即说偈言</p>
<p>
	　　今此诸牟尼出家来日久</p>
<p>
	　　腋下流汗臭莫顺坐风下</p>
<p>
	　　千眼可移坐此臭难可堪</p>
<p>
	　　时。天帝释说偈答言</p>
<p>
	　　种种众香华结以为华鬘</p>
<p>
	　　今之所闻香其香复过是</p>
<p>
	　　宁久闻斯香未曾生厌患</p>
<p>
	　　佛告诸比丘。彼天帝释于三十三天为自在王。恭敬出家人。亦常赞叹出家人。亦常赞叹恭敬之德。汝等比丘正信．非家．出家学道。常应恭敬诸梵<a>行者</a>。亦当赞叹恭敬之德。佛说此经已。诸比丘闻佛所说。欢喜奉行</p>
<p>
	　　(一一一六)如是我闻。一时。佛住舍卫国祗树给孤独园。时。天帝释晨朝来诣佛所。稽首佛足。以帝释神力。身诸光明遍照祗树精舍时。释提桓因说偈问佛言</p>
<p>
	　　为杀于何等而得安隐眠</p>
<p>
	　　为杀于何等而得无忧畏</p>
<p>
	　　为杀何等法瞿昙所赞叹</p>
<p>
	　　尔时。世尊说偈答言</p>
<p>
	　　害凶恶瞋恚而得安隐眠</p>
<p>
	　　害凶恶瞋恚心得无忧畏</p>
<p>
	　　瞋恚为毒根灭彼苦种子</p>
<p>
	　　灭彼苦种子而得无忧畏</p>
<p>
	　　彼苦种灭故贤圣所称叹</p>
<p>
	　　尔时。释提桓因闻佛所说。欢喜随喜。作礼而去</p>
<p>
	　　(一一一七)如是我闻。一时。佛住舍卫国祗树给孤独园。尔时。世尊告诸比丘。于月八日。四大天王敕遣大臣。案行世间。为何等人供养父母．沙门．婆罗门。宗亲尊重。作诸福德。见今世恶。畏后世罪。行施作福。受持斋戒。于月八日．十四日．十五日。及神变月。<a>受戒</a>布萨。至十四日。遣太子下。观察世间。为何等人供养父母。乃至受戒布萨。至十五日。四大天王自下世间。观察众生。为何等人供养父母。乃至受戒布萨。诸比丘。尔时。世间无有多人供养父母。乃至受戒布萨者。时。四天王即往诣三十三天集法讲堂。白天帝释。天王当知。今诸世间。无有多人供养父母。乃至受戒布萨。时。三十三天众闻之不喜。转相告语。今世间人。不贤不善。不好不类。无真实行。不供养父母。乃至不受戒布萨。缘斯罪故。诸天众减。阿修罗众当渐增广。诸比丘。尔时。世间若复多人供养父母。乃至受戒布萨者。四天王至三十三天集法讲堂。白天帝释。天王当知。今诸世间。多有人民供养父母。乃至受戒布萨。时。三十三天心皆欢喜。转相告语。今诸世间。贤圣真实如法。多有人民供养父母。乃至受戒布萨。缘斯福德。阿修罗众减。诸天众增广。时。天帝释知诸天众皆欢喜已。即说偈言</p>
<p>
	　　若人月八日十四十五日</p>
<p>
	　　及神变之月受持八支斋</p>
<p>
	　　如我所<a>修行</a>彼亦如是修</p>
<p>
	　　尔时。世尊告诸比丘。彼天帝释所说偈言</p>
<p>
	　　若人月八日十四十五日</p>
<p>
	　　及神变之月受持八支斋</p>
<p>
	　　如我所修行彼亦如是修</p>
<p>
	　　此非善说。所以者何。彼天帝释自有贪．恚．痴患。不脱生．老．病．死．忧．悲．恼苦故。若阿罗汉比丘。诸漏已尽。所作已作。离诸重担。断诸有结。心善解脱。说此偈言</p>
<p>
	　　若人月八日十四十五日</p>
<p>
	　　及神变之月受持八支斋</p>
<p>
	　　如我所修行彼亦如是修</p>
<p>
	　　如是说者。则为善说。所以者何。阿罗汉比丘离贪．恚．痴。已脱生．老．病．死．忧．悲．恼苦。是故此偈则为善说。佛说此经已。诸比丘闻佛所说。欢喜奉行</p>
<p>
	　　(一一一八)如是我闻。一时。佛住舍卫国祗树给孤独园。尔时。世尊告诸比丘。过去世时。毘摩质多罗阿修罗王疾病困笃。往诣释提桓因所。语释提桓因言。憍尸迦。当知我今疾病困笃。为我疗治。令得安隐。释提桓因语毘摩质多罗阿修罗言。汝当授我幻法。我当疗治汝病。令得安隐。毘摩质多罗阿修罗语帝释言。我当还问诸阿修罗众。听我者。当授帝释阿修罗幻法。尔时。毘摩质多罗阿修罗即往至诸阿修罗众中。语诸阿修罗言。诸人当知。我今疾病困笃。往诣释提桓因所。求彼<a>治病</a>。彼语我言。汝能授我阿修罗幻法者。当治汝病。令得安隐。我今当往为彼说阿修罗幻法。时。有一诈伪阿修罗语毘摩质多罗阿修罗。其彼天帝释质直好信不虚伪。但语彼言。天王。此阿修罗幻法。若学者。令人堕<a>地狱</a>。受罪无量百千岁。彼天帝释必当息意。不复求学。当言。汝去。令汝病差。可得安隐。时。毘摩质多罗阿修罗复往帝释所。说偈白言</p>
<p>
	　　千眼尊天王阿修罗幻术</p>
<p>
	　　皆是虚诳法令人堕地狱</p>
<p>
	　　无量百千岁受苦无休息</p>
<p>
	　　时。天帝释语毘摩质多罗阿修罗言。止。止。如是幻术。非我所须。汝且还去。令汝身病寂灭休息。得力安隐。佛告诸比丘。释提桓因于三十三天为自在王。长夜真实。不幻不伪。贤善质直。汝等比丘正信．非家．出家学道。亦应如是不幻不伪。贤善质直。当如是<a>学佛</a>说此经已。诸比丘闻佛所说。欢喜奉行</p>
<p>
	　　(一一一九)如是我闻。一时。佛住舍卫国祗树给孤独园。尔时。世尊告诸比丘。时。有天帝释及鞞卢闍那子婆稚阿修罗王。有绝妙之容。于晨朝时。俱诣佛所。稽首佛足。退坐一面。时。天帝释及鞞卢闍那子婆稚阿修罗王。身诸光明。普照祗树给孤独园。尔时。鞞卢闍那阿修罗王说偈白佛</p>
<p>
	　　人当勤方便必令利满足</p>
<p>
	　　是利满足已何须复方便</p>
<p>
	　　时。天帝释复说偈言</p>
<p>
	　　若人勤方便必令利满足</p>
<p>
	　　是利满足已修忍无过上</p>
<p>
	　　说是偈已。俱白佛言。世尊。何者善说。世尊告言。汝等所说。二说俱善。然今汝等复听我说</p>
<p>
	　　一切众生类悉皆求己利</p>
<p>
	　　彼彼诸众生各自求所应</p>
<p>
	　　世间诸和合及与第一义</p>
<p>
	　　当知世和合则为非常法</p>
<p>
	　　若人勤方便必令利满足</p>
<p>
	　　是利满足已修忍无过上</p>
<p>
	　　尔时。天帝释及毘卢闍那子婆稚阿修罗王闻佛所说。欢喜随喜。作礼而去。尔时。世尊告诸比丘。释提桓因于三十三天为自在王。修行于忍。赞叹于忍。汝等比丘正信．非家．出家学道。亦应如是修行于忍。赞叹于忍。佛说此经已。诸比丘闻佛所说。欢喜奉行</p>
<p>
	　　(一一二○)如是我闻。一时。佛住舍卫国祗树给孤独园。尔时。世尊告诸比丘。过去世时。有天帝释白佛言。世尊。我今受如是戒。乃至<a>佛法</a>住世。尽其形寿。有恼我者。要不反报加恼于彼。时。毘摩质多罗阿修罗王闻天帝释受如是戒。乃至佛法住世。尽其形寿。有恼我者。我不反报加恼于彼。闻已。执持利剑。逆道而来。时。天帝释遥见毘摩质多罗阿修罗王执持利剑。逆道而来。即遥告言。阿修罗。住。缚汝勿动。毘摩质多罗阿修罗王即不得动。语帝释言。汝今岂不受如是戒。若佛法住世。尽其形寿。有恼我者。必不还报耶。天帝释答言。我实受如是戒。但汝息住受缚。阿修罗言。今且放我。帝释答言。汝若约誓不作乱者。然后放汝。阿修罗言。放我当如法作。帝释答言。先如法作。然后放汝。时。毘摩质多罗阿修罗王即说偈言</p>
<p>
	　　贪欲之所趣及瞋恚所趣</p>
<p>
	　　妄语之所趣谤毁贤圣趣</p>
<p>
	　　我若娆乱者趣同彼趣趣</p>
<p>
	　　释提桓因复告言。放汝令去。随汝所安。尔时。天帝释令阿修罗王作约誓已。往诣佛所。稽首佛足。退坐一面。白佛言。世尊。我于佛前受如是戒。乃至佛法住世。尽其形寿。有恼我者。我不反报。毘摩质多罗阿修罗王闻我受戒。手执利剑。随路而来。我遥见已。语言。阿修罗。住。住。缚汝勿动。彼阿修罗言。汝不受戒耶。我即答言。我实受戒。且汝今住。缚汝勿动。彼即求脱。我告彼言。若作约誓不作乱者当令汝脱。阿修罗言。且当放我。当说约誓。我即告言。先说约誓。然后放汝。彼即说偈。作约誓言</p>
<p>
	　　贪欲之所趣及瞋恚所趣</p>
<p>
	　　妄语之所趣谤毁贤圣趣</p>
<p>
	　　我若作娆乱趣同彼趣趣</p>
<p>
	　　如是。世尊。我要彼阿修罗王令说约誓。为是法不。彼阿修罗复为娆乱不。佛告天帝释。善哉。善哉。汝要彼约誓。如法不违。彼亦不复敢作娆乱。尔时。天帝释闻佛所说。欢喜随喜。作礼而去。尔时。世尊告诸比丘。彼天帝释于三十三天为自在王。不为娆乱。亦常赞叹不娆乱法。汝等比丘正信．非家．出家学道。亦应如是行不娆乱。亦当赞叹不扰乱法。佛说此经已。诸比丘闻佛所说。欢喜奉行</p>
		

	
	

		</div></div><hr><script charset='utf-8' src='../../js/footer.js'></script></body></html>