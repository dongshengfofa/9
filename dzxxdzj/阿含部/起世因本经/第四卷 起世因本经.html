<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 起世因本经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 起世因本经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四卷 起世因本经</strong><br />
	<br />
	　　<a>地狱</a>品下</p>
<p>
	　　复次诸<a>比丘</a>。彼阿毘脂大地狱中。诸众生辈。生者有者乃至住者。以恶不善业果报故。从于东壁光炎出已。直射西壁。到已而住。从于西壁光焰出已。直射东壁。到已而住。从于南壁光焰出已。直射北壁。从于北壁光焰出已。直射南壁。从下向上。自上射下。纵横交接。上下冲射。热光赫焰。腾沸相激。彼等于中以此六种大猛火聚。掷诸众生。以着其中。乃至受于极严切苦。命既未终。乃至略说。彼不善业。未毕未尽。于其中间。具足而受</p>
<p>
	　　复次诸比丘。彼阿毘脂大地狱中。诸众生辈。生者有者乃至住者。以恶不善业果报故。经无量时长远道中。见狱东门忽然自开。是时彼狱诸众生辈。以见闻彼开门声故。走向彼处。走已复走。大速疾走。我等今者至于彼处。决应得脱。我等今者达到彼处。应当大吉。彼等众生。如是走时。走复走时。速疾走时。其身转更炽然光焰。譬如<a>世间</a>有力壮夫将大火炬逆风而走。而彼火炬。更复转然焰炽猛盛。如是如是。彼等走时。走已复走。如是走时。身诸支节。转复炽燃。举足之时。肉血离散。下足之时。其肉还生。又复彼等。如是奔走。欲近门时。为彼等故。门自然闭。众生尔时。于彼狱中。热铁地上炽燃光焰。一向闷绝。覆面而踣。彼等于中。既覆踣已。即烧其皮。烧皮已次烧肉。烧肉已烧筋。烧筋已烧骨。烧骨已至髓。髓出已即时烟出。烟出已复出烟大出烟。彼等于中。乃至次第受极严苦。命既未终。略说如前。未尽彼恶不善之业。乃至往昔人非人身所作来者。于中具受</p>
<p>
	　　复次诸比丘。彼阿毘脂大地狱中。诸众生辈。生者有者乃至住者。以诸不善业果报故。经无量时长远道中。是时彼狱南门西门乃至北门。还如是开。时彼地狱诸众生辈。闻彼开声。向门而走。走已复走。乃至大走。作如是念。我等今者。当于此处。必应得脱。我等于今定当脱了。彼等如是大驰走时。其身转复炽然猛烈。譬如壮夫手中执持大干草炬逆风而走。彼炬既然。转复炽盛。如是如是。彼等众生。走已复走。乃至大走。作是走时。彼等身分。转更炽燃。举掷足时。肉血俱散。欲下足时。肉血还生。及到门时。彼门还闭。彼等于中。热铁地上。炽然焰盛。专一向走。既不得出。其心闷乱。覆面倒地。彼等于中。既倒地已。即烧身皮。既烧皮已。次烧其肉。既烧肉已。复烧于骨。乃至彻髓。洞然烟出。其烟熢[火*孛]。复出赤光。烟烟相杂。热恼复倍。彼等于中。受极严苦。略说如前。乃至<a>寿命</a>未得终尽。恶不善业未灭未离未变未散。乃至往昔若人非人身造作者。一切悉受</p>
<p>
	　　复次诸比丘。彼阿毘脂大地狱中。所有众生。乃至住者。以诸不善业果报故。为彼地狱火所烧时。眼所见色。皆是意中所不喜色。有意喜者而不现前。非意所好。非是好者。不爱之色。不善之色。而恒逼恼。耳所闻声。鼻所闻香。舌所取味。身所觉触。意所念法。皆是意中所不喜法。若非意喜。非可爱法。而来现前。凡有境界皆是不善。彼等于中。以是因缘。恒受极重苦恼麤涩。其色恶故。其触亦然。乃至寿命未得终然。恶不善业。未没未灭。若于往昔人非人身造作一切诸恶业者。悉皆具受</p>
<p>
	　　复次诸比丘。更何因缘。彼阿毘脂大地狱者。称阿毘脂大地狱也。诸比丘。其阿毘脂大地狱中。于一切时。无有须臾得暂受乐乃至如一弹指顷时。是故称彼大地狱者。为阿毘脂也。如是次第。具足受苦。诸比丘。彼大地狱诸众生辈。经无量时长远道中。乃至从彼阿毘脂中大地狱出。出已驰走。走已复走。乃至大走。欲求屋宅求覆求洲求归依处求救护处。诣黑云沙五百由旬小地狱中。入已乃至略说。最后到第十六寒冰地狱。具受众苦。彼处命终。此中<a>世尊</a>。说如是偈</p>
<p>
	　　若人身口意造业作已向于恶道中</p>
<p>
	　　如是当<a>生活</a>地狱其中可畏毛竖处</p>
<p>
	　　经历无数千亿年死已须臾还复活</p>
<p>
	　　怨雠各各相报对此由众生更相杀</p>
<p>
	　　若于父母起恶心或佛<a>菩萨</a>声闻众</p>
<p>
	　　此等皆当堕黑绳彼处受苦极严剧</p>
<p>
	　　教他正行令邪曲见人友善必破坏</p>
<p>
	　　彼等皆堕黑绳狱两舌恶口多妄语</p>
<p>
	　　乐作三种重恶业不修三种善根芽</p>
<p>
	　　此痴人辈堕合狱彼等于中久受苦</p>
<p>
	　　或害羊马及诸牛种种杂兽鸡猪等</p>
<p>
	　　并杀诸余虫蚁类彼等堕于合狱中</p>
<p>
	　　世间怖畏相多种以此逼切恼人故</p>
<p>
	　　彼堕磑山等狱中捶押臼杵舂擣苦</p>
<p>
	　　贪欲恚痴恶使故回转正理令别异</p>
<p>
	　　判是作非乖法律彼为刀剑轮所伤</p>
<p>
	　　若倚强势劫夺他有力无力皆悉取</p>
<p>
	　　故作如是诸逼切彼为铁象所蹴蹋</p>
<p>
	　　若乐杀害诸众生身手血涂心严恶</p>
<p>
	　　常行如是不净业彼等当生叫唤中</p>
<p>
	　　诸种触恼众生故于叫唤狱多被煮</p>
<p>
	　　彼中复有大叫唤此由谄曲姧猾心</p>
<p>
	　　诸见调林所覆蔽爱网弥密所沈沦</p>
<p>
	　　常行如是最下业彼则堕于大叫唤</p>
<p>
	　　若至此大叫唤中炽然铁城毛竖处</p>
<p>
	　　其中铁堂及铁屋所来入者悉烧然</p>
<p>
	　　若作世间诸事中多诸恼乱众生者</p>
<p>
	　　彼等当生热恼狱受诸热恼无量时</p>
<p>
	　　世间<a>沙门</a><a>婆罗门</a>父母尊长诸耆旧</p>
<p>
	　　若恒触恼令不喜彼等皆堕热恼中</p>
<p>
	　　生天净业不乐修所爱至亲常远离</p>
<p>
	　　如是之事喜作者彼皆当入热恼狱</p>
<p>
	　　恶向沙门婆罗门并诸善人父母等</p>
<p>
	　　或复害于其余尊堕热恼中常被煮</p>
<p>
	　　恒多造作诸恶业不曾发起一善心</p>
<p>
	　　如是人向阿毘脂当受无量众苦恼</p>
<p>
	　　若说<a>正法</a>为非法说诸非法为正法</p>
<p>
	　　既无增益于善者彼等皆当入阿毘</p>
<p>
	　　活及黑绳此两狱合会叫唤三为五</p>
<p>
	　　热恼大热共成七其阿毘脂为第八</p>
<p>
	　　此等八是大地狱严炽苦切难忍受</p>
<p>
	　　恶业之人所作故其中小狱有十六</p>
<p>
	　　尔时世尊。说此偈已。告诸比丘。作如是言。汝诸比丘。今应当知。彼之世界于两中间。别更复有十地狱住。何等为十。所谓頞浮陀地狱。泥啰浮陀地狱阿浮地狱。呼呼婆地狱。阿吒吒地狱。搔揵提迦地狱。优懵薜赜?２ㄍ纺Φ赜?１疾枥?赜?＞磕餐拥赜?Ｖ畋惹鹩诒酥屑洹Ｓ腥缡堑仁?值赜?Ｖ畋惹稹：我蚝卧怠Ｆ漕O浮陀地狱。名为頞浮陀也。诸比丘。彼頞浮陀地狱之中。诸众生辈。有得如是色身形体。譬如泡沫。是故名为頞浮陀也。复更于中有何因缘。其泥啰浮陀。名为泥啰浮陀也。诸比丘。彼泥啰浮陀地狱之中。诸众生辈。有得如是色身形体。譬如肉片。是故名为泥啰浮陀也。又复于中何因何缘。其阿呼地狱。名为阿呼也。诸比丘。彼阿呼大地狱中。诸众生辈。受于严苦逼切之时。叫唤唱言阿呼阿呼。甚大苦也。是故名为阿呼呼也。又复于中何因何缘。其呼呼婆名为呼呼婆也。诸比丘。彼呼呼婆地狱之中。诸众生辈。为彼地狱极苦所逼切时。叫唤唱言呼呼婆。是故名为呼呼婆也。又复于中何因何缘。其阿吒吒地狱。名为阿吒吒也。诸比丘。彼阿吒吒地狱之中。诸众生辈。以极苦恼受逼切时。称叫唤言阿吒吒。亦不能自口中出舌。是故名为阿吒吒也。又复于中何因何缘。其搔揵提迦名为搔揵提迦也。诸比丘。彼搔揵提迦地狱之中。火如是色。譬如搔揵提迦华。是故名为搔揵提迦也。又复于中何因何缘。其优懵廾??陪罗也。诸比丘。彼优懵薜赜??小；鹑缡巧?Ｆ┤缬陪罗华。是故名为优懵抟病Ｓ指从谥泻我蚝卧怠Ｆ渚磕餐拥赜?Ｃ??磕餐右病		

	
	

		</div></div><hr><script charset='utf-8' src='../../js/footer.js'></script></body></html>