<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三十八卷 中阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三十八卷 中阿含经</center></div><div class='fo'><center>经文出处:来自无量光明网</center><br/><br>
			<p>　　<strong>第三十八卷 中阿含经</strong></p>
<p>　　梵志品第一(有十经)(第四一日诵名分别)(有三品半合有三十五经)</p>
<p>　　鹦鹉．须闲提婆罗婆游堂</p>
<p>　　须达．梵波罗黄芦园．头那</p>
<p>　　阿伽罗诃那阿园那．梵摩</p>
<p>　　(一五二)中阿含梵志品鹦鹉经第一(第三念诵)</p>
<p>　　我闻如是。一时。佛游王舍城。在竹林加兰哆园。尔时。鹦鹉摩纳都题子少有所为。往至王舍城。寄宿<a>居士</a>家。于是。鹦鹉摩纳都题子问所寄宿居士曰。颇有<a>沙门</a>．梵志宗主众师。统领大众。为人所尊。令我随时往见奉敬。傥能因此敬奉之时。得<a>欢喜</a>耶。居士答曰。有也。天爱。沙门瞿昙释种子舍释宗族。剃除须发。着<a>袈裟</a>衣。至信．舍家．无家．学道。觉无上正尽觉。天爱。自可随时往见。诣彼奉敬。或能因此奉敬之时。心得欢喜。鹦鹉摩纳即复问曰。沙门瞿昙今在何处。我欲见之。居士答曰。沙门瞿昙在此王舍城竹林加兰哆园。便可往见。于是。鹦鹉摩纳从所寄宿居士家出。往诣竹林加兰哆园。鹦鹉摩纳遥见<a>世尊</a>在树林间。端政姝好。犹星中月。光耀炜晔。晃若金山。相好具足。威神巍巍。诸根寂定。无有蔽碍。成就调御。息心静默。见已。便前往诣佛所。共相问讯。却坐一面。白曰。瞿昙。欲有所问。听乃敢陈。世尊告曰。恣汝所问。鹦鹉摩纳问曰。瞿昙。如我所闻。若在家者。便得善解。则知<a>如法</a>。<a>出家</a>学道者。则不然也。我问瞿昙此事云何。世尊告曰。此事不定。鹦鹉摩纳白曰。瞿昙。愿今为我分别此事。世尊告曰。摩纳。谛听。善思念之。我当为汝具分别说。鹦鹉摩纳受教而听。佛言。摩纳。若有在家及出家学道行邪<a>行者</a>。我不称彼。所以者何。若有在家及出家学道行邪行者。不得善解。不知如法。是故。摩纳。若有在家及出家学道行邪行者。我不称彼。摩纳。若有在家及出家学道行正行者。我称说彼。所以者何。若有在家及出家学道行正行者。必得善解。则知如法。是故。摩纳。若有在家及出家学道行正行者。我称说彼。摩纳。我如是说。说此二法。如是分别。如是显示。若有沙门梵志有力坚固深入。一向专着。而说此为<a>真谛</a>。余者虚妄。鹦鹉摩纳白曰。瞿昙。如我所闻。若在家者。便有大利。有大功德。出家学道者。则不然也。我问瞿昙此事云何。世尊告曰。此事不定。鹦鹉摩纳白曰。瞿昙。愿复为我分别此事。</p>
<p>　　世尊告曰。摩纳。谛听。善思念之。我当为汝具分别说。鹦鹉摩纳受教而听。佛言。摩纳。若在家者。有大灾患。有大鬪诤。有大怨憎。行邪行者。不得大果。无大功德。犹如田作。有大灾患。有大鬪诤。有大怨憎。行邪行者。不得大果。无大功德。如是。摩纳。若在家者亦复如是。摩纳。出家学道少有灾患。少有鬪诤。少有怨憎。行邪行者。不得大果。无大功德。犹如治生。少有灾患。少有鬪诤。少有怨憎。行邪行者。不得大果。无大功德。如是。摩纳。出家学道亦复如是。摩纳。若在家者。有大灾患。有大鬪诤。有大怨憎。行正行者。得大果报。有大功德。犹如田作。有大灾患。有大鬪诤。有大怨憎。行正行者。得大果报。有大功德。如是。摩纳。若在家者亦复如是。摩纳。出家学道少有灾患。少有鬪诤。少有怨憎。行正行者。得大果报。有大功德。犹如治生。少有灾患。少有鬪诤。少有怨憎。行正行者。得大果报。有大功德。如是。摩纳。出家学道亦复如是。摩纳。我如是说。说此二法。如是分别。如是显示。若有沙门．梵志有力坚固深入。一向专着。而说此为真谛。余者虚妄。鹦鹉摩纳白曰。瞿昙。彼诸梵志施设五法。有大果报。有大功德。作福得善。</p>
<p>　　世尊告曰。若诸梵志施设五法。有大果报。有大功德。作福得善。汝在此众。今可说耶。鹦鹉摩纳白曰。瞿昙。我无不可。所以者何。瞿昙。于今现坐此众。世尊告曰。汝便可说。鹦鹉摩纳白曰。瞿昙。善听。瞿昙。梵志施设第一真谛法。有大果报。有大功德。作福得善。第二诵习。第三热行。第四苦行。瞿昙。梵志施设第五梵行。有大果报。有大功德作福得善。世尊告曰。若有梵志施设五法。有大果报。有大功德。作福得善。彼梵志中颇有一梵志作如是说。我此五法。于现法中自知<a>自觉</a>。自作证已。施设果耶。鹦鹉摩纳白世尊曰。无也。瞿昙。世尊告曰。颇有师及祖师。至七世父母。作如是说。我此五法。于现法中自知自觉。自作证已。施设果耶。鹦鹉摩纳白世尊曰。无也。瞿昙。尔时。世尊问曰。摩纳。若昔有梵志寿终命过。诵持经书。流布经书。诵习典经。一曰夜吒。二曰婆摩。三曰婆摩提婆。四曰毗奢蜜哆罗。五曰夜婆陀揵尼。六曰应疑罗婆。七曰婆私吒。八曰迦叶。九曰婆罗婆。十曰婆和。谓今诸梵志即彼具经诵习持学。彼颇作是说。我此五法。于现法中自知自觉。自作证已。施设果。耶鹦鹉摩纳白世尊曰。无也。瞿昙。但诸梵志因信受持。</p>
<p>　　世尊告曰。若于诸梵志。无一梵志而作是说。我此五法。于现法中自知自觉。自作证已。施设果报。亦无师及祖师。乃至七世父母。而作是说。我此五法。于现法中自知自觉。自作证已。施设果报。若昔有梵志寿终命过。诵持经书。流布经书。诵习典经。一曰夜吒。二曰婆摩。三曰婆摩提婆。四曰毗奢蜜哆逻。五曰夜婆陀揵尼。六曰应疑罗婆。七曰婆私吒。八曰迦叶。九曰婆罗婆。十曰婆和。谓今诸梵志即彼具经诵习持学。彼无作是说。我此五法。于现法中自知自觉。自作证已。施设果报。摩纳。彼诸梵志不以此故。于信向中无根本耶。鹦鹉摩纳白曰。瞿昙。实无根本。但诸梵志闻已受持。世尊告曰。犹众盲儿各相扶持。彼在前者。不见于后。亦不见中。彼在中者。不见于前。亦不见后。彼在后者。不见于中。亦不见前。摩纳。所说诸梵志辈亦复如是。摩纳。前说信而后复说闻。鹦鹉摩纳瞋恚世尊。憎嫉不悦。诽谤世尊。指擿世尊。骂詈世尊。应诽谤瞿昙。应指瞿昙。应堕瞿昙。语世尊曰。有一梵志。名弗袈裟裟罗。姓直清净化。彼作是说。若有沙门．梵志。于人上法有知有见。现我得者。我闻是已。便大笑之。意不相可。虚妄不真。亦不如法。云何人生人中。自说得人上法。若于人上法言我知我见者。此事不然。于是。世尊便作是念。鹦鹉摩纳都题子瞋恚于我。憎嫉不悦。诽谤于我。指擿于我。骂詈于我。应诽谤瞿昙。应指瞿昙。应堕瞿昙。而语我曰。瞿昙。有梵志名弗袈裟裟罗。姓直清净化。彼作是说。若有沙门．梵志。于人上法有知有见。现我得者。我闻是已。便大笑之。意不相可。虚妄不真。亦不如法。云何人生人中。自说得人上法。若于人上法言我知我见者。此事不然。</p>
<p>　　世尊知已。告曰。摩纳。梵志弗袈裟裟罗姓直清净化。彼知一切沙门．梵志心之所念。然后作是说。若有沙门．梵志。于人上法有知有见。现我得者。我闻是已。便大笑之。意不相可。虚妄不真。亦不如法。云何人生人中。自说得人上法。若于人上法言我知我见者。此事不然耶。鹦鹉摩纳答曰。瞿昙。梵志弗袈裟裟罗姓直清净化。自有一婢。名曰不尼。尚不能知心之所念。况复欲知一切沙门．梵志心之所念耶。若使知者。终无是处。世尊告曰。犹人生盲。彼作是说。无黑白色。亦无见黑白色者。无好恶色。亦无见好恶色。无长短色。亦无见长短色。无近远色。亦无见近远色。无麤细色。亦无见麤细色。我初不见不知。是故无色。彼生盲人作如是说。为真实耶。鹦鹉摩纳答世尊曰。不也。瞿昙。所以者何。有黑白色。亦有见黑白色者。有好恶色。亦有见好恶色。有长短色。亦有见长短色。有近远色。亦有见近远色。有麤细色。亦有见麤细色。若言我初不见不知。是故无色。彼生盲人作是说者。为不真实。摩纳。梵志弗袈裟裟罗姓直清净化。彼所说者。非如生盲无目人耶。鹦鹉摩纳答世尊曰。如盲。瞿昙。世尊告曰。摩纳。于意云何。若昔有梵志寿终命过。诵持经书。流布经书。诵习典经。谓商伽梵志．生闻梵志．弗袈裟裟罗梵志及汝父都题。若彼所说。可不可．有真无真．有高有下耶。鹦鹉摩纳答世尊曰。若昔有梵志寿终命过。诵持经书。流布经书。诵习典经。谓商伽梵志．生闻梵志．弗袈裟裟罗梵志及我父都题。彼所说者。于我意者。欲令可。莫令不可。欲令真。莫令不真。欲令高。莫令下。彼时。</p>
<p>　　世尊问曰。摩纳。梵志弗袈裟裟罗姓直清净化。彼所说者。非为不可．无有可耶。非为不真．无有真耶。非为至下．无有高耶。鹦鹉摩纳答世尊曰。实尔。瞿昙。复次。摩纳。有五法作障碍。作覆盖。作盲无目。能灭智慧。唐自疲劳。不得<a>涅槃</a>。云何为五。摩纳。欲第一法作障碍。作覆盖。作盲无目。能灭智慧。唐自疲劳。不得涅槃。摩纳。恚．身见．戒取。疑第五法作障碍。作覆盖。作盲无目。能灭智慧。唐自疲劳。不得涅槃。摩纳。于意云何。为此五法之所障碍。覆盖．阴缠。彼若欲观自义。观他义。观俱义。及知一切沙门．梵志心之所念者。终无是处。摩纳。梵志弗袈裟裟罗姓直清净化。为欲所染。欲所秽染。欲触欲猗。着于欲。入于欲中。不见灾患。不知出要而行于欲。彼为此五法之所障碍。覆盖．阴缠。彼若欲观自义。观他义。观俱义。及知一切沙门．梵志心之所念者。终无是处。复次。摩纳。有五欲功德。爱念意乐。彼有爱<a>色欲</a>相应。甚可于乐。云何为五。目知色。耳知声。鼻知香。舌知味。身知触。摩纳。于意云何。众生因此五欲功德故。生乐生喜。不复是过耶。鹦鹉摩纳白世尊曰。如是。瞿昙。世尊问曰。摩纳。于意云何。若因草木而然火。及离草木而然火。何者光[火*佥]最上．最妙．最胜耶。鹦鹉摩纳白曰。瞿昙。若离草木而然火者。终无是处。唯有如意足力。瞿昙。若离草木而然火者。彼光[火*佥]最上．最妙．最胜。世尊告曰。如是。如是。摩纳。若离草木而然火者。终无是处。唯有如意足力。若离草木而然火者。彼光[火*佥]最上．最妙．最胜。我今假说。摩纳。如因草木而然火者。如是众生所生喜乐。谓因欲．恶不善之法。不得舍乐及于止息。摩纳。如离草木而然火者。如是众生所生舍乐。谓因离欲。从诸善法而得舍乐及于止息。</p>
<p>　　世尊告曰。摩纳。于意云何。有一梵志作斋行施。或从东方有刹利童子来。彼作是说。我于其中得第一座．第一澡水．第一饮食。彼于其中不得第一座．第一澡水．第一饮食。便生怨恨而怀憎嫉。或从南方有梵志童子来。彼作是说。我于其中得净妙食。彼于其中不得净妙食。便生怨恨而怀憎嫉。或从西方有居士童子来。彼作是说。我于其中得丰饶食。彼于其中不得丰饶食。便生怨恨而怀憎嫉。或从北方有工师童子来。彼作是说。我于其中得丰足食。彼于其中不得丰足食。便生怨恨而怀憎嫉。摩纳。彼诸梵志行如是施。施设何等报耶鹦鹉摩纳白曰。瞿昙。梵志不如是心行于布施。使他生怨恨而怀憎嫉。瞿昙。当知梵志以愍伤心而行于施。以愍伤心而行施已。便得大福。世尊告曰。摩纳。梵志非为施设第六法。有大果报。有大功德。作福得善耶鹦鹉摩纳答世尊曰。如是。瞿昙。</p>
<p>　　世尊问曰。摩纳。若有梵志施设五法。有大果报。有大功德。作福得善。汝见此法多在何处。为在家耶。为出家学道耶。鹦鹉摩纳答曰。瞿昙。若有梵志施设五法。有大果报。有大功德。作福得善。我见此法多在出家学道。非在家也。所以者何。在家者多事。多有所作。多有结恨。多有憎诤。彼不能得守护诚谛。瞿昙。出家学道者少事。少有所作。少有结恨。少有憎诤。彼必能得守护诚谛。瞿昙。彼诚谛者。我见多在出家学道。非在家也。所以者何。在家者多事。多有所作。多有结恨。多有憎诤。彼不得行施。不得诵习。不得行苦行。不得行梵行。瞿昙。出家学道者少事。少有所作。少有结恨。少有憎诤。彼得行施。彼得诵习。得行苦行。得行梵行。瞿昙。行梵行者。我见此法多在出家学道。非在家也。世尊告曰。摩纳。若有梵志施设五法。有大果报。有大功德。作福得善者。我说是从心起。云何为心。若心无结．无怨．无恚．无诤。为修彼故。摩纳。于意云何。若有<a>比丘</a>守护诚谛者。彼因守护诚谛故。得喜得悦。摩纳。若有喜及悦。善善相应。我说是从心起。云何为心。若心无结．无怨．无恚．无诤。为修彼故。如是彼得行施。彼得诵习。得行苦行。得行梵行。彼因行梵行故。得喜得悦。摩纳。若有喜及悦。善善相应。我说是从心起。云何为心。若心无结．无怨．无恚．无诤。彼心与慈俱。遍满一方成就游。如是二三四方。四维上下。普周一切。心与慈俱。无结．无怨．无恚．无诤。极广甚大。无量善修。遍满一切<a>世间</a>成就游。如是悲．喜心与舍俱。无结．无怨．无恚．无诤。极广甚大。无量善修。遍满一切世间成就游。摩纳。犹如有人善吹于螺。彼若有方未曾闻者。彼于夜半而登高山。极力吹螺。出微妙声。遍满四方。如是比丘心与慈俱。遍满一方成就游。如是二三四方。四维上下。普周一切。心与慈俱。无结．无怨．无恚．无诤。极广甚大。无量善修。遍满一切世间成就游。如是悲．喜心与舍俱。无结．无怨．无恚．无诤。极广甚大。无量善修。遍满一切世间成就游。</p>
<p>　　摩纳。于意云何。若有求天。要求天上故。便行贪伺相应心。令我作天及余天。若有求天。要求天上故。便无结．无怨．无恚．无诤。无量极广善修。心定意解。遍满成就游。令我作天及余天。汝观于彼。谁得作天及余天耶。鹦鹉摩纳答曰。瞿昙。若此求天。要求天上故。便无结．无怨．无恚．无诤。无量极广善修。心定意解。遍满成就游者。我观于彼必得作天或余天也。世尊问曰。摩纳。于意云何。若有求梵天。要求梵天上故。便行贪伺相应心。令我作梵天及余梵天。若有求梵天。要求梵天上故。便无结．无怨．无恚．无诤。无量极广善修。心定意解。遍满成就游。令我作梵天及余梵天。汝观于彼。谁得作梵天及余梵天耶。鹦鹉摩纳答曰。瞿昙。若此求梵天。要求梵天上故。便无结．无怨．无恚．无诤。无量极广善修。心定意解。遍满成就游者。我观于彼得作梵天或余梵天。鹦鹉摩纳问曰。瞿昙。知梵道迹耶。</p>
<p>　　世尊告曰。摩纳。我今问汝。随所解答。摩纳。于意云何。那罗歌逻村去此众不远耶。鹦鹉摩纳答曰。不远。世尊告曰。摩纳。于意云何。汝于此众告一人曰。汝往至彼那罗歌逻村。到便即还。彼受汝教。速疾往至那罗歌逻村。到便即还。彼往返已。汝问道路。谓于那罗歌逻村往返出入事。彼人宁住不能答耶鹦鹉摩纳答世尊曰。不也。瞿昙。世尊告曰。摩纳。彼人往返于那罗歌逻村。问道路事。乃可得住而不能答。若问如来．无所著．等正觉梵道迹者。终不暂住而不能答。鹦鹉摩纳白世尊曰。沙门瞿昙。无着天祠。此事具足。谓问梵道迹能速答故。世尊。我已知。善逝。我已解。世尊。我今自归于佛．法及比丘众。唯愿世尊受我为优婆塞。从今日始。终身自归。乃至命尽。佛说如是。鹦鹉摩纳闻佛所说。欢喜奉行</p>
<p>　　鹦鹉经第一竟(四千五百六十一字)</p>
<p>　　(一五三)中阿含梵志品须闲提经第二(闲音呼姧反)(第四分别诵)</p>
<p>　　我闻如是。一时。佛游拘楼瘦。在婆罗婆第一静室。坐于草座。尔时。世尊过夜平旦。着衣持恪Ｈ隱金*刃]摩瑟昙次第乞食。食讫。中后还举衣恪Ｔ柘词肿恪Ｒ阅崾&mu;醋庞诩缟稀Ｍ?枰涣帧Ｖ林缧写&Alpha;６?薄Ｊ雷鹑胗诒肆帧Ｖ烈皇飨隆７竽崾&mu;础＝峒吁米?谑恰Ｐ胂刑嵋煅е泻筢葆唷Ｍ?杵怕奁诺谝痪彩摇Ｐ胂刑嵋煅б＜?怕奁诺谝痪彩矣胁疾葑?恍参源&Alpha;Ｋ剖&psi;游浴Ｋ粕趁盼浴Ｋ畦笮形浴Ｐ胂刑嵋煅Ъ?选Ｎ试弧Ｆ怕奁诺谝痪彩摇Ｋ?写瞬葑?恍参源&Alpha;Ｋ剖&psi;游浴Ｋ粕趁盼浴Ｋ畦笮形浴Ｆ怕奁盆笾敬鹪弧Ｐ胂刑帷Ｓ猩趁碰年际椭肿印Ｉ崾妥谧濉Ｌ瓿?敕ⅰＷ鹏卖囊隆Ｖ列拧Ｉ峒遥?藜遥?У馈＞跷奚险?【酢１说谝痪彩矣写瞬葑?恍参源&Alpha;Ｋ剖&psi;游浴Ｋ粕趁盼浴Ｋ畦笮形浴Ｐ胂刑嵋煅в镌弧Ｆ怕奁拧Ｎ医癫豢杉??２豢晌盼拧Ｎ轿壹?趁碰年嘉源&Alpha;Ｋ?哉吆巍１松趁碰年蓟蛋艿亍；蛋艿卣摺Ｎ蘅捎靡病Ｆ怕奁庞镌弧Ｐ胂刑帷Ｈ瓴挥&sigma;源耸侣畋松趁碰年肌Ｋ?哉吆巍１松趁碰年级嘤谢邸Ｉ怖?郏?笾净郏?邮炕郏?趁呕邸Ｈ羲祷壅呓缘檬ブ恰Ｐ胂刑帷Ｎ矣?源艘逑虮松趁碰年妓怠Ｎ?啥?弧Ｐ胂刑嵊镌弧Ｆ怕奁拧Ｈ粲?嫡摺Ｔ蛩嫒暌狻Ｎ椅匏?ァＦ怕奁拧Ｈ艏?趁碰年颊摺Ｎ乙嗨荡艘濉Ｋ?哉吆巍１松趁碰年及芑档亍０芑档卣摺Ｎ蘅捎靡病</p>
		

	
	

		</div></div><hr><script charset='utf-8' src='../../js/footer.js'></script></body></html>