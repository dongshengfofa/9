<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十三卷 中阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十三卷 中阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十三卷 中阿含经</strong></p>
<p>
	　　(一六五)根本分别品温泉林天经第四(第四分别诵)</p>
<p>
	　　我闻如是。一时。佛游王舍城。在竹林迦兰哆园。尔时。尊者三弥提亦游王舍城。住温泉林。于是。尊者三弥提夜将向旦。从房而出。往诣温泉。脱衣岸上。入温泉浴。浴已还出。拭体着衣。尔时。有一天形体极妙。色像巍巍。夜将向旦。往诣尊者三弥提所。稽首作礼。却住一面。彼天色像威神极妙。光明普照。于温泉岸。彼天却住于一面已。白尊者三弥提曰。<a>比丘</a>。受持跋地罗帝偈耶。尊者三弥提答彼天曰。我不受持跋地罗帝偈也。寻问彼天。汝受持跋地罗帝偈耶。彼天答曰。我亦不受持跋地罗帝偈也。尊者三弥提复问彼天。谁受持跋地罗帝偈耶。彼天答曰。<a>世尊</a>游此王舍城。在竹林迦兰哆园。彼受持跋地罗帝偈也。比丘。可往面从世尊。善受持诵跋地罗帝偈。所以者何。跋地罗帝偈者。有法有义。为梵行本。趣智．趣觉．趣于<a>涅槃</a>。族姓者至信．舍家．无家．学道。当以跋地罗帝偈善受持诵。彼天说如是。稽首尊者三弥提足。绕三匝已。即彼处没。于是。尊者三弥提。天没不久往诣佛所。稽首作礼。却坐一面。白曰。世尊。我于今日夜将向旦出房往诣彼温泉所。脱衣岸上。入温泉浴。浴已便出。住岸拭身。尔时。有一天形体极妙。色像巍巍。夜将向旦。来诣我所。稽首作礼。却住一面。彼天色像威神极妙。光明普照。于温泉岸。彼天却住于一面已。而白我曰。比丘。受持跋地罗帝偈耶。我答彼天。不受持跋地罗帝偈也。我问彼天。汝受持跋地罗帝偈耶。彼天答曰。我亦不受持跋地罗帝偈也。我复问。谁受持跋地罗帝偈耶。彼天答曰。世尊游此王舍城。住竹林迦兰哆园。彼受持跋地罗帝偈也。比丘。可往面从世尊善受持诵跋地罗帝偈。</p>
<p>
	　　所以者何。跋地罗帝偈者。有义有法。为梵行本。趣智．趣觉．趣于涅槃。族姓者至信．舍家．无家．学道。当以跋地罗帝偈善受持诵。彼天说如是。稽首我足。绕三匝已。即彼处没。世尊问曰。三弥提。汝知彼天从何处来。彼天名何耶。尊者三弥提答曰。世尊。我不知彼天从何所来。亦不知名也世尊告曰。三弥提。彼天子名正殿。为三十三天军将。于是。尊者三弥提白曰。世尊。今正是时。善逝。今正是时。若世尊为诸比丘说跋地罗帝偈者。诸比丘从世尊闻已。当善受持。世尊告曰。三弥提。谛听。谛听。善思念之。我当为汝说。尊者三弥提白曰。唯然时。诸比丘受教而听。佛言</p>
<p>
	　　慎莫念过去亦勿愿未来</p>
<p>
	　　过去事已灭未来复未至</p>
<p>
	　　现在所有法彼亦当为思</p>
<p>
	　　念无有坚强慧者觉如是</p>
<p>
	　　若作<a>圣人</a>行孰知愁于死</p>
<p>
	　　我要不会彼大苦灾患终</p>
<p>
	　　如是行精勤昼夜无<a>懈怠</a></p>
<p>
	　　是故常当说跋地罗帝偈</p>
<p>
	　　佛说如是。即从座起。入室宴坐。于是。诸比丘便作是念。诸贤当知世尊略说此教。不广分别。即从座起。入室宴坐</p>
<p>
	　　慎莫念过去亦勿愿未来</p>
<p>
	　　过去事已灭未来复未至</p>
<p>
	　　现在所有法彼亦当为思</p>
<p>
	　　念无有坚强慧者觉如是</p>
<p>
	　　若作圣人行孰知愁于死</p>
<p>
	　　我要不会彼大苦灾患终</p>
<p>
	　　如是行精勤昼夜无懈怠</p>
<p>
	　　是故常当说跋地罗帝偈</p>
<p>
	　　彼复作是念。诸贤谁能广分别世尊向所略说义。彼复作是念。尊者大迦旃延常为世尊之所称誉。及诸智梵行人。尊者大迦旃延能广分别世尊向所略说义。诸贤共往诣尊者大迦旃延所。请说此义。若尊者大迦旃延为分别者。我等当善受持。于是。诸比丘往诣尊者大迦旃延所。共相问讯。却坐一面。白曰。尊者大迦旃延。当知世尊略说此教。不广分别。即从座起。入室宴坐</p>
<p>
	　　慎莫念过去亦勿愿未来</p>
<p>
	　　过去事已灭未来复未至</p>
<p>
	　　现在所有法彼亦当为思</p>
<p>
	　　念无有坚强慧者觉如是</p>
<p>
	　　若学圣人行孰知愁于死</p>
<p>
	　　我要不会彼大苦灾患终</p>
<p>
	　　如是行精勤昼夜无懈怠</p>
<p>
	　　是故常当说跋地罗帝偈</p>
<p>
	　　我等便作是念。诸贤谁能广分别世尊向所略说义。我等复作是念。尊者大迦旃延常为世尊之所称誉。及诸智梵行人。尊者大迦旃延能广分别世尊向所略说义。唯愿尊者大迦旃延为慈愍故而广说之。尊者大迦旃延告曰。诸贤。听我说喻。慧者闻喻则解其义。诸贤。犹如有人欲得求实。为求实故。持斧入林。彼见大树成根．茎．节．枝．叶．华．实。彼人不触根．茎．节．实。但触枝．叶。诸贤所说亦复如是。世尊现在舍来就我而问此义。所以者何。诸贤。当知世尊是眼．是智．是义．是法。法主．法将。说<a>真谛</a>义。现一切义由彼世尊。诸贤应往诣世尊所而问此义。世尊。此云何。此何义。如世尊说者。诸贤等当善受持。时。诸比丘白曰。唯然。尊者大迦旃延。世尊是眼．是智．是义．是法。法主．法将。说真谛义。现一切义由彼世尊。我等往诣世尊所而问此义。世尊。此云何。此何义。如世尊说者。我等当善受持。然尊者大迦旃延常为世尊之所称誉。及诸智梵行人。尊者大迦旃延能广分别世尊向所略说义。唯愿尊者大迦旃延为慈愍故而广说之。尊者大迦旃延告诸比丘。诸贤等共听我所说。</p>
<p>
	　　诸贤。云何比丘念过去耶。诸贤。比丘实有眼知色可喜．意所念。爱色。欲相应。心乐。扪摸本。本即过去也。彼为过去识欲染着。因识欲染着已。则便乐彼。因乐彼已。便念过去。如是耳．鼻．舌．身。实有意知法可喜．意所念。爱法。欲相应。心乐。扪摸本。本即过去也。彼为过去识欲染着。因识欲染着已。则便乐彼。因乐彼已。便念过去。诸贤。如是比丘念过去也。诸贤。云何比丘不念过去。诸贤。比丘实有眼知色可喜．意所念。爱色。欲相应。心乐。扪摸本。本即过去也。彼为过去识不欲染着。因识不欲染着已。则便不乐彼。因不乐彼已。便不念过去。如是耳．鼻．舌．身。实有意知法可喜．意所念。爱法。欲相应。心乐。扪摸本。本即过去也。彼为过去识不欲染着。因识不欲染着已。则便不乐彼。因不乐彼已。便不念过去。诸贤。如是比丘不念过去也。诸贤。云何比丘愿未来耶。诸贤。比丘若有眼．色．眼识未来者。彼未得欲得。已得心愿。因心愿已。则便乐彼。因乐彼已。便愿未来。如是耳．鼻．舌．身。若有意．法．<a>意识</a>未来者。未得欲得。已得心愿。因心愿已。则便乐彼。因乐彼已。便愿未来。诸贤。如是比丘愿未来也。</p>
<p>
	　　诸贤。云何比丘不愿未来。诸贤。比丘若有眼．色．眼识未来者。未得不欲得。已得心不愿。因心不愿已。则便不乐彼。因不乐彼已。便不愿未来。如是耳．鼻．舌．身。若有意．法．意识未来者。未得不欲得。已得心不愿。因心不愿已。则便不乐彼。因不乐彼已。便不愿未来。诸贤。如是比丘不愿未来也诸贤。云何比丘受现在法。诸贤。比丘若有眼．色．眼识现在者。彼于现在识欲染着。因识欲染着已。则便乐彼。因乐彼已。便受现在法。如是耳．鼻．舌．身。若有意．法．意识现在者。彼于现在识欲染着。因识欲染着已。则便乐彼。因乐彼已。便受现在法。诸贤。如是比丘受现在法也。诸贤。云何比丘不受现在法。诸贤。比丘若有眼．色．眼识现在者。彼于现在识不欲染着。因识不欲染着已。则便不乐彼。因不乐彼已。便不受现在法。如是耳．鼻．舌．身。若有意．法．意识现在者。彼于现在识不欲染着。因识不欲染着已。则便不乐彼。因不乐彼已。便不受现在法。诸贤。如是比丘不受现在法。诸贤。谓世尊略说此教。不广分别。即从座起。入室宴坐</p>
<p>
	　　慎莫念过去亦勿愿未来</p>
<p>
	　　过去事已灭未来复未至</p>
<p>
	　　现在所有法彼亦当为思</p>
<p>
	　　念无有坚强慧者觉如是</p>
<p>
	　　若学圣人行孰知愁于死</p>
<p>
	　　我要不会彼大苦灾患终</p>
<p>
	　　如是行精勤昼夜无懈怠</p>
<p>
	　　是故常当说跋地罗帝偈</p>
<p>
	　　此世尊略说。不广分别。我以此句．以此文广说如是。诸贤。可往向佛具陈。若如世尊所说义者。诸贤等便可共受持。于是。诸比丘闻尊者大迦旃延所说。善受持诵。即从座起。绕尊者大迦旃延三匝而去。往诣佛所。稽首作礼。却坐一面。白曰。世尊。向世尊略说此教。不广分别。即从座起。入室燕坐。尊者大迦旃延以此句．以此文而广说之。世尊闻已。叹曰。善哉。善哉。我<a>弟子</a>中有眼．有智．有法．有义。所以者何。谓师为弟子略说此教。不广分别。彼弟子以此句．以此文而广说之。如大迦旃延比丘所说。汝等应当如是受持。所以者何。以说观义应如是也。佛说如是。彼诸比丘闻佛所说。<a>欢喜</a>奉行</p>
<p>
	　　温泉林天经第四竟(二千五百八十字)</p>
<p>
	　　--------------------------------------------------------------------------------</p>
<p>
	　　(一六六)中阿含根本分别品释中禅室尊经第五(第四分别诵)</p>
<p>
	　　我闻如是。一时。佛游舍卫国。在胜林给孤独园。尔时。尊者卢夷强耆游于释中。在无事禅室。于是。尊者卢夷强耆夜将向旦。从彼禅室出。在露地禅室荫中。于绳牀上敷尼师檀。结跏趺坐。尔时。有一天形体极妙。色像巍巍。夜将向旦。往诣尊者卢夷强耆所。稽首作礼。却住一面。彼天色像威神极妙。光明普照。于其禅室。彼天却住于一面已。白尊者卢夷强耆曰。比丘。受持跋地罗帝偈及其义耶。尊者卢夷强耆答彼天曰。我不受持跋地罗帝偈。亦不受义寻问彼天。汝受持跋地罗帝偈及其义耶彼天答曰。我受持跋地罗帝偈。然不受义尊者卢夷强耆复问彼天。云何受持跋地罗帝偈而不受义耶。彼天答曰。一时。世尊游王舍城。住竹林迦兰哆园。尔时。世尊为诸比丘说跋地罗帝偈</p>
<p>
	　　慎莫念过去亦勿愿未来</p>
<p>
	　　过去事已灭未来复未至</p>
<p>
	　　现在所有法彼亦当为思</p>
<p>
	　　念无有坚强慧者觉如是</p>
<p>
	　　若学圣人行孰知愁于死</p>
<p>
	　　我要不会彼大苦灾患终</p>
<p>
	　　如是行精勤昼夜无懈怠</p>
<p>
	　　是故常当说跋地罗帝偈</p>
<p>
	　　比丘。我如是受持跋地罗帝偈。不受持义尊者卢夷强耆复问彼天。谁受持跋地罗帝偈及其义耶。彼天答曰。佛游舍卫国。在胜林给孤独园。彼受持跋地罗帝偈及其义也。比丘。可往面从世尊。善受持诵跋地罗帝偈及其义也。所以者何。跋地罗帝偈及其义者。有义有法。为梵行本。趣智．趣觉．趣于涅槃。族姓者至信．舍家．无家．学道。当以跋地罗帝偈及其义善受持诵。彼天说如是。稽首尊者卢夷强耆足。绕三匝已。即彼处没。天没不久。于是。尊者卢夷强耆在释中受夏坐讫。过三月已。补治衣竟。摄衣持恪Ｍ?枭嵛拦?Ｕ棺??啊Ｖ辽嵛拦?Ｗ∈ち指?露涝啊６?薄Ｗ鹫呗?那筷韧?璺鹚?；?鬃骼瘛Ｈ醋?幻妗０自弧Ｊ雷稹Ｎ乙皇庇斡谑椭小Ｔ谖奘蚂?摇Ｊ雷稹Ｎ矣诙?币菇?虻?４颖遂?页觥Ｔ诼兜仂?乙裰小Ｓ谏?椛戏竽崾μ础＝狨术米?６?薄Ｓ幸惶煨翁寮?睢Ｉ?裎∥　Ｒ菇?虻?＠匆栉宜?；?鬃骼瘛Ｈ醋∫幻妗１颂焐?裢?窦?睢９饷髌照铡Ｓ谄潇?冶颂烊醋∮谝幻嬉选６?孜以弧１惹稹Ｊ艹职系芈薜圪始捌湟逡?Ｎ掖鸨颂臁２皇艹职系芈薜圪省Ｒ嗖皇芤濉Ｑ拔时颂臁Ｈ晔艹职系芈薜圪始捌湟逡?１颂齑鹪弧Ｎ沂艹职系芈薜圪省Ｈ徊皇芤濉Ｎ腋次侍臁Ｔ坪问艹职系芈薜圪识?皇芤逡?Ｌ齑鹞以弧Ｒ皇薄７鹩瓮跎岢恰Ｗ≈窳皱壤级咴啊６?薄Ｊ雷鹞?畋惹鹚蛋系芈薜圪		

	
	

		</div></div><hr><script charset='utf-8' src='../../js/footer.js'></script></body></html>