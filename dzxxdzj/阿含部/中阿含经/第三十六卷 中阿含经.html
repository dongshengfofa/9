<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三十六卷 中阿含经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三十六卷 中阿含经</center></div><div class='fo'><center>经文出处:来自无量光明网</center><br/><br>
			<p>
	　　<strong>第三十六卷 中阿含经</strong></p>
<p>
	　　(一四五)梵志品瞿默目揵连经第四(第三念诵)</p>
<p>
	　　我闻如是。一时。佛般<a>涅槃</a>后不久。尊者阿难游王舍城。尔时。摩竭陀大臣雨势治王舍城。为防跋耆故。于是。摩竭陀大臣雨势遣瞿默目揵连田作人。往至竹林加兰哆园。尔时。尊者阿难过夜平旦。着衣持恪Ｎ?蚴彻省Ｈ胪跎岢恰Ｓ谑恰Ｗ鹫甙⒛炎魇悄睢Ｇ抑猛跎岢瞧蚴场Ｎ夷?赏?桷哪?繐b连田作人所。于是。尊者阿难往诣瞿默目揵连田作人所。梵志瞿默目揵连遥见尊者阿难来。即从坐起。偏袒着衣。叉手向尊者阿难。白曰。善来。阿难。久不来此。可坐此座。尊者阿难即坐彼座。梵志瞿默目揵连与尊者阿难共相问讯。却坐一面。白曰。阿难。欲有所问。听我问耶。尊者阿难报曰。目揵连。汝便可问。我闻当思。则便问曰。阿难。颇有一<a>比丘</a>与<a>沙门</a>瞿昙等耶。尊者阿难与梵志瞿默目揵连共论此事时。尔时。摩竭陀大臣雨势慰劳田作人。往诣梵志瞿默目揵连田作人所。摩竭陀大臣雨势遥见尊者阿难坐在梵志瞿默目揵连田作人中。往诣尊者阿难所。共相问讯。却坐一面。问曰。阿难。与梵志瞿默目揵连共论何事。以何事故共会此耶。</p>
<p>
	　　尊者阿难答曰。雨势。梵志瞿默目揵连问我。阿难。颇有一比丘与沙门瞿昙等耶。摩竭陀大臣雨势复问曰。阿难。云何答彼。尊者阿难答曰。雨势。都无一比丘与<a>世尊</a>等等。摩竭陀大臣雨势复问曰。唯然。阿难。无一比丘与世尊等等。颇有一比丘为沙门瞿昙在时所立。此比丘我般涅槃后。为诸比丘所依。谓令汝等今所依耶。尊者阿难答曰。雨势。都无一比丘为世尊所知．见。如来．无所著．等正觉在时所立。此比丘我般涅槃后。为诸比丘所依。谓令我等今所依者摩竭陀大臣雨势复问曰。阿难。唯然。无一比丘与沙门瞿昙等等。亦无一比丘为沙门瞿昙在时所立。此比丘我般涅槃后。为诸比丘所依。谓令汝等今所依者。颇有一比丘与众共和集拜。此比丘世尊般涅槃后。为诸比丘所依。谓令汝等今所依耶。尊者阿难答曰。雨势。亦无一比丘与众共和集拜。此比丘世尊般涅槃后。为诸比丘所依。谓令我等今所依者。摩竭陀大臣雨势复问曰。阿难。唯然。无一比丘与沙门瞿昙等等。亦无一比丘为沙门瞿昙在时所立。此比丘我般涅槃后。为诸比丘所依。谓令汝等今所依者。亦无一比丘与众共和集拜此比丘。世尊般涅槃后。为诸比丘所依。谓令汝等今所依者。阿难。若尔者。汝等无所依。共和合．不诤．安隐。同一一教。合一水乳。快乐游行。如沙门瞿昙在时耶。</p>
<p>
	　　尊者阿难告曰。雨势。汝莫作是说。言我等无所依。所以者何。我等有所依耳。摩竭陀大臣雨势白曰。阿难。前后所说何不相应。阿难向如是说。无一比丘与世尊等等。亦无一比丘为世尊所知．见。如来．无所著．等正觉在时所立。此比丘我般涅槃后。为诸比丘所依。谓令我等今所依者。亦无一比丘与众共和集拜。此比丘世尊般涅槃后。为诸比丘所依。谓令我等今所依者。阿难。何因何缘。今说我有所依耶尊者阿难答曰。雨势。我等不依于人而依于法。雨势。我等若依村邑游行。十五日说从<a>解脱</a>时。集坐一处。若有比丘知法者。我等请彼比丘为我等<a>说法</a>。若彼众清净者。我等一切<a>欢喜</a>奉行彼比丘所说。若彼众不清净者。随法所说。我等教作是。摩竭陀大臣雨势白曰。阿难。非汝等教作是。但法教作是。阿难。如是少法．多法可得久住者。如是阿难等共和合．不诤．安隐。同一一教。合一水乳。快乐游行。如沙门瞿昙在时。摩竭陀大臣雨势复问曰。阿难。颇有可尊敬耶尊者阿难答曰。雨势。有可尊敬。雨势白曰。阿难。前后所说何不相应。阿难向如是说。无一比丘与世尊共等等。亦无一比丘为世尊在时所立。此比丘我般涅槃后。为诸比丘所依。谓令我等今所依者。亦无一比丘与众共和集拜。此比丘世尊般涅槃后。为诸比丘所依。谓令我等今所依者。阿难。汝何因何缘。今说有可尊敬耶。</p>
<p>
	　　尊者阿难答曰。雨势。世尊知．见．如来．无所著．等正觉说有十法而可尊敬。我等若见比丘有此十法者。则共爱敬．尊重．供养．宗奉。礼事于彼比丘。云何为十。雨势。比丘修习禁戒。守护从解脱。又复善摄威仪礼节。见纤芥罪。常怀畏怖。受持学戒。雨势。我等若见比丘极行增上戒者。则共爱敬．尊重．供养．宗奉。礼事于彼比丘。复次。雨势。比丘广学多闻。守持不忘。积聚博闻。所谓法者。初妙．中妙．竟亦妙。有义有文。具足清净。显现梵行。如是诸法广学。多闻诵习至千。意所推观。明见深远。雨势。我等若见比丘极多闻者。则共爱敬．尊重．供养．宗奉。礼事于彼比丘。复次。雨势。比丘作善知识。作善朋友。作善伴党。雨势。我等若见比丘极善知识者。则共爱敬．尊重．供养．宗奉。礼事于彼比丘。复次。雨势。比丘乐住远离。成就二远离。身及心也。雨势。我等若见比丘极乐住远离者。则共爱敬．尊重．供养．宗奉。礼事于彼比丘。复次。雨势。比丘乐于燕坐。内行正止。亦不离伺。成就于观。增长空行。雨势。我等若见比丘极乐燕坐者。则共爱敬．尊重．供养．宗奉。礼事于彼比丘。复次。雨势。比丘知足。衣取覆形。食取充躯。随所游至。与衣憔恪Ｐ形薰肆怠Ｓ倘缬ツ瘛Ｓ肓匠峋恪７上杩罩小Ｈ缡潜惹鹬?恪Ｒ氯「残巍Ｊ橙〕淝?Ｋ嫠?沃痢Ｓ胍裸俱。行无顾恋。雨势。我等若见比丘极知足者。则共爱敬．尊重．供养．宗奉。礼事于彼比丘。</p>
<p>
	　　复次。雨势。比丘常行于念。成就<a>正念</a>。久所曾习。久所曾闻。恒忆不忘。雨势。我等若见比丘极有正念者。则共爱敬．尊重．供养．宗奉。礼事于彼比丘。复次。雨势。比丘常行精进。断恶不善。修诸善法。恒自起意。专一坚固。为诸善本。不舍方便。雨势。我等若见比丘极精懃者。则共爱敬．尊重．供养．宗奉。礼事于彼比丘。复次。雨势。比丘<a>修行</a>智慧。观兴衰法。得如此智。圣慧明达。分别晓了。以正尽苦。雨势。我等若见比丘极行慧者。则共爱敬．尊重．供养．宗奉。礼事于彼比丘。复次。雨势。比丘诸漏已尽。而得无漏。心解脱．慧解脱。自知<a>自觉</a>。自作证成就游。生已尽。梵行已立。所作已办。不更受有。知如真。雨势。我等若见比丘诸漏尽者。则共爱敬．尊重．供养．宗奉。礼事于彼比丘。雨势。世尊知见。如来．无所著．等正觉说此十法而可尊敬。雨势。我等若见比丘行此十法者。则共爱敬．尊重．供养．宗奉。礼事于彼比丘。于是。彼大众放高大音声。可修直道。非不可修。若修直道。非不可修者。随世中阿罗诃爱敬．尊重．供养．礼事。若诸尊可修直道而能修者。是故世中阿罗诃爱敬．尊重．供养．礼事。于是。摩竭陀大臣雨势及其眷属问曰。阿难。今游何处。尊者阿难答曰。我今游行此王舍城竹林加兰哆园。阿难。竹林加兰哆园至可爱乐。政顿可喜。昼不喧闹。夜则静寂。无有蚊虻。亦无蝇蚤。不寒不热。阿难。乐住竹林加兰哆园耶。</p>
<p>
	　　尊者阿难答曰。如是。雨势。如是。雨势。竹林加兰哆园至可爱乐。政顿可喜。昼不喧闹。夜则静寂。无有蚊虻。亦无蝇蚤。不寒不热。雨势。我乐住竹林加兰哆园中。所以者何。以世尊拥护故。是时。婆难大将在彼众中。婆难大将白曰。如是。雨势。如是。雨势。竹林加兰哆园至可爱乐。政顿可喜。昼不喧闹。夜则静寂。无有蚊虻。亦无蝇蚤。不寒不热。彼尊者乐住竹林加兰哆园。所以者何。此尊者行伺．乐伺故。摩竭陀大臣雨势闻已。语曰。婆难大将。沙门瞿昙昔时游行金鞞罗乐园中。婆难大将。尔时我数往诣彼。见沙门瞿昙。所以者何。沙门瞿昙行伺．乐伺。称叹一切伺。尊者阿难闻已。告曰。雨势。莫作是说。沙门瞿昙称说一切伺。所以者何。世尊或称说伺。或不称说。摩竭陀大臣雨势复问曰。阿难。沙门瞿昙不称说伺。不称说何等伺。尊者阿难答曰。雨势。或有一贪欲所缠而起贪欲。不知出要如真。彼为贪欲所障碍故。伺．增伺而重伺。雨势。是谓第一伺。世尊不称说。复次。雨势。或有一瞋恚所缠而起瞋恚。不知出要如真。彼为瞋恚所障碍故。伺．增伺而重伺。雨势。是谓第二伺。世尊不称说。复次。雨势。睡眠所缠而起睡眠。不知出要如真。彼为睡眠所障碍故。伺．增伺而重伺。雨势。是谓第三伺。世尊不称说。复次。雨势。疑惑所缠而起疑惑。不知出要如真。彼为疑惑所障碍故。伺．增伺而重伺。雨势。是谓第四伺。世尊不称说。雨势。世尊不称说此四伺。摩竭陀大臣雨势白曰。阿难。此四伺可增可增处。沙门瞿昙不称说。所以者何。正尽觉故。摩竭陀大臣雨势复问曰。阿难。何等伺沙门瞿昙所称说。</p>
<p>
	　　尊者阿难答曰。雨势。比丘者。离欲．离恶不善之法。至得第四禅成就游。雨势。世尊称说此四伺。摩竭陀大臣雨势白曰。阿难。此四伺可称可称处。沙门瞿昙所称。所以者何。以正尽觉故。阿难。我事烦猥。请退还归。尊者阿难告曰。欲还随意。于是。摩竭陀大臣雨势闻尊者阿难所说。善受善持。即从坐起。绕尊者阿难三匝而去。是时。梵志瞿默目揵连于摩竭陀大臣雨势去后不久。白曰。阿难。我所问事。都不答耶。尊者阿难告曰。目揵连。我实不答梵志瞿默目揵连白曰。阿难。我更有所问。听我问耶。尊者阿难答曰。目揵连。汝便可问。我闻当思。梵志瞿默目揵连即问曰。阿难。若如来．无所著．等正觉解脱及慧解脱．阿罗诃解脱。此三解脱有何差别。有何胜如尊者阿难答曰。目揵连。若如来．无所著．等正觉解脱及慧解脱．阿罗诃解脱。此三解脱无有差别。亦无胜如。梵志瞿默目揵连白曰。阿难。可在此食。尊者阿难默然而受。梵志瞿默目揵连知默然受已。即从坐起。自行澡水。极美净妙。种种丰饶食噉含消。自手斟酌。极令饱满。食讫举器。行澡水竟。取一小牀。别坐听法。尊者阿难为彼说法。劝发渴仰。成就欢喜。无量方便为彼说法。劝发渴仰。成就欢喜已。尊者阿难所说如是。摩竭陀大臣雨势眷属及梵志瞿默目揵连闻尊者阿难所说。欢喜奉行</p>
<p>
	　　瞿默目揵连经第四竟(三千一百四十三字)</p>
<p>
	　　--------------------------------------------------------------------------------</p>
<p>
	　　(一四六)中阿含梵志品象迹喻经第五(第三念诵)</p>
<p>
	　　我闻如是。一时。佛游舍卫国。在胜林给孤独园。尔时。卑卢异学平旦则从舍卫国出。往诣佛所。稽首作礼。却坐一面。佛为彼说法。劝发渴仰。成就欢喜。无量方便为彼说法。劝发渴仰。成就欢喜已。默然而住。卑卢异学。佛为说法。劝发渴仰。成就欢喜已。即从坐起。稽首佛足。绕三匝而去。尔时。生闻梵志乘极好白乘。与五百<a>弟子</a>俱。以平旦时从舍卫出。至无事处。欲教弟子讽<a>读经</a>书。生闻梵志遥见卑卢异学来。便问。婆蹉。晨起从何处来。卑卢异学答曰。梵志。我见世尊礼事．供养来。生闻梵志问曰。婆蹉。颇知沙门瞿昙空安静处学智慧耶。卑卢异学答曰。梵志。何等人可知世尊空安静处学智慧耶。梵志。若知世尊空安静处学智慧者。亦当如彼。但。梵志。我所读书有四句义。因四句义。我必信世尊．如来．无所著．等正觉。世尊所说法善。如来弟子圣众善趣。梵志。譬善象师游无事处。于树林间见大象迹。见已。必信彼象极大而有此迹。梵志。我亦如是。我所读书有四句义。因四句义。我必信世尊．如来．无所著．等正觉。世尊所说法善。如来弟子圣众善趣。云何四句义。梵志。智慧刹利论士多闻决定。能伏世人。无所不知。则以诸见造作文章。行于<a>世间</a>。彼作是念。我往沙门瞿昙所。问如是如是事。若能答者。当复重问。若不能答。便伏舍去。彼闻世尊游某村邑。便往彼所。见世尊已。尚不敢问。况复能伏。梵志。我所读书。用得如此第一句义。我因此义。必信世尊．如来．无所著．等正觉。世尊所说法善。如来弟子圣众善趣如是智慧梵志．智慧<a>居士</a>．智慧沙门论士多闻决定。能伏世人。无所不知。则以诸见造作文章。行于世间。彼作是念。我往沙门瞿昙所。问如是如是事。若能答者。当复重问。若不能答。便伏舍去。彼闻世尊游某村邑。便往彼所。见世尊已。尚不敢问。况复能伏。梵志。我所读书。用得如此第四句义。我因此义。必信世尊．如来．无所著．等正觉。世尊所说法善。如来弟子圣众善趣。梵志。我所读书有此四句义。我因此四句义故。必信世尊．如来．无所著．等正觉。世尊所说法善。如来弟子圣众善趣。生闻梵志语曰。婆蹉。汝大供养沙门瞿昙。所因所缘。欢喜奉行。</p>
<p>
	　　卑卢异学答曰。梵志。如是。如是。我极供养于彼世尊。亦极称誉。一切世间亦应供养。彼时。生闻梵志闻此义已。即从乘下。右膝着地。叉手向于胜林给孤独园。再三作礼。南无如来．无所著．等正觉。如是至三已。还乘极好白乘。往诣胜林给孤独园。到彼乘地。即便下乘。步进诣佛。共相问讯。却坐一面。生闻梵志向与卑卢异学所共论事尽向佛说。世尊闻已。告曰。梵志。卑卢异学说象迹喻。犹不善作。亦不具足。如象迹喻善作具足者。今为汝说。当善听之。梵志。譬善象师游无事处。于树林间见大象迹。见已。必信彼象极大而有此迹。梵志。彼善象师或不信者。于此林中复有母象。名加梨[少/兔]。身极高大。彼有此迹。即寻此迹。复见大象迹。见已。必信彼象极大而有此迹。梵志。彼善象师或复不信。于此林中更有母象。名加罗梨。身极高大。彼有此迹。即寻此迹。复见大象迹。见已。必信彼象极大而有此迹。梵志。彼善象师或复不信。于此林中更有母象。名婆和[少/兔]。身极高大。彼有此迹。即寻此迹。复见大象迹。见已。必信彼象极大而有此迹。彼寻此迹已。见大象迹。大象迹方极长极广。周匝遍着。正深入地。及见彼象。或去或来。或住或走。或立或卧。见彼象已。便作是念。若有此迹。必是大象。梵志。如是。若世中出如来．无所著．等正觉．明行成为．善逝．世间解．无上士．道法御．<a>天人</a>师。号佛．众佑。彼于此世。天及魔．梵．沙门．梵志。乃至天．人。自知自觉。自作证成就游。生已尽。梵行已立。所作已办。不更受有。知如真。彼说法初妙．中妙．竟亦妙。有义有文。具足清净。显现梵行。</p>
<p>
	　　彼所说法。或居士．居士子。闻已得信。于如来<a>正法</a>．律彼得信已。便作是念。在家至狭。尘劳之处。<a>出家</a>学道。发露旷大。我今在家。为锁所锁。不得尽形寿净修梵行。我宁可舍于少财物及多财物。舍少亲族及多亲族。剃除须发。着<a>袈裟</a>衣。至信．舍家．无家．学道。彼于后时。舍少财物及多财物。舍少亲族及多亲族。剃除须发。着袈裟衣。至信舍家．无家．学道。彼出家已。舍亲族相。受比丘要。修习禁戒。守护从解脱。又复善摄威仪礼节。见纤芥罪。常怀畏怖。受持学戒。彼离杀．断杀。弃舍刀杖。有惭有愧。有慈悲心。<a>饶益</a>一切。乃至昆虫。彼于<a>杀生</a>净除其心。彼离不与取．断不与取。与而后取。乐于与取。常好布施。欢喜无吝。不望其报。彼于不与取净除其心。彼离非梵行．断非梵行。懃修梵行。精懃妙行。清净无秽。离欲断婬。彼于非梵行净除其心。彼离妄言．断妄言。<a>真谛</a>言。乐真谛。住真谛。不移动。一切可信。不欺世间。彼于妄言净除其心。彼离两舌．断于两舌。行不两舌。不破坏他。不闻此语彼。欲破坏此。不闻彼语此。欲破坏彼。离者欲合。合者欢喜。不作群党。不乐群党。不称说群党事。彼于两舌净除其心。彼离麤言．断于麤言。若有所言。辞气麤[麸-夫+黄]。恶声逆耳。众所不喜。众所不爱。使他苦恼。令不得定。断如是言。若有所言。清和柔润。顺耳入心。可喜可爱。使他安隐。言声具了。不使人畏。令他得定。说如是言。彼于麤言净除其心。彼离绮语．断于绮语。时说．真说．法说．义说．止息说．乐止息说。事随时得宜。善教善诃。彼于绮语净除其心。彼离治生．断于治生．弃舍称量及斗斛。亦不受货。不缚束人。不望折斗量。不以小利侵欺于人。</p>
<p>
	　　彼于治生净除其心。彼离受寡妇．童女。断受寡妇．童女．彼于受寡妇．童女净除其心。彼离受奴婢．断受奴婢。彼于受奴婢净除其心。彼离受象．马．牛．羊。断受象．马．牛．羊。彼于受象．马．牛．羊净除其心。彼离受鸡．猪。断受鸡．猪。彼于受鸡．猪净除其心。彼离受田业．店肆。断受田业．店肆。彼于受田业．店肆净除其心。彼离受生稻．麦．豆。断受生稻．麦．豆。彼于受生稻．麦．豆净除其心彼离酒．断酒。彼于饮酒净除其心。彼离高广大牀．断高广大牀。彼于高广大牀净除其心。彼离华鬘．璎珞．涂香．脂粉。断花鬘．璎珞．涂香．脂粉。彼于华鬘．璎珞．涂香．脂粉净除其心。彼离歌舞．倡妓及往观听。断歌舞．倡妓及往观听。彼于歌舞．倡妓及往观听净除其心。彼离受生色．像宝。断受生色．像宝。彼于受生色．像宝净除其心。彼离过中食。断过中食。一食．不夜食．学时食。彼于过中食净除其心。彼已成就此圣戒聚。复行极知足。衣取覆形。食取充躯。随所游至。与衣憔恪Ｐ形薰肆怠Ｓ倘缬ツ瘛Ｓ肓匠峋恪７上杩罩小１艘殉删痛耸ソ渚邸＜凹??恪８词鼗ぶ罡?３Ｄ畋杖?Ｄ钣?鞔铩Ｊ鼗つ钚亩?贸删汀：闫鹫??Ｈ粞奂??Ｈ徊皇芟搿Ｒ嗖晃渡?Ｎ椒挹汗省Ｊ鼗ぱ鄹?Ｐ闹胁簧?八牛?瞧荩?癫簧品āＨは虮斯省Ｊ鼗ぱ鄹?Ｈ缡嵌??牵?啵?怼Ｈ粢庵?āＨ徊皇芟搿Ｒ嗖晃斗āＮ椒挹汗省Ｊ鼗ひ飧?Ｐ闹胁簧?八牛?瞧荩?癫簧品āＨは虮斯省Ｊ鼗ひ飧?１艘殉删痛耸ソ渚邸＜凹??恪Ｊ鼗ぶ罡?８凑??鋈搿Ｉ乒鄯直稹Ｇ?斓脱觥Ｒ侨葩孕颉Ｉ谱派?だ婕爸钜裸。行住坐卧。眠寤语默。皆正知之。彼已成就此圣戒聚。及极知足。守护诸根。正知出入。复独住远离。在无事处。或至树下空安靖处．山岩石室．露地穰积。或至林中。或在冢间。彼已在无事处。或至树下空安静处。敷尼师檀。结加趺坐。正身正愿。返念不向。断除贪伺。心无有诤。见他财物诸<a>生活</a>具。不起贪伺。欲令我得。彼于贪伺净除其心。如是瞋恚．睡眠．调悔．断疑．度惑。于诸善法。无有犹豫。彼于疑惑净除其心。彼断此五盖．心秽．慧羸。离欲．离恶不善之法。有觉．有观。离生喜．乐。逮初禅成就游。梵志。是谓如来所屈。如来所行。如来所服。然彼不以此为讫。</p>
<p>
	　　世尊．如来．无所著．等正觉。世尊所说法善。如来弟子圣众善趣。彼觉观已息。内靖．一心。无觉．无观。定生喜．乐。逮第二禅成就游。梵志。是谓如来所屈。如来所行。如来所服。然彼不以此为讫。世尊．如来．无所著．等正觉。世尊所说法善。如来弟子圣众善趣。彼离喜欲。舍无求游。正念正智而身觉乐。谓圣所说．圣所舍．念．乐住．室。逮第三禅成就游。梵志。是谓如来所屈。如来所行。如来所服。然彼不以此为讫。世尊．如来．无所著．等正觉。世尊所说法善。如来弟子圣众善趣。彼乐灭．苦灭。喜．忧本已灭。不苦不乐．舍念．清净。逮第四禅成就游。梵志。是谓如来所屈。如来所行。如来所服。然彼不以此为讫。世尊．如来．无所著．等正觉。世尊所说法善。如来弟子圣众善趣。彼已得如是定心。清净无秽。无烦柔软。善住得不动心。趣向漏尽智通作证。彼知此苦如真。知此苦习。知此苦灭。知此苦灭道如真。知此漏如真。知此漏习。知此漏灭。知此漏灭道如真。彼如是知．如是见。欲漏心解脱。有漏．无明漏心解脱。解脱已。便知解脱。生已尽。梵行已立。所作已办。不更受有。知如真。梵志。是谓如来所屈。如来所行。如来所服。彼以此为讫。世尊．如来．无所著．等正觉。世尊所说法善。如来弟子圣众善趣。梵志。于意云何。如是象迹喻善作具足耶。生闻梵志答曰。唯然。瞿昙。如是象迹喻善作具足。生闻梵志白曰。世尊。我已知。善逝。我已解。世尊。我今自归于佛．法及比丘众。唯愿世尊受我为优婆塞。从今日始。终身自归。乃至命尽佛说如是。生闻梵志及卑卢异学闻佛所说。欢喜奉行</p>
<p>
	　　象迹喻经第五竟(二千九百八十八字)</p>
<p>
	　　--------------------------------------------------------------------------------</p>
<p>
	　　(一四七)中阿含梵志品闻德经第六(第三念诵)</p>
<p>
	　　我闻如是。一时。佛游舍卫国。在胜林给孤独园。尔时。生闻梵志中后彷徉。往诣佛所。共相问讯。却坐一面。白曰。瞿昙。我欲有所问。听乃敢陈。世尊告曰。梵志。恣汝所问。生闻梵志即便问曰。沙门瞿昙弟子或有在家。或有出家学道。以何义故博闻诵习耶。世尊答曰。梵志。我弟子或有在家。或出家学道。所以博闻诵习。欲自调御。欲自息止。自求灭讫。梵志。我弟子或有在家。或出家学道。以此义故博闻诵习。生闻梵志复问曰。瞿昙。博闻诵习有差别耶。博闻诵习有功德耶。世尊答曰。梵志。博闻诵习而有差别。博闻诵习则有功德。生闻梵志复问曰。瞿昙。博闻诵习有何差别。有何德耶。世尊答曰。梵志。多闻圣弟子昼日作业。欲得其利。彼所作业败坏不成。彼所作业败坏不成已。然不忧戚．愁烦．啼哭。不椎身懊恼。亦不痴狂。梵志。若多闻圣弟子昼日作业。欲得其利。彼所作业败坏不成。彼所作业败坏不成已。然不忧戚．愁烦．啼哭。不椎身懊恼。亦不痴狂者。梵志。是谓博闻诵习而有差别。有此功德。</p>
<p>
	　　复次。梵志。多闻圣弟子所有爱念。异无散解。不复相应。与别离已。然不忧戚．愁烦．啼哭。不椎身懊恼。亦不痴狂。梵志。若多闻圣弟子所有爱念。异无散解。不复相应。与别离已。然不忧戚．愁烦．啼哭。不椎身懊恼。亦不痴狂者。梵志。是谓博闻诵习而有差别。有此功德。复次。梵志。多闻圣弟子知所有财物皆悉无常。念出家学道。梵志。若多闻圣弟子知所有财物皆悉无常。念出家学道者。梵志。是谓博闻诵习而有差别。有此功德。复次。梵志。多闻圣弟子知所有财物皆悉无常已。剃除须发。着袈裟衣。至信．舍家．无家．学道。梵志。若多闻圣弟子知所有财物皆悉无常已。剃除须发。着袈裟衣。至信．舍家．无家．学道者。梵志。是谓博闻诵习而有差别。有此功德。复次。梵志。多闻圣弟子能忍饥渴．寒热．蚊虻．蝇蚤。风日所逼．恶声捶杖亦能忍之。身遇诸疾。极为苦痛。至命欲绝。诸不可乐皆能堪耐。梵志。若多闻圣弟子能忍饥渴．寒热．蚊虻．蝇蚤。风日所逼．恶声捶杖亦能忍之。身遇诸疾。极为苦痛。至命欲绝。诸不可乐皆能堪耐者。梵志。是谓博闻诵习而有差别。有此功德。复次。梵志。多闻圣弟子堪耐不乐。生不乐已。心终不着。梵志。若多闻圣弟子堪耐不乐。生不乐已。心终不著者。梵志。是谓博闻诵习而有差别。有此功德。</p>
<p>
	　　复次。梵志。多闻圣弟子堪耐恐怖。生恐怖已。心终不着。梵志。若多闻圣弟子堪耐恐怖。生恐怖已。心终不着。梵志。是谓博闻诵习而有差别。有此功德。复次。梵志。多闻圣弟子若生三恶不善之念。欲念．恚念及害念。为此三恶不善念已。心终不着。梵志。若多闻圣弟子若生三恶不善之念。欲念．恚念及害念。为此三恶不善念已。心终不著者。梵志。是谓博闻诵习而有差别。有此功德。复次。梵志。多闻圣弟子离欲．离恶不善之法。至得第四禅成就游。梵志。若多闻圣弟子离欲．离恶不善之法。至得第四禅成就游者。梵志。是谓博闻诵习而有差别。有此功德。复次。梵志。多闻圣弟子三结已尽。得须陀洹。不堕恶法。定趣正觉。极受七有。天上．人间七往来已。则得苦边。梵志。若多闻圣弟子三结已尽。得须陀洹。不堕恶法。定趣正觉。极受七有。天上．人间七往来已。则得苦边者。梵志。是谓博闻诵习而有差别。有此功德。</p>
<p>
	　　复次。梵志。多闻圣弟子三结已尽。婬．怒．痴薄。得一往来。天上．人间一往来已。则得苦边。梵志。若多闻圣弟子三结已尽。婬．怒．痴薄。得一往来。天上人间一往来已。则得苦边者。梵志。是谓博闻诵习而有差别。有此功德</p>
<p>
	　　复次。梵志。多闻圣弟子五下分结尽。生彼间已。便般涅槃。得不退法。不还此世。梵志。若多闻圣弟子五下分结尽。生彼间已。便般涅槃。得不退法。不还此世者。梵志。是谓博闻诵习而有差别。有此功德。复次。梵志。多闻圣弟子有息解脱。离色得无色如其像定。身作证成就游。慧观断漏而知漏。梵志。若多闻圣弟子有息解脱。离色得无色如其像定。身作证成就游。慧观断漏而知漏者。梵志。是谓博闻诵习而有差别。有此功德复次。梵志。多闻圣弟子如意足．天耳．他心智．<a>宿命</a>智．<a>生死</a>智。诸漏已尽。得无漏。心解脱．慧解脱。于现法中自知自觉。自作证成就游。生已尽。梵行已立。所作已办。不更受有。知如真。梵志。若多闻圣弟子如意足．天耳．他心智．宿命智．生死智。诸漏已尽。得无漏。心解脱．慧解脱。于现法中自知自觉。自作证成就游。生已尽。梵行已立。所作已办。不更受有。知如真者。梵志。是谓博闻诵习而有差别。有此功德。生闻梵志复问世尊。此博闻诵习有此差别。有此功德。颇更有差别。更有功德。最上．最妙．最胜耶。世尊答曰。梵志。此博闻诵习有此差别。有此功德。更无差别。更无功德。最上．最妙．最胜者。生闻梵志白曰。世尊。我已知。善逝。我已解。世尊。我今自归于佛．法及比丘众。唯愿世尊受我为优婆塞。从今日始。终身自归。乃至命尽。佛说如是。生闻梵志闻佛所说。欢喜奉行</p>
<p>
	　　闻德经第六竟(一千六百九字)</p>
<p>
	　　--------------------------------------------------------------------------------</p>
<p>
	　　(一四八)中阿含梵志品何苦经第七(第三念诵)</p>
<p>
	　　我闻如是。一时。佛游舍卫国。在胜林给孤独园。尔时。生闻梵志中后彷徉。往诣佛所。共相问讯。却坐一面。白曰。瞿昙。我欲有所问。听乃敢陈。世尊告曰。梵志。恣汝所问。生闻梵志即便问曰。瞿昙。在家者有何苦。出家学道者有何苦耶。世尊答曰。梵志。在家者。以不<a>自在</a>为苦。出家学道者。以自在为苦。生闻梵志复问曰。瞿昙。在家者。云何以不自在为苦。出家学道者。云何以自在为苦耶。世尊答曰。梵志。若在家者。钱不增长。金．银．真珠．琉璃．水精悉不增长。畜牧．谷米及奴婢使亦不增长。尔时。在家忧苦愁戚。因此故在家者多有忧苦。多怀愁戚。梵志。若出家学道者行随其欲。行随恚．痴。尔时。出家学道忧苦愁戚。因此故出家学道者多有忧苦。多怀愁戚。梵志。如是在家者。以不自在为苦。出家学道者。以自在为苦。生闻梵志复问曰。瞿昙。在家者有何乐。出家学道者有何乐耶。世尊答曰。梵志。在家者。以自在为乐。出家学道者。以不自在为乐。生闻梵志复问曰。瞿昙。在家者。云何以自在为乐。出家学道者。云何以不自在为乐耶。世尊答曰。梵志。若在家者钱得增长。金．银．真珠．琉璃．水精皆得增长。畜牧．谷米及奴婢使亦得增长。尔时。在家快乐欢喜。因此故在家者多快乐欢喜。梵志。出家学道者行不随欲。行不随恚．痴。尔时。出家学道快乐欢喜。因此故出家学道者多快乐欢喜。梵志。如是在家者。以自在为乐。出家学道者。以不自在为乐。生闻梵志复问曰。瞿昙。以何事故。令天及人必无利义。以何事故。令天及人必有利义</p>
<p>
	　　世尊答曰。梵志。若天及人共诤者。必无利义。若天及人不诤者。必有利义。生闻梵志复问曰。瞿昙。云何天及人共诤者。必无利义。云何天及人不诤者。必有利义耶。世尊答曰。梵志。若时天及人鬪诤怨憎者。尔时。天及人忧苦愁戚。因此故天及人多有忧苦。多怀愁戚。梵志。若时天及人不鬪诤．不怨憎者。尔时。天及人快乐欢喜。因此故天及人多快乐．多欢喜。梵志。如是天及人共诤者。必无利义。天及人不诤者。必有利义。生闻梵志复问曰。瞿昙。以何事故。令天及人必不得饶益。必得其苦。以何事故。令天及人必得饶益。必得其乐。</p>
<p>
	　　世尊答曰。梵志。若天及人行于非法及行恶者。必不得益。必得其苦。若天及人能行<a>如法</a>。不行恶者。必得饶益。必得其乐。生闻梵志复问曰。瞿昙。天及人云何行于非法及行恶者。必不得益。必得其苦。天及人云何行如法。不行恶者。必得饶益。必得其乐。世尊答曰。梵志。天及人身行非法及行恶。口．意行非法及行恶者。尔时。天及人必当减损。阿修罗必当兴盛。梵志。若天及人身行如法。守护其身。口．意行如法。守护口．意者。尔时。天及人必当兴盛。阿修罗必当减损。梵志。如是天及人行于非法及行恶者。必得不益。必得其苦。梵志。如是天及人能行如法。不行恶者。必得饶益。必得其乐。生闻梵志复问曰。瞿昙。云何观恶知识。</p>
<p>
	　　世尊答曰。梵志。当观恶知识犹如月也生闻梵志复问曰。瞿昙。云何当观恶知识犹如月耶。世尊答曰。梵志。如向尽月。日日稍减。宫殿亦减。光明亦减。形色亦减。日日尽去。梵志。有时月乃至于尽。都不复见。梵志。恶知识人于如来正法．律亦得其信。彼得信已。则于后时而不<a>孝顺</a>。亦不恭敬。所行不顺。不立正智。不趣向法次法。彼便失信。持戒．博闻．庶几．智慧亦复失之。梵志。有时此恶知识教灭善法。犹如月尽。梵志。如是当观恶知识犹如月也。生闻梵志复问曰。瞿昙。云何观善知识。世尊答曰。梵志。当观善知识犹如月也。生闻梵志复问曰。瞿昙。云何当观善知识犹如月耶。世尊答曰。梵志。犹如月初生。少壮明净。日日增长。梵志。或时月十五日。其殿丰满。梵志。如是善知识于如来正法．律得信。彼得信已。而于后时孝顺恭敬。所行随顺。立于正智。趣向法次法。彼增长信。持戒．博闻．庶几．智慧亦复增长。梵志。有时彼善知识善法具足。如十五日月。梵志。如是当观善知识犹如月也。于是。世尊说此颂曰</p>
<p>
	　　譬如月无垢游于<a>虚空</a>界</p>
<p>
	　　一切世星宿悉翳其光明</p>
<p>
	　　如是信博闻庶几无悭贪</p>
<p>
	　　世间一切悭悉翳施光明</p>
<p>
	　　犹如有大龙兴起云雷电</p>
<p>
	　　雨下极滂沛充满一切地</p>
<p>
	　　如是信博闻庶几无悭贪</p>
<p>
	　　施饮食丰足乐劝增广施</p>
<p>
	　　如是极雷震如天降时雨</p>
<p>
	　　彼福雨广大施主之所雨</p>
<p>
	　　钱财多名誉得生于善处</p>
<p>
	　　彼当受于福死已生天上</p>
<p>
	　　佛说如是。生闻梵志闻佛所说。欢喜奉行</p>
<p>
	　　何苦经第七竟(一千四百二十五字)</p>
<p>
	　　中阿含经卷第三十六(九千一百六十五字)</p>
		

	
	

		</div></div><hr><script charset='utf-8' src='../../js/footer.js'></script></body></html>