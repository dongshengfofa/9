<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛般泥洹经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛般泥洹经</center></div><div class='fo'><center>经文出处:来自无量光明网</center><br/><br>
			<p style="text-align: center">第一卷&nbsp;&nbsp; 第二卷</p>
<p>　　<strong>佛般泥洹经</strong> 卷上<br />
<br />
　　闻如是。一时佛在王舍国鹞山中。与千二百五十<a>比丘</a>俱。时摩竭国王。号名阿闍世。与越只国不相得。欲往伐之。自与群臣共议。越只国富。人民炽盛。多出珍宝。不首伏于我。宁可起兵伐其国。国有贤公。公名雨舍。雨舍公者。逝心种也。公言唯命。</p>
<p>　　王告雨舍公言。佛去是不远。若持王声。往至佛所。头面着足。问佛消息。身体平安不。餐食如常不。问佛礼竟。自持若意白佛言。越只国大轻易王。王欲往伐之。宁能得胜不。公受王教。即严车五百。乘骑二千。步人二千。往到王舍国。得步径止车下。到佛所见佛前。头面着佛足。佛与机使坐。问国丞相。从何所来。公言。王使臣来。稽首佛足。问佛消息。身体平安不。餐食如常不。佛即问。王及国人民。宁安和不。谷籴平贱不。公言。得佛恩。皆自安和。风雨时节。国中丰熟。佛言。公行道人马。皆平安不。公言。得佛恩。行道皆平安无他。</p>
<p>　　公白佛言。王与越只国有嫌。欲往伐坏之。于佛意何如。可得胜不。佛言。是越只国人民。持七法者。王不能得胜。不持七法者可胜。佛言。我昔尝往到越只国。国有急疾神舍。我止顿其中。越只国中诸长老。皆来语我言。阿闍世王。欲来伐我国。我曹谨敕自守国。佛言。我即告诸长老。莫愁莫恐。若曹持七法。阿闍世王来者。不能胜汝。雨舍问佛。七法者何a等。</p>
<p>　　时佛坐。阿难从后扇佛。佛告阿难。汝宁闻越只国人。数相聚会。讲议政事。修备自守不。对曰。闻其数相聚会。讲议政事。修备自守。佛言如是。彼为不衰。汝闻越只。君臣常和。所任忠良。转相承用不。对曰。闻其君臣常和。所任忠良。转相承用。汝闻越只国。奉<a>法相</a>率。无取无愿。不敢有过不。曰闻其奉法相率。无取无愿。不敢有过。汝闻越只。礼化谨敬。男女有别。长幼相事不。曰闻其礼化谨敬。男女有别。长幼相事。汝闻越只。孝于父母。逊弟师长。受诫教诲不。曰闻其孝于父母。逊弟师长。受诫教诲。汝闻越只。承天则地。敬畏社稷。奉事四时不。曰闻耳承天则地。敬畏社稷。奉顺四时。汝闻越只。尊奉<a>道德</a>。国有<a>沙门</a>应真及方远来者。供养衣被牀卧医药不。曰闻其尊奉道德。国有沙门应真及方远来者。供养衣被牀卧医药。佛言夫有国者。行此七法。难可得危。雨舍公对言。使越只持一法者。尚不可攻。何况七法。公曰。国事多故。当还请辞。</p>
<p>　　佛言。可宜知时。即从坐起<a>礼佛</a>而去。去未久。佛呼阿难敕之。往至鹞山中。请诸比丘僧皆聚会。着讲堂中。阿难即受教诏。至鹞山中。敕诸比丘僧。佛请诸比丘。比丘悉来。皆为佛作礼。佛即在前。至讲堂中。设座已皆坐。佛告诸比丘。若曹当持七戒法。</p>
<p>　　何等为七。比丘当数相聚会诵经。法可久。</p>
<p>　　上下相承用坐起。法可久。</p>
<p>　　坐起不得念家室妻子。法可久。</p>
<p>　　在山阻间。若在深林树下冢间。当自思惟五灭。法可久。</p>
<p>　　少年奉道。当先问长老比丘。敬畏承用。受教莫厌。法可久。</p>
<p>　　心当奉法。敬畏经戒。法可久。</p>
<p>　　持二百五<a>十戒</a>。具以得阿<a>罗汉</a>道。欲来学者莫却。入者相承用。来者所有衣被饮食当共用。病瘦当相瞻视。比丘持是七法。法可久</p>
<p>　　复有七法皆听。比丘诺受教。比丘不得贪卧。卧者不得思他事。法可久。</p>
<p>　　乐守清净。不乐有为。法可久。</p>
<p>　　乐贤共坐。守忍辱行。慎无诤讼。法可久。</p>
<p>　　不得责望人礼敬。为人说经。不用作恩德。法可久。</p>
<p>　　小得道头角莫自憍恣。法可久。</p>
<p>　　不思诸情欲。心不投余行。如此者法可久。</p>
<p>　　不贪利养。常乐隐处。草蓐为牀。比丘持是。法可久。</p>
<p>　　复有七法皆听。诸比丘言受教。人有惠彼物余人。不得有恨意。法可久。</p>
<p>　　当知羞惭。法可久。</p>
<p>　　不懈于经戒。法可久。</p>
<p>　　坐起心不忘经法。法可久。</p>
<p>　　坐起不相厌苦。法可久。</p>
<p>　　坐起当明经法。法可久。</p>
<p>　　学<a>读经</a>当讽诵惟其深义。比丘持是七法法可久复有七法。</p>
<p>　　佛在<a>世间</a>。为比丘作师。比丘敬佛所说戒敕。持<a>受戒</a>法。不慢念师恩。持师戒法。法可久。</p>
<p>　　不得下道。当随<a>佛法</a>约束。法可久。</p>
<p>　　敬比丘僧。受其教戒。得当承用无厌。法可久。</p>
<p>　　当重持戒能忍辱者。法可久。随经戒心无所贪爱。常念人命非常。法可久。</p>
<p>　　昼日不得贪饭食。夜卧不得贪好牀。法可久。自敕顿思惟世间扰扰所念莫懈。莫随恶心。莫随邪心。邪心来至。自戒莫随。当端心。世间人为心所欺。比丘莫随天下愚人心。持是七法法可久</p>
<p>　　复有七法。比丘僧言受教。比丘当重经如愚人重珍宝。持经当父母。当用经<a>生活</a>父母。活人一世耳。经度人无数世。令人得泥洹</p>
<p>　　道。用是故。法可久。</p>
<p>　　不得贪食嗜味。食不得多。多者病人。少者复饥。趣可而已。不得味饭。法可久。</p>
<p>　　当持身比土。日当忧死。不乐在<a>生死</a>中。生者多忧。忧父母兄弟妻子亲属奴婢知识畜生田宅。是曹忧者。皆愚痴忧耳。如人有罪。为吏所取。虽有宗亲。不得前附。用是秽故。身当以比土。独来独去。当与身竞。法可久。</p>
<p>　　勤修精进。端身口意行无过失。取道不难。法可久。</p>
<p>　　惧降心意。不听六情。抑婬怒痴。无有邪行。法可久。</p>
<p>　　坐众人中。不羞众人。为人所敬。心净端故。不恐不畏。取道不邪。如人为人所谗。为吏所捕。吏虽执之。其人不恐。用无所犯故。清净持戒。畏佛戒语。坐众人中不恐。心净故。法可久。敬慎</p>
<p>　　不自憍慢。从慧者受经戒。见痴者当教经戒。比丘持是七法。法可久</p>
<p>　　复有七法。比丘言受教。比丘常当念经。弃贪婬之态。常当念度世之道。自思惟身体。法可久。</p>
<p>　　常持佛所说经。用着心中。既着心中。当端其心。弃恶心受好心。如人衣多垢。以淳灰浣之再三。遍垢便去。<a>念佛</a>语当持戒。去恶就善。法可久。</p>
<p>　　当与心诤。不当随心。心欲婬怒痴不得听。常自戒于心。不得随心。如人从军。健者众人共将踧在军前锋。难得复还。意欲悔却。羞其后人。以受净戒。但当端心正意。在众人前。莫得在后。可先得道。法可久。</p>
<p>　　当知所入法行多少深浅。熟与初头志。当日胜乐经。不厌苦。不择食。不择牀卧。以道自劝乐。法可久。</p>
<p>　　当敬同学。当持同学作兄弟。当端外内。外者身口过。内者心过当思惟是二事。法可久。坐自思惟。九孔恶露无所不有。一孔主内。九孔皆出不净。饥饱寒热。皆为苦极。身体难得宜适。皆不净洁。内怀不净。风寒热见外。有不净反自覆。鼻见吐寒热。心皆不喜。有臭者。亦不恶不喜。比丘当端心。内外法可久。</p>
<p>　　视天下人。帝王亦死。贫富贵贱。无有离死者。同死生之道。如人梦见好舍好园豪贵快乐。寤则不见。世间所有贫富贵贱。如人梦耳。自思惟世间。譬如人梦。比丘持是七法。思惟莫失。法可久</p>
<p>　　复有七法。比丘僧。当有慈心于天下。有慈心于佛。人骂不得应。不得恨。持慈心向天下。如狱中有系囚。常慈心相向。人处世间。亦当慈心转相愍念。比丘执心人骂无怒。将踧无喜生有是心。可以无忧。所以不与世人诤者。譬如牸牛食刍草。出乳乳出酪。酪出酥。酥成醍醐。持心当如醍醐。奉佛戒法。可久端。舌莫妄语。语莫伤人。意舌当端。舌不端。使人不得道。舌致刀杖或致灭门为道常当端舌。法可久。端心莫念恶。莫思婬。有婬心者。不成阿罗汉道。夜卧婬欲态欲来者。当念女人恶露。婬意即解。恨怒心来。当念生在地上不久。法可久。若有将请比丘饮食。余人不得念言。是比丘独得我不得。不得有是曹念比丘病人。傥有义持医药来与之。余人不得念言。独视彼不视我。不得念是人持衣物遗比丘。余人不得念言。我独不得。何以所行乞丐得者。以在阒小２坏醚远嗌佟Ｐ娜缡钦摺７?删谩３纸浞ㄉ鹘浞&uacute;恢?摺５蔽手?浔惹稹Ｄ罘鹉罘?畋惹鹕?Ｄ?眯菹ⅰＵ棺?喑杏谩Ｓ谝轮械檬?５庇写刃南蛑?７?删谩＜?廊搜浴４巳思人馈２恢??馈＞偌姨淇蕖＜爸?肚资舨恢?４巳硕廊缛ァ１惹鹨缘玫馈Ｄ苤?廊嘶晟袼?は颉７鹁?豢刹欢痢５啦豢刹谎АＬ煜戮兜乐诙嗤醯雷畲蟆７鸬酪喽?Ｗ钌系酪病Ｈ缡??恕８鞒止??鋱椭小Ｓ星爸姓摺Ｓ泻笾姓摺Ｉ洳恍菹ⅰ１馗粗袌汀Ｐ蟹鹁?廊绱恕Ｄ?改?睢Ｇ耙缘玫馈＝裎也坏玫馈２坏糜惺呛蕖Ｈ缛松洳恍菹⒒嶂袌汀Ｎ?惹鸩恢够岬玫馈</p>
		</div>
		
		
		</div></div><hr><script charset='utf-8' src='../../js/footer.js'></script></body></html>