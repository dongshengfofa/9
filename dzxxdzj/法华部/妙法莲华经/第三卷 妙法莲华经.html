<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三卷 妙法莲华经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三卷 妙法莲华经</center></div><div class='fo'><center>经文出处:来自无量光明网</center><br/><br>
			<h>药草喻品第五</h>
<p>　　尔时<a>世尊</a>告摩诃迦叶及诸大<a>弟子</a>。善哉善哉。迦叶。善说如来真实功德。诚如所言。如来复有无量无边阿僧祇功德。汝等若于无量亿劫说不能尽。迦叶当知。如来是诸法之王若有所说皆不虚也。于一切法以智方便而演说之。其所<a>说法</a>。皆悉到于一切智地。如来观知一切诸法之所归趣。亦知一切众生深心所行。通达无碍。又于诸法究尽明了。示诸众生一切智慧。迦叶。譬如三千<a>大千世界</a>。山川溪谷土地所生卉木<a>丛林</a>。及诸药草种类若干名色各异。密云弥布遍覆三千大千世界。一时等澍其泽普洽卉木丛林及诸药草。小根小茎小枝小叶。中根中茎中枝中叶。大根大茎大枝大叶。诸树大小。随上中下各有所受。一云所雨。称其种性而得生长。华菓敷实。虽一地所生一雨所润。而诸草木各有差别。迦叶当知。如来亦复如是。出现于世如大云起。以大音声普遍世界<a>天人</a>阿修罗。如彼大云遍覆三千大千国土。于大众中而唱是言。我是如来应供正遍知明行足善逝<a>世间</a>解无上士调御丈夫天人师佛世尊。未度者令度。未解者令解。未安者令安。未<a>涅槃</a>者令得涅槃。今世后世如实知之。我是一切知者。一切见者。知道者。开道者。说道者。汝等天人阿修罗众。皆应到此。为听法故。尔时无数千万亿种众生。来至佛所而听法。如来于时观是众生诸根利钝精进<a>懈怠</a>。随其所堪而为说法。种种无量。皆令<a>欢喜</a>快得善利。是诸众生闻是法已。现世安隐后生善处。以道受乐亦得闻法。既闻法已离诸障碍。于诸法中。任力所能渐得入道。如彼大云雨于一切卉木丛林及诸药草。如其种性。具足蒙润各得生长。如来说法一相一味。所谓<a>解脱</a>相离相灭相。究竟至于一切种智。其有众生闻如来法。若持读诵如说<a>修行</a>。所得功德不<a>自觉</a>知。所以者何。唯有如来。知此众生种相体性。念何事。思何事。修何事。云何念。云何思。云何修。以何法念。以何法思。以何法修。以何法得何法。众生住于种种之地。唯有如来。如实见之明了无碍。如彼卉木丛林诸药草等。而不自知上中下性。如来知是一相一味之法。所谓解脱相离相灭相。究竟涅槃常寂灭相。终归于空。佛知是已。观众生心欲而将护之。是故不即为说一切种智。汝等迦叶。甚为希有。能知如来随宜说法。能信能受。所以者何。诸佛世尊随宜说法难解难知。尔时世尊。欲重宣此义。而说偈言</p>
<p style="text-align: center">　　破有法王出现世间随众生欲</p>
<p style="text-align: center">　　种种说法如来尊重智慧深远</p>
<p style="text-align: center">　　久默斯要不务速说有智若闻</p>
<p style="text-align: center">　　则能信解无智疑悔则为永失</p>
<p style="text-align: center">　　是故迦叶随力为说以种种缘</p>
<p style="text-align: center">　　令得<a>正见</a>迦叶当知譬如大云</p>
<p style="text-align: center">　　起于世间遍覆一切慧云含润</p>
<p style="text-align: center">　　电光晃曜雷声远震令众悦豫</p>
<p style="text-align: center">　　日光掩蔽地上清凉叆叇垂布</p>
<p style="text-align: center">　　如可承揽其雨普等四方俱下</p>
<p style="text-align: center">　　流澍无量率土充洽山川险谷</p>
<p style="text-align: center">　　幽邃所生卉木药草大小诸树</p>
<p style="text-align: center">　　百谷苗稼<a>甘蔗</a>蒲萄雨之所润</p>
<p style="text-align: center">　　无不丰足干地普洽药木并茂</p>
<p style="text-align: center">　　其云所出一味之水草木丛林</p>
<p style="text-align: center">　　随分受润一切诸树上中下等</p>
<p style="text-align: center">　　称其大小各得生长根茎枝叶</p>
<p style="text-align: center">　　华菓光色一雨所及皆得鲜泽</p>
<p style="text-align: center">　　如其体相性分大小所润是一</p>
<p style="text-align: center">　　而各滋茂佛亦如是出现于世</p>
<p style="text-align: center">　　譬如大云普覆一切既出于世</p>
<p style="text-align: center">　　为诸众生分别演说诸法之实</p>
<p style="text-align: center">　　大圣世尊于诸天人一切众中</p>
<p style="text-align: center">　　而宣是言我为如来两足之尊</p>
<p style="text-align: center">　　出于世间犹如大云充润一切</p>
<p style="text-align: center">　　枯藁众生皆令离苦得安隐乐</p>
<p style="text-align: center">　　世间之乐及涅槃乐诸天人众</p>
<p style="text-align: center">　　一心善听皆应到此觐无上尊</p>
<p style="text-align: center">　　我为世尊无能及者安隐众生</p>
<p style="text-align: center">　　故现于世为大众说<a>甘露</a>净法</p>
<p style="text-align: center">　　其法一味解脱涅槃以一妙音</p>
<p style="text-align: center">　　演畅斯义常为大乘而作因缘</p>
<p style="text-align: center">　　我观一切普皆平等无有彼此</p>
<p style="text-align: center">　　爱憎之心我无贪着亦无限碍</p>
<p style="text-align: center">　　恒为一切平等说法如为一人</p>
<p style="text-align: center">　　众多亦然常演说法曾无他事</p>
<p style="text-align: center">　　去来坐立终不疲厌充足世间</p>
<p style="text-align: center">　　如雨普润贵贱上下持戒毁戒</p>
<p style="text-align: center">　　威仪具足及不具足正见邪见</p>
<p style="text-align: center">　　利根钝根等雨法雨而无懈倦</p>
<p style="text-align: center">　　一切众生闻我法者随力所受</p>
<p style="text-align: center">　　住于诸地或处人天转轮圣王</p>
<p style="text-align: center">　　释梵诸王是小药草知无漏法</p>
<p style="text-align: center">　　能得涅槃起六<a>神通</a>及得三明</p>
<p style="text-align: center">　　独处山林常行<a>禅定</a>得缘觉证</p>
<p style="text-align: center">　　是中药草求世尊处我当作佛</p>
<p style="text-align: center">　　行精进定是上药草又诸佛子</p>
<p style="text-align: center">　　专心佛道常行慈悲自知作佛</p>
<p style="text-align: center">　　决定无疑是名小树安住神通</p>
<p style="text-align: center">　　转不退轮度无量亿百千众生</p>
<p style="text-align: center">　　如是<a>菩萨</a>名为大树佛平等说</p>
<p style="text-align: center">　　如一味雨随众生性所受不同</p>
<p style="text-align: center">　　如彼草木所禀各异佛以此喻</p>
<p style="text-align: center">　　方便开示种种言辞演说一法</p>
<p style="text-align: center">　　于佛智慧如海一渧我雨法雨</p>
<p style="text-align: center">　　充满世间一味之法随力修行</p>
<p style="text-align: center">　　如彼丛林药草诸树随其大小</p>
<p style="text-align: center">　　渐增茂好诸佛之法常以一味</p>
<p style="text-align: center">　　令诸世间普得具足渐次修行</p>
<p style="text-align: center">　　皆得<a>道果</a>声闻缘觉处于山林</p>
<p style="text-align: center">　　住最后身闻法得果是名药草</p>
<p style="text-align: center">　　各得增长若诸菩萨智慧坚固</p>
<p style="text-align: center">　　了达<a>三界</a>求最上乘是名小树</p>
<p style="text-align: center">　　而得增长复有住禅得神通力</p>
<p style="text-align: center">　　闻诸法空心大欢喜放无数光</p>
<p style="text-align: center">　　度诸众生是名大树而得增长</p>
<p style="text-align: center">　　如是<a>迦叶佛</a>所说法譬如大云</p>
<p style="text-align: center">　　以一味雨润于人华各得成实</p>
<p style="text-align: center">　　迦叶当知以诸因缘种种譬喻</p>
<p style="text-align: center">　　开示佛道是我方便诸佛亦然</p>
<p style="text-align: center">　　今为汝等说最实事诸声闻众</p>
<p style="text-align: center">　　皆非灭度汝等所行是菩萨道</p>
<p style="text-align: center">　　渐渐修学悉当成佛		
		<p class="box marginT">
<a></a> <span></span> <a></a> <a></a> <a class="a"></a>		

	
	

		<br>
			</p>
<h><a>妙法莲华经</a>授记品第六</h>
<p>　　尔时世尊说是偈已。告诸大众唱如是言。我此弟子摩诃迦叶。于未来世当得奉觐三百万亿诸佛世尊。供养恭敬尊重赞叹。广宣诸佛无量大法。于最后身得成为佛。名曰光明如来应供正遍知明行足善逝世间解无上士调御丈夫天人师佛世尊。国名光德。劫名大庄严。佛寿十二小劫。<a>正法</a>住世二十小劫。像法亦住二十小劫。国界严饰无诸秽恶瓦砾荆棘便利不净。其土平正。无有高下坑坎堆阜。琉璃为地宝树行列。黄金为绳以界道侧。散诸宝华周遍清净。其国菩萨无量千亿。诸声闻众亦复无数。无有魔事。虽有魔及魔民。皆护<a>佛法</a>。尔时世尊欲重宣此义。而说偈言</p>
<p style="text-align: center">　　告诸<a>比丘</a>我以佛眼见是迦叶</p>
<p style="text-align: center">　　于未来世过无数劫当得作佛</p>
<p style="text-align: center">　　而于来世供养奉觐三百万亿</p>
<p style="text-align: center">　　诸佛世尊为佛智慧净修梵行</p>
<p style="text-align: center">　　供养最上二足尊已修习一切</p>
<p style="text-align: center">　　无上之慧于最后身得成为佛</p>
<p style="text-align: center">　　其土清净琉璃为地多诸宝树</p>
<p style="text-align: center">　　行列道侧金绳界道见者欢喜</p>
<p style="text-align: center">　　常出好香散众名华种种奇妙</p>
<p style="text-align: center">　　以为庄严其地平正无有丘坑</p>
<p style="text-align: center">　　诸菩萨众不可称计其心调柔</p>
<p style="text-align: center">　　逮大神通奉持诸佛大乘经典</p>
<p style="text-align: center">　　诸声闻众无漏后身法王之子</p>
<p style="text-align: center">　　亦不可计乃以天眼不能数知</p>
<p style="text-align: center">　　其佛当寿十二小劫正法住世</p>
<p style="text-align: center">　　二十小劫像法亦住二十小劫</p>
<p>　　光明世尊其事如是</p>
<p>　　尔时大目犍连。<a>须菩提</a>。摩诃迦栴延等。皆悉悚栗。一心合掌瞻仰尊颜。目不暂舍。即共同声。而说偈言</p>
<p style="text-align: center">　　大雄猛世尊诸释之法王</p>
<p style="text-align: center">　　哀愍我等故而赐佛音声</p>
<p style="text-align: center">　　若知我深心见为授记者</p>
<p style="text-align: center">　　如以甘露洒除热得清凉</p>
<p style="text-align: center">　　如从饥国来忽遇大王饍</p>
<p style="text-align: center">　　心犹怀疑惧未敢即便食</p>
<p style="text-align: center">　　若复得王教然后乃敢食</p>
<p style="text-align: center">　　我等亦如是每惟小乘过</p>
<p style="text-align: center">　　不知当云何得佛无上慧</p>
<p style="text-align: center">　　虽闻佛音声言我等作佛</p>
<p style="text-align: center">　　心尚怀忧惧如未敢便食</p>
<p style="text-align: center">　　若蒙佛授记尔乃快安乐</p>
<p style="text-align: center">　　大雄猛世尊常欲安世间</p>
<p style="text-align: center">　　愿赐我等记如饥须教食</p>
<p>　　尔时世尊。知诸大弟子心之所念。告诸比丘。是须菩提。于当来世。奉觐三百万亿那由他佛。供养恭敬尊重赞叹。常修梵行具菩萨道。于最后身得成为佛。号曰名相如来应供正遍知明行足善逝世间解无上士调御丈夫天人师佛世尊。劫名有宝。国名宝生。其土平正。颇梨为地宝树庄严。无诸丘坑沙砾荆棘便利之秽。宝华覆地周遍清净。其土人民皆处宝台珍妙楼阁。声闻弟子无量无边。算数譬喻所不能知。诸菩萨众无数千万亿那由他。佛寿十二小劫。正法住世二十小劫。像法亦住二十小劫。其佛常处<a>虚空</a>为众说法。度脱无量菩萨及声闻众。尔时世尊欲重宣此义。而说偈言</p>
<p style="text-align: center">　　诸比丘众今告汝等皆当一心</p>
<p style="text-align: center">　　听我所说我大弟子须菩提者</p>
<p style="text-align: center">　　当得作佛号曰名相当供无数</p>
<p style="text-align: center">　　万亿诸佛随佛所行渐具大道</p>
<p style="text-align: center">　　最后身得三十二相端正姝妙</p>
<p style="text-align: center">　　犹如宝山其佛国土严净第一</p>
<p style="text-align: center">　　众生见者无不爱乐佛于其中</p>
<p style="text-align: center">　　度无量众其佛法中多诸菩萨</p>
<p style="text-align: center">　　皆悉利根转不退轮彼国常以</p>
<p style="text-align: center">　　菩萨庄严诸声闻众不可称数</p>
<p style="text-align: center">　　皆得三明具六神通住八解脱</p>
<p style="text-align: center">　　有大威德其佛说法现于无量</p>
<p style="text-align: center">　　神通变化不可思议诸天人民</p>
<p style="text-align: center">　　数如恒沙皆共合掌听受佛语</p>
<p style="text-align: center">　　其佛当寿十二小劫正法住世</p>
<p style="text-align: center">　　二十小劫像法亦住二十小劫</p>
<p>　　尔时世尊复告诸比丘众。我今语汝。是大迦旃延。于当来世。以诸供具供养奉事八千亿佛恭敬尊重。诸佛灭后。各起塔庙高千由旬。纵广正等五百由旬。皆以金银琉璃车【（王*巨）/木】马瑙真珠<a>玫瑰</a>七宝合成众华璎珞涂香末香<a>烧香</a>缯盖幢幡。供养塔庙。过是已后。当复供养二万亿佛。亦复如是。供养是诸佛已。具菩萨道当得作佛。号曰阎浮那提金光如来应供正遍知明行足善逝世间解无上士调御丈夫天人师佛世尊。其土平正。颇梨为地宝树庄严。黄金为绳以界道侧。妙华覆地周遍清净。见者欢喜。无四恶道<a>地狱</a>饿鬼畜生阿修罗道。多有天人诸声闻众。及诸菩萨无量万亿。庄严其国。佛寿十二小劫。正法住世二十小劫。像法亦住二十小劫。尔时世尊欲重宣此义。而说偈言</p>
<p style="text-align: center">　　诸比丘众皆一心听如我所说</p>
<p style="text-align: center">　　真实无异是迦栴延当以种种</p>
<p style="text-align: center">　　妙好供具供养诸佛诸佛灭后</p>
<p style="text-align: center">　　起七宝塔亦以华香供养<a>舍利</a></p>
<p style="text-align: center">　　其最后身得佛智慧成等正觉</p>
<p style="text-align: center">　　国土清净度脱无量万亿众生</p>
<p style="text-align: center">　　皆为十方之所供养佛之光明</p>
<p style="text-align: center">　　无能胜者其佛号曰阎浮金光</p>
<p style="text-align: center">　　菩萨声闻断一切有无量无数</p>
<p>　　庄严其国</p>
<p>　　尔时世尊复告大众。我今语汝。是大目犍连。当以种种供具供养八千诸佛。恭敬尊重。诸佛灭后。各起塔庙高千由旬。纵广正等五百由旬。皆以金银琉璃车【（王*巨）/木】马瑙真珠玫瑰七宝合成众华璎珞涂香末香烧香缯盖幢幡。以用供养。过是已后。当复供养二百万亿诸佛。亦复如是。当得成佛。号曰多摩罗跋栴<a>檀香</a>如来应供正遍知明行足善逝世间解无上士调御丈夫天人师佛世尊。劫名喜满。国名意乐。其土平正。颇梨为地宝树庄严。散真珠华周遍清净。见者欢喜。多诸天人菩萨声闻其数无量。佛寿二十四小劫。正法住世四十小劫。像法亦住四十小劫。尔时世尊。欲重宣此义。而说偈言</p>
<p style="text-align: center">　　我此弟子大目犍连舍是身已</p>
<p style="text-align: center">　　得见八千二百万亿诸佛世尊</p>
<p style="text-align: center">　　为佛道故供养恭敬于诸佛所</p>
<p style="text-align: center">　　常修梵行于无量劫奉持佛法</p>
<p style="text-align: center">　　诸佛灭后起七宝塔长表金刹</p>
<p style="text-align: center">　　华香伎乐而以供养诸佛塔庙</p>
<p style="text-align: center">　　渐渐具足菩萨道已于意乐国</p>
<p style="text-align: center">　　而得作佛号多摩罗栴檀之香</p>
<p style="text-align: center">　　其佛<a>寿命</a>二十四劫常为天人</p>
<p style="text-align: center">　　演说佛道声闻无量如恒河沙</p>
<p style="text-align: center">　　三明六通有大威德菩萨无数</p>
<p style="text-align: center">　　志固精进于佛智慧皆不退转</p>
<p style="text-align: center">　　佛灭度后正法当住四十小劫</p>
<p style="text-align: center">　　像法亦尔我诸弟子威德具足</p>
<p style="text-align: center">　　其数五百皆当授记于未来世</p>
<p style="text-align: center">　　咸得成佛我及汝等宿世因缘</p>
<p>　　吾今当说汝等善听		
		<p class="box marginT">
<a></a> <a></a> <span></span> <a></a> <a class="a"></a>		

	
	

		<br>
			</p>
<h>妙法莲华经化城喻品第七</h>
<p>　　佛告诸比丘。乃往过去无量无边不可思议阿僧祇劫。尔时有佛。名大通智胜如来应供正遍知明行足善逝世间解无上士调御丈夫天人师佛世尊。其国名好成。劫名大相。诸比丘。彼佛灭度已来甚大久远。譬如三千大千世界所有地种。假使有人磨以为墨。过于东方千国土乃下一点。大如微尘。又过千国土复下一点。如是展转尽地种墨。于汝等意云何。是诸国土。若算师若算师弟子。能得边际知其数不。不也世尊。诸比丘。是人所经国土。若点不点。尽末为尘一尘一劫。彼佛灭度已来复过是数。无量无边百千万亿阿僧祇劫。我以如来知见力故。观彼久远犹若今日。尔时世尊欲重宣此义。而说偈言</p>
<p style="text-align: center">　　我念过去世无量无边劫</p>
<p style="text-align: center">　　有佛两足尊名大通智胜</p>
<p style="text-align: center">　　如人以力磨三千大千土</p>
<p style="text-align: center">　　尽此诸地种皆悉以为墨</p>
<p style="text-align: center">　　过于千国土乃下一尘点</p>
<p style="text-align: center">　　如是展转点尽此诸尘墨</p>
<p style="text-align: center">　　如是诸国土点与不点等</p>
<p style="text-align: center">　　复尽末为尘一尘为一劫</p>
<p style="text-align: center">　　此诸微尘数其劫复过是</p>
<p style="text-align: center">　　彼佛灭度来如是无量劫</p>
<p style="text-align: center">　　如来无碍智知彼佛灭度</p>
<p style="text-align: center">　　及声闻菩萨如见今灭度</p>
<p style="text-align: center">　　诸比丘当知佛智净微妙</p>
<p style="text-align: center">　　无漏无所碍通达无量劫</p>
<p>　　佛告诸比丘。大通智胜佛。寿五百四十万亿那由他劫。其佛本坐道场破魔军已。垂得阿耨多罗三藐三菩提。而诸佛法不现在前。如是一小劫乃至十小劫。结加趺坐身心不动。而诸佛法犹不在前。尔时忉利诸天。先为彼佛于菩提树下。敷师子座。高一由旬。佛于此座。当得阿耨多罗三藐三菩提。适坐此座。时诸梵天王。雨众天华面百由旬。香风时来吹去萎华更雨新者。如是不绝满十小劫供养于佛。乃至灭度常雨此华。四王诸天。为供养佛常击天鼓。其余诸天作天伎乐满十小劫。至于灭度亦复如是。诸比丘。大通智胜佛。过十小劫。诸佛之法乃现在前。成阿耨多罗三藐三菩提。其佛未<a>出家</a>时。有十六子。其第一者。名曰智积。诸子各有种种珍异玩好之具。闻父得成阿耨多罗三藐三菩提。皆舍所珍往诣佛所。诸母涕泣而随送之。其祖转轮圣王。与一百大臣及余百千万亿人民。皆共围绕随至道场。咸欲亲近大通智胜如来。供养恭敬尊重赞叹。到已头面礼足绕佛毕已。一心合掌瞻仰世尊。以偈颂曰</p>
<p style="text-align: center">　　大威德世尊为度众生故</p>
<p style="text-align: center">　　于无量亿劫尔乃得成佛</p>
<p style="text-align: center">　　诸愿已具足善哉吉无上</p>
<p style="text-align: center">　　世尊甚希有一坐十小劫</p>
<p style="text-align: center">　　身体及手足静然安不动</p>
<p style="text-align: center">　　其心常惔怕未曾有散乱</p>
<p style="text-align: center">　　究竟永寂灭安住无漏法</p>
<p style="text-align: center">　　今者见世尊安隐成佛道</p>
<p style="text-align: center">　　我等得善利称庆大欢喜</p>
<p style="text-align: center">　　众生常苦恼盲瞑无导师</p>
<p style="text-align: center">　　不识苦尽道不知求解脱</p>
<p style="text-align: center">　　长夜增恶趣减损诸天众</p>
<p style="text-align: center">　　从冥入于冥永不闻佛名</p>
<p style="text-align: center">　　今佛得最上安隐无漏道</p>
<p style="text-align: center">　　我等及天人为得最大利</p>
<p style="text-align: center">　　是故咸稽首归命无上尊</p>
<p>　　尔时十六王子偈赞佛已。劝请世尊转于法轮。咸作是言。世尊说法多所安隐怜愍<a>饶益</a>诸天人民。重说偈言</p>
<p style="text-align: center">　　世雄无等伦百福自庄严</p>
<p style="text-align: center">　　得无上智慧愿为世间说</p>
<p style="text-align: center">　　度脱于我等及诸众生类</p>
<p style="text-align: center">　　为分别显示令得是智慧</p>
<p style="text-align: center">　　若我等得佛众生亦复然</p>
<p style="text-align: center">　　世尊知众生深心之所念</p>
<p style="text-align: center">　　亦知所行道又知智慧力</p>
<p style="text-align: center">　　欲乐及修福<a>宿命</a>所行业</p>
<p style="text-align: center">　　世尊悉知已当转无上轮</p>
<p>　　佛告诸比丘。大通智胜佛。得阿耨多罗三藐三菩提时。十方各五百万亿诸佛世界六种震动。其国中间幽冥之处。日月威光所不能照。而皆大明。其中众生各得相见。咸作是言。此中云何忽生众生。又其国界诸天宫殿。乃至梵宫六种震动。大光普照遍满世界。胜诸天光。尔时东方五百万亿诸国土中。梵天宫殿光明照曜倍于常明。诸梵天王各作是念。今者宫殿光明。昔所未有。以何因缘而现此相。是时诸梵天王。即各相诣共议此事。时彼众中。有一大梵天王。名救一切。为诸梵众。而说偈言</p>
<p style="text-align: center">　　我等诸宫殿光明昔未有</p>
<p style="text-align: center">　　此是何因缘宜各共求之</p>
<p style="text-align: center">　　为大德天生为佛出世间</p>
<p style="text-align: center">　　而此大光明遍照于十方</p>
<p>　　尔时五百万亿国土诸梵天王，与宫殿俱，各以衣裓（g&eacute;），盛诸天华，共诣西方推寻是相。见大通智胜如来处于道场菩提树下，坐师子座，诸天、龙王、乾闼婆、紧那罗、摩睺罗伽、人非人等，恭敬围绕，及见十六王子请佛转法轮。即时诸梵天王头面<a>礼佛</a>，绕百千匝，即以天华而散佛上&mdash;&mdash;其所散华如须弥山；并以供养佛菩提树&mdash;&mdash;其菩提树高十由旬。华供养已，各以宫殿奉上彼佛，而作是言：唯见哀愍，饶益我等。所献宫殿，愿垂纳受。时诸梵天王，即于佛前，一心同声，以偈颂曰</p>
<p style="text-align: center">　　世尊甚希有难可得值遇</p>
<p style="text-align: center">　　具无量功德能救护一切</p>
<p style="text-align: center">　　天人之大师哀愍于世间</p>
<p style="text-align: center">　　十方诸众生普皆蒙饶益</p>
<p style="text-align: center">　　我等所从来五百万亿国</p>
<p style="text-align: center">　　舍深禅定乐为供养佛故</p>
<p style="text-align: center">　　我等先世福宫殿甚严饰</p>
<p style="text-align: center">　　今以奉世尊唯愿哀纳受</p>
<p>　　尔时诸梵天王。偈赞佛已。各作是言。唯愿世尊。转于法轮。度脱众生开涅槃道。时诸梵天王。一心同声。而说偈言</p>
<p style="text-align: center">　　世雄两足尊唯愿演说法</p>
<p style="text-align: center">　　以大慈悲力度苦恼众生</p>
<p>　　尔时大通智胜如来。默然许之。又诸比丘。东南方五百万亿国土诸大梵王。各自见宫殿。光明照曜昔所未有。欢喜踊跃生希有心。即各相诣共议此事。时彼众中。有一大梵天王。名曰大悲。为诸梵众。而说偈言</p>
<p style="text-align: center">　　是事何因缘而现如此相</p>
<p style="text-align: center">　　我等诸宫殿光明昔未有</p>
<p style="text-align: center">　　为大德天生为佛出世间</p>
<p style="text-align: center">　　未曾见此相当共一心求</p>
<p style="text-align: center">　　过千万亿土寻光共推之</p>
<p style="text-align: center">　　多是佛出世度脱苦众生</p>
<p>　　尔时五百万亿诸梵天王。与宫殿俱。各以衣咽⒅钐旎？惨栉鞅狈酵蒲笆窍唷＜？笸ㄖ鞘と缋创&tau;诘莱&sum;刑崾飨伦？&psi;幼？Ｖ钐炝？跚？似沤裟锹弈&Sigma;T罗伽人非人等恭敬围绕。及见十六王子请佛转法轮。时诸梵天王。头面礼佛绕百千匝。即以天华而散佛上。所散之华如须弥山。并以供养佛菩提树。华供养已。各以宫殿奉上彼佛。而作是言。唯见哀愍饶益我等。所献宫殿愿垂纳受。尔时诸梵天王。即于佛前一心同声。以偈颂曰</p>
<p style="text-align: center">　　圣主天中王迦陵频伽声</p>
<p style="text-align: center">　　哀愍众生者我等今敬礼</p>
<p style="text-align: center">　　世尊甚希有久远乃一现</p>
<p style="text-align: center">　　一百八十劫空过无有佛</p>
<p style="text-align: center">　　三恶道充满诸天众减少</p>
<p style="text-align: center">　　今佛出于世为众生作眼</p>
<p style="text-align: center">　　世间所归趣救护于一切</p>
<p style="text-align: center">　　为众生之父哀愍饶益者</p>
<p style="text-align: center">　　我等宿福庆今得值世尊</p>
<p>　　尔时诸梵天王偈赞佛已。各作是言。唯愿世尊。哀愍一切。转于法轮度脱众生。时诸梵天王。一心同声。而说偈言</p>
<p style="text-align: center">　　大圣转法轮显示诸<a>法相</a></p>
<p style="text-align: center">　　度苦恼众生令得大欢喜</p>
<p style="text-align: center">　　众生闻此法得道若生天</p>
<p style="text-align: center">　　诸恶道减少忍善者增益</p>
<p>　　尔时大通智胜如来。默然许之。又诸比丘。南方五百万亿国土诸大梵王。各自见宫殿。光明照曜昔所未有。欢喜踊跃生希有心。即各相诣共议此事。以何因缘我等宫殿有此光曜。时彼众中。有一大梵天王。名曰妙法。为诸梵众。而说偈言</p>
<p style="text-align: center">　　我等诸宫殿光明甚威曜</p>
<p style="text-align: center">　　此非无因缘是相宜求之</p>
<p style="text-align: center">　　过于百千劫未曾见是相</p>
<p style="text-align: center">　　为大德天生为佛出世间</p>
<p>　　尔时五百万亿诸梵天王与宫殿俱，各以衣裓盛诸天华，共诣北方推寻是相。见大通智胜如来，处于道场菩提树下，坐师子座，诸天、龙王、乾闼婆、紧那罗、摩睺罗伽、人非人等，恭敬围绕，及见十六王子请佛转法轮。时诸梵天王头面礼佛，绕百千匝，即以天华而散佛上&mdash;&mdash;所散之华如须弥山，并以供养佛菩提树。华供养已，各以宫殿奉上彼佛，而作是言：唯见哀愍，饶益我等。所献宫殿，愿垂纳受。尔时诸梵天王，即于佛前，一心同声以偈颂曰</p>
<p style="text-align: center">　　世尊甚难见破诸烦恼者</p>
<p style="text-align: center">　　过百三十劫今乃得一见</p>
<p style="text-align: center">　　诸饥渴众生以法雨充满</p>
<p style="text-align: center">　　昔所未曾见无量智慧者</p>
<p style="text-align: center">　　如优昙钵花今日乃值遇</p>
<p style="text-align: center">　　我等诸宫殿蒙光故严饰</p>
<p style="text-align: center">　　世尊大慈悲唯愿垂纳受</p>
<p>　　尔时诸梵天王偈赞佛已。各作是言。唯愿世尊。转于法轮。令一切世间诸天魔梵<a>沙门</a><a>婆罗门</a>。皆获安隐而得度脱。时诸梵天王。一心同声。以偈颂曰</p>
<p style="text-align: center">　　唯愿天人尊转无上法轮</p>
<p style="text-align: center">　　击于大法鼓而吹大法螺</p>
<p style="text-align: center">　　普雨大法雨度无量众生</p>
<p style="text-align: center">　　我等咸归请当演深远音</p>
<p>　　尔时大通智胜如来。默然许之。西南方乃至下方亦复如是。尔时上方五百万亿国土诸大梵王。皆悉自睹所止宫殿。光明威曜昔所未有。欢喜踊跃生希有心。即各相诣共议此事。以何因缘我等宫殿有斯光明。时彼众中有一大梵天王。名曰尸弃。为诸梵众。而说偈言</p>
<p style="text-align: center">　　今以何因缘我等诸宫殿</p>
<p style="text-align: center">　　威德光明曜严饰未曾有</p>
<p style="text-align: center">　　如是之妙相昔所未闻见</p>
<p style="text-align: center">　　为大德天生为佛出世间</p>
<p>　　尔时五百万亿诸梵天王与宫殿俱，各以衣裓盛诸天华，共诣下方推寻是相。见大通智胜如来，处于道场菩提树下，坐师子座，诸天、龙王、乾闼婆、紧那罗、摩睺罗伽、人非人等，恭敬围绕，及见十六王子请佛转法轮。时诸梵天王头面礼佛，绕百千匝，即以天华而散佛上&mdash;&mdash;所散之花如须弥山，并以供养佛菩提树。花供养已，各以宫殿奉上彼佛，而作是言：唯见哀愍，饶益我等。所献宫殿，愿垂纳受。时诸梵天王，即于佛前，一心同声以偈颂曰</p>
<p style="text-align: center">　　善哉见诸佛救世之圣尊</p>
<p style="text-align: center">　　能于三界狱勉出诸众生</p>
<p style="text-align: center">　　普智天人尊哀愍群萌类</p>
<p style="text-align: center">　　能开甘露门广度于一切</p>
<p style="text-align: center">　　于昔无量劫空过无有佛</p>
<p style="text-align: center">　　世尊未出时十方常暗冥</p>
<p style="text-align: center">　　三恶道增长阿修罗亦盛</p>
<p style="text-align: center">　　诸天众转减死多堕恶道</p>
<p style="text-align: center">　　不从佛闻法常行不善事</p>
<p style="text-align: center">　　色力及智慧斯等皆减少</p>
<p style="text-align: center">　　罪业因缘故失乐及乐想</p>
<p style="text-align: center">　　住于邪见法不识善仪则</p>
<p style="text-align: center">　　不蒙佛所化常堕于恶道</p>
<p style="text-align: center">　　佛为世间眼久远时乃出</p>
<p style="text-align: center">　　哀愍诸众生故现于世间</p>
<p style="text-align: center">　　超出成正觉我等甚欣庆</p>
<p style="text-align: center">　　及余一切众喜叹未曾有</p>
<p style="text-align: center">　　我等诸宫殿蒙光故严饰</p>
<p style="text-align: center">　　今以奉世尊唯垂哀纳受</p>
<p style="text-align: center">　　愿以此功德普及于一切</p>
<p style="text-align: center">　　我等与众生皆共成佛道</p>
<p>　　尔时五百万亿诸梵天王偈赞佛已。各白佛言。唯愿世尊。转于法轮。多所安隐。多所度脱。时诸梵天王。而说偈言</p>
<p style="text-align: center">　　世尊转法轮击甘露法鼓</p>
<p style="text-align: center">　　度苦恼众生开示涅槃道</p>
<p style="text-align: center">　　唯愿受我请以大微妙音</p>
<p style="text-align: center">　　哀愍而敷演无量劫习法</p>
<p>　　尔时大通智胜如来。受十方诸梵天王及十六王子请。即时三转十二行法轮。若沙门婆罗门。若天魔梵及余世间。所不能转。谓是苦。是苦集。是苦灭。是苦灭道。及广说<a>十二因缘</a>法。无明缘行。行缘识。识缘名色。名色缘六入。六入缘触。触缘受。受缘爱。爱缘取。取缘有。有缘生。生缘老死忧悲苦恼。无明灭则行灭。行灭则识灭。识灭则名色灭。名色灭则六入灭。六入灭则触灭。触灭则受灭。受灭则爱灭。爱灭则取灭。取灭则有灭。有灭则生灭。生灭则老死忧悲苦恼灭。佛于天人大众之中说是法时。六百万亿那由他人。以不受一切法故。而于诸漏心得解脱。皆得深妙禅定三明六通具八解脱。第二第三第四说法时。千万亿恒河沙那由他等众生。亦以不受一切法故。而于诸漏心得解脱。从是已后。诸声闻众。无量无边不可称数。尔时十六王子。皆以童子出家而为<a>沙弥</a>。诸根通利智慧明了。已曾供养百千万亿诸佛。净修梵行。求阿耨多罗三藐三菩提。俱白佛言。世尊。是诸无量千万亿大德声闻。皆已成就。世尊。亦当为我等说阿耨多罗三藐三菩提法。我等闻已皆共修学。世尊。我等志愿如来知见。深心所<a>念佛</a>自证知。尔时转轮圣王所将众中八万亿人。见十六王子出家。亦求出家王即听许。尔时彼佛受沙弥请。过二万劫已。乃于四众之中。说是大乘经。名妙法莲华教菩萨法佛所护念。说是经已。十六沙弥。为阿耨多罗三藐三菩提故。皆共受持讽诵通利说是经时。十六菩萨沙弥皆悉信受。声闻众中亦有信解。其余众生千万亿种皆生疑惑。佛说是经。于八千劫未曾休废。说此经已即入静室。住于禅定八万四千劫。是时十六菩萨沙弥。知佛入室寂然禅定。各升法座。亦于八万四千劫。为四部众广说分别妙<a>法华经</a>。一一皆度六百万亿那由他恒河沙等众生示教利喜。令发阿耨多罗三藐三菩提心。大通智胜佛。过八万四千劫已。从三昧起。往诣法座安详而坐。普告大众。是十六菩萨沙弥。甚为希有。诸根通利智慧明了。已曾供养无量千万亿数诸佛于诸佛所常修梵行。受持佛智开示众生令入其中。汝等皆当数数亲近而供养之。所以者何。若声闻辟支佛及诸菩萨。能信是十六菩萨所说经法。受持不毁者。是人皆当得阿耨多罗三藐三菩提如来之慧。佛告诸比丘。是十六菩萨常乐说是妙法莲华经。一一菩萨所化六百万亿那由他恒河沙等众生。世世所生与菩萨俱。从其闻法悉皆信解。以此因缘。得值四百万亿诸佛世尊于今不尽。诸比丘。我今语汝。彼<a>佛弟子</a>十六沙弥。今皆得阿耨多罗三藐三菩提。于十方国土。现在说法有无量百千万亿菩萨声闻。以为眷属。其二沙弥东方作佛。一名阿閦在欢喜国。二名须弥顶。东南方二佛。一名师子音。二名师子相。南方二佛。一名虚空住。二名常灭。西南方二佛。一名帝相。二名梵相。西方二佛。一名阿弥陀。二名度一切世间苦恼。西北方二佛。一名多摩罗跋栴檀香神通。二名须弥相。北方二佛。一名云<a>自在</a>。二名云自在王。东北方佛名坏一切世间怖畏。第十六我<a>释迦牟尼佛</a>。于娑婆国土。成阿耨多罗三藐三菩提。诸比丘。我等为沙弥时。各各<a>教化</a>无量百千万亿恒河沙等众生。从我闻法为阿耨多罗三藐三菩提。此诸众生。于今有住声闻地者。我常教化阿耨多罗三藐三菩提。是诸人等。应以是法渐入佛道。所以者何。如来智慧难信难解。尔时所化无量恒河沙等众生者。汝等诸比丘及我灭度后未来世中声闻弟子是也。我灭度后。复有弟子不闻是经。不知不觉菩萨所行。自于所得功德生灭度想。当入涅槃。我于余国作佛。更有异名。是人虽生灭度之想入于涅槃。而于彼土求佛智慧。得闻是经。唯以佛乘而得灭度。更无余乘。除诸如来方便说法。诸比丘。若如来自知涅槃时到。众又清净信解坚固。了达空法深入禅定。便集诸菩萨及声闻众为说是经。世间无有二乘而得灭度。唯一佛乘得灭度耳。比丘当知。如来方便深入众生之性。如其志乐小法深着五欲。为是等故说于涅槃。是人若闻则便信受。譬如五百由旬险难恶道旷绝无人怖畏之处。若有多众。欲过此道至珍宝处。有一导师。聪慧明达善知险道通塞之相。将导众人欲过此难。所将人众。中路懈退白导师言。我等疲极而复怖畏。不能复进。前路犹远。今欲退还。导师多诸方便。而作是念。此等可愍。云何舍大珍宝而欲退还。作是念已。以方便力。于险道中过三百由旬。化作一城。告众人言。汝等勿怖莫得退还。今此大城。可于中止随意所作。若入是城快得安隐。若能前至宝所亦可得去。是时疲极之众。心大欢喜叹未曾有。我等今者免斯恶道快得安隐。于是众人。前入化城。生已度想生安隐想。尔时导师。知此人众既得止息无复疲惓。即灭化城。语众人言。汝等去来宝处在近。向者大城我所化作为止息耳。诸比丘。如来亦复如是。今为汝等作大导师。知诸<a>生死</a>烦恼恶道险难长远应去应度。若众生但闻一佛乘者。则不欲见佛不欲亲近。便作是念。佛道长远久受勤苦。乃可得成佛。知是心怯弱下劣。以方便力而于中道为止息故说二涅槃。若众生住于二地。如来尔时即便为说。汝等所作未辨。汝所住地近于佛慧。当观察筹量。所得涅槃。非真实也。但是如来方便之力。于一佛乘分别说三。如彼导师为止息故化作大城。既知息已而告之言宝处在近。此城非实。我化作耳。尔时世尊欲重宣此义。而说偈言</p>
<p style="text-align: center">　　大通智胜佛十劫坐道场</p>
<p style="text-align: center">　　佛法不现前不得成佛道</p>
<p style="text-align: center">　　诸天神龙王阿修罗众等</p>
<p style="text-align: center">　　常雨于天华以供养彼佛</p>
<p style="text-align: center">　　诸天击天鼓并作众伎乐</p>
<p style="text-align: center">　　香风吹萎华更雨新好者</p>
<p style="text-align: center">　　过十小劫已乃得成佛道</p>
<p style="text-align: center">　　诸天及世人心皆怀踊跃</p>
<p style="text-align: center">　　彼佛十六子皆与其眷属</p>
<p style="text-align: center">　　千万亿围绕俱行至佛所</p>
<p style="text-align: center">　　头面礼佛足而请转法轮</p>
<p style="text-align: center">　　圣师子法雨充我及一切</p>
<p style="text-align: center">　　世尊甚难值久远时一现</p>
<p style="text-align: center">　　为<a>觉悟</a>群生震动于一切</p>
<p style="text-align: center">　　东方诸世界五百万亿国</p>
<p style="text-align: center">　　梵宫殿光曜昔所未曾有</p>
<p style="text-align: center">　　诸梵见此相寻来至佛所</p>
<p style="text-align: center">　　散花以供养并奉上宫殿</p>
<p style="text-align: center">　　请佛转法轮以偈而赞叹</p>
<p style="text-align: center">　　佛知时未至受请默然坐</p>
<p style="text-align: center">　　三方及四维上下亦复尔</p>
<p style="text-align: center">　　散花奉宫殿请佛转法轮</p>
<p style="text-align: center">　　世尊甚难值愿以大慈悲</p>
<p style="text-align: center">　　广开甘露门转无上法轮</p>
<p style="text-align: center">　　无量慧世尊受彼众人请</p>
<p style="text-align: center">　　为宣种种法<a>四谛</a>十二缘</p>
<p style="text-align: center">　　无明至老死皆从生缘有</p>
<p style="text-align: center">　　如是众过患汝等应当知</p>
<p style="text-align: center">　　宣畅是法时六百万亿姟</p>
<p style="text-align: center">　　得尽诸苦际皆成阿<a>罗汉</a></p>
<p style="text-align: center">　　第二说法时千万恒沙众</p>
<p style="text-align: center">　　于诸法不受亦得阿罗汉</p>
<p style="text-align: center">　　从是后得道其数无有量</p>
<p style="text-align: center">　　万亿劫算数不能得其边</p>
<p style="text-align: center">　　时十六王子出家作沙弥</p>
<p style="text-align: center">　　皆共请彼佛演说大乘法</p>
<p style="text-align: center">　　我等及营从皆当成佛道</p>
<p style="text-align: center">　　愿得如世尊慧眼第一净</p>
<p style="text-align: center">　　佛知童子心宿世之所行</p>
<p style="text-align: center">　　以无量因缘种种诸譬喻</p>
<p style="text-align: center">　　说<a>六波罗蜜</a>及诸神通事</p>
<p style="text-align: center">　　分别真实法菩萨所行道</p>
<p style="text-align: center">　　说是法华经如恒河沙偈</p>
<p style="text-align: center">　　彼佛说经已静室入禅定</p>
<p style="text-align: center">　　一心一处坐八万四千劫</p>
<p style="text-align: center">　　是诸沙弥等知佛禅未出</p>
<p style="text-align: center">　　为无量亿众说佛无上慧</p>
<p style="text-align: center">　　各各坐法座说是大乘经</p>
<p style="text-align: center">　　于佛宴寂后宣扬助法化</p>
<p style="text-align: center">　　一一沙弥等所度诸众生</p>
<p style="text-align: center">　　有六百万亿恒河沙等众</p>
<p style="text-align: center">　　彼佛灭度后是诸闻法者</p>
<p style="text-align: center">　　在在诸佛土常与师俱生</p>
<p style="text-align: center">　　是十六沙弥具足行佛道</p>
<p style="text-align: center">　　今现在十方各得成正觉</p>
<p style="text-align: center">　　尔时闻法者各在诸佛所</p>
<p style="text-align: center">　　其有住声闻渐教以佛道</p>
<p style="text-align: center">　　我在十六数曾亦为汝说</p>
<p style="text-align: center">　　是故以方便引汝趣佛慧</p>
<p style="text-align: center">　　以是本因缘今说法华经</p>
<p style="text-align: center">　　令汝入佛道慎勿怀惊惧</p>
<p style="text-align: center">　　譬如险恶道逈绝多毒兽</p>
<p style="text-align: center">　　又复无水草人所怖畏处</p>
<p style="text-align: center">　　无数千万众欲过此险道</p>
<p style="text-align: center">　　其路甚旷远经三百由旬</p>
<p style="text-align: center">　　时有一导师强识有智慧</p>
<p style="text-align: center">　　明了心决定在险济众难</p>
<p style="text-align: center">　　众人皆疲惓而白导师言</p>
<p style="text-align: center">　　我等今顿乏于此欲退还</p>
<p style="text-align: center">　　导师作是念此辈甚可愍</p>
<p style="text-align: center">　　如何欲退还而失大珍宝</p>
<p style="text-align: center">　　寻时思方便当设神通力</p>
<p style="text-align: center">　　化作大城郭庄严诸舍宅</p>
<p style="text-align: center">　　周匝有园林渠流及浴池</p>
<p style="text-align: center">　　重门高楼阁男女皆充满</p>
<p style="text-align: center">　　即作是化已慰众言勿惧</p>
<p style="text-align: center">　　汝等入此城各可随所乐</p>
<p style="text-align: center">　　诸人既入城心皆大欢喜</p>
<p style="text-align: center">　　皆生安隐想自谓已得度</p>
<p style="text-align: center">　　导师知息已集众而告言</p>
<p style="text-align: center">　　汝等当前进此是化城耳</p>
<p style="text-align: center">　　我见汝疲极中路欲退还</p>
<p style="text-align: center">　　故以方便力权化作此城</p>
<p style="text-align: center">　　汝等勤精进当共至宝所</p>
<p style="text-align: center">　　我亦复如是为一切导师</p>
<p style="text-align: center">　　见诸求道者中路而懈废</p>
<p style="text-align: center">　　不能度生死烦恼诸险道</p>
<p style="text-align: center">　　故以方便力为息说涅槃</p>
<p style="text-align: center">　　言汝等苦灭所作皆已办</p>
<p style="text-align: center">　　既知到涅槃皆得阿罗汉</p>
<p style="text-align: center">　　尔乃集大众为说真实法</p>
<p style="text-align: center">　　诸佛方便力分别说三乘</p>
<p style="text-align: center">　　唯有一佛乘息处故说二</p>
<p style="text-align: center">　　今为汝说实汝所得非灭</p>
<p style="text-align: center">　　为佛一切智当发大精进</p>
<p style="text-align: center">　　汝证一切智十力等佛法</p>
<p style="text-align: center">　　具三十二相乃是真实灭</p>
<p style="text-align: center">　　诸佛之导师为息说涅槃</p>
<p style="text-align: center">　　既知是息已引入于佛慧</p>
		
		<p class="box marginT">
<a></a> <a></a> <a></a> <span></span> <a></a>		

	
	

		<br></div></div><hr><script charset='utf-8' src='../../js/footer.js'></script></body></html>