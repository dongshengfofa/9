<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 妙法莲华经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 妙法莲华经</center></div><div class='fo'><center>经文出处:来自无量光明网</center><br/><br>
			<p><strong>　　后秦龟兹国<a>三藏</a>法师鸠摩罗什奉诏译</strong></p>
<h>譬喻品第三</h>
<p>　　尔时<a>舍利弗</a>踊跃<a>欢喜</a>。即起合掌瞻仰尊颜。而白佛言。今从<a>世尊</a>闻此法音。心怀勇跃得未曾有。所以者何。我昔从佛闻如是法。见诸<a>菩萨</a>授记作佛。而我等不豫斯事。甚自感伤。失于如来无量知见。世尊。我常独处山林树下。若坐若行。每作是念。我等同入法性。云何如来以小乘法而见济度。是我等咎非世尊也。所以者何。若我等待说所因成就阿耨多罗三藐三菩提者。必以大乘而得度脱。然我等不解方便随宜所说。初闻<a>佛法</a>遇便信受思惟取证。世尊。我从昔来终日竟夜每自克责。而今从佛闻所未闻未曾有法。断诸疑悔。身意泰然快得安隐。今日乃知真是佛子。从佛口生从法化生。得佛法分。尔时<a>舍利</a>弗。欲重宣此义。而说偈言</p>
<p style="text-align: center">　　我闻是法音得所未曾有</p>
<p style="text-align: center">　　心怀大欢喜疑网皆已除</p>
<p style="text-align: center">　　昔来蒙<a>佛教</a>不失于大乘</p>
<p style="text-align: center">　　佛音甚希有能除众生恼</p>
<p style="text-align: center">　　我已得漏尽闻亦除忧恼</p>
<p style="text-align: center">　　我处于山谷或在树林下</p>
<p style="text-align: center">　　若坐若经行常思惟是事</p>
<p style="text-align: center">　　呜呼深自责云何而自欺</p>
<p style="text-align: center">　　我等亦佛子同入无漏法</p>
<p style="text-align: center">　　不能于未来演说无上道</p>
<p style="text-align: center">　　金色三十二十力诸<a>解脱</a></p>
<p style="text-align: center">　　同共一法中而不得此事</p>
<p style="text-align: center">　　八十种妙好十八不共法</p>
<p style="text-align: center">　　如是等功德而我皆已失</p>
<p style="text-align: center">　　我独经行时见佛在大众</p>
<p style="text-align: center">　　名闻满十方广<a>饶益</a>众生</p>
<p style="text-align: center">　　自惟失此利我为自欺诳</p>
<p style="text-align: center">　　我常于日夜每思惟是事</p>
<p style="text-align: center">　　欲以问世尊为失为不失</p>
<p style="text-align: center">　　我常见世尊称赞诸菩萨</p>
<p style="text-align: center">　　以是于日夜筹量如此事</p>
<p style="text-align: center">　　今闻佛音声随宜而<a>说法</a></p>
<p style="text-align: center">　　无漏难思议令众至道场</p>
<p style="text-align: center">　　我本着邪见为诸梵志师</p>
<p style="text-align: center">　　世尊知我心拔邪说<a>涅槃</a></p>
<p style="text-align: center">　　我悉除邪见于空法得证</p>
<p style="text-align: center">　　尔时心自谓得至于灭度</p>
<p style="text-align: center">　　而今乃<a>自觉</a>非是实灭度</p>
<p style="text-align: center">　　若得作佛时具三十二相</p>
<p style="text-align: center">　　<a>天人</a>夜叉众龙神等恭敬</p>
<p style="text-align: center">　　是时乃可谓永尽灭无余</p>
<p style="text-align: center">　　佛于大众中说我当作佛</p>
<p style="text-align: center">　　闻如是法音疑悔悉已除</p>
<p style="text-align: center">　　初闻佛所说心中大惊疑</p>
<p style="text-align: center">　　将非魔作佛恼乱我心耶</p>
<p style="text-align: center">　　佛以种种缘譬喻巧言说</p>
<p style="text-align: center">　　其心安如海我闻疑网断</p>
<p style="text-align: center">　　佛说过去世无量灭度佛</p>
<p style="text-align: center">　　安住方便中亦皆说是法</p>
<p style="text-align: center">　　现在未来佛其数无有量</p>
<p style="text-align: center">　　亦以诸方便演说如是法</p>
<p style="text-align: center">　　如今者世尊从生及<a>出家</a></p>
<p style="text-align: center">　　得道转法轮亦以方便说</p>
<p style="text-align: center">　　世尊说实道波旬无此事</p>
<p style="text-align: center">　　以是我定知非是魔作佛</p>
<p style="text-align: center">　　我堕疑网故谓是魔所为</p>
<p style="text-align: center">　　闻佛柔软音深远甚微妙</p>
<p style="text-align: center">　　演畅清净法我心大欢喜</p>
<p style="text-align: center">　　疑悔永已尽安住实智中</p>
<p style="text-align: center">　　我定当作佛为天人所敬</p>
<p style="text-align: center">　　转无上法轮<a>教化</a>诸菩萨</p>
<p>　　尔时佛告舍利弗。吾今于天人<a>沙门</a><a>婆罗门</a>等大众中说。我昔曾于二万亿佛所。为无上道故常教化汝。汝亦长夜随我受学。我以方便引导汝故生我法中。舍利弗。我昔教汝志愿佛道。汝今悉忘。而便自谓已得灭度。我今还欲令汝忆念本愿所行道故。为诸声闻说是大乘经。名妙法莲华教菩萨法佛所护念。舍利弗。汝于未来世过无量无边不可思议劫。供养若干千万亿佛。奉持<a>正法</a>。具足菩萨所行之道。当得作佛。号曰华光如来应供正遍知明行足善逝<a>世间</a>解无上士调御丈夫天人师佛世尊。国名离垢。其土平正清净严饰。安隐丰乐天人炽盛。琉璃为地有八交道。黄金为绳以界其侧。其傍各有七宝行树。常有华菓。华光如来亦以三乘教化众生。舍利弗。彼佛出时虽非恶世。以本愿故说三乘法。其劫名大宝庄严。何故名曰大宝庄严。其国中以菩萨为大宝故。彼诸菩萨无量无边不可思议。算数譬喻所不能及。非佛智力无能知者。若欲行时宝华承足。此诸菩萨非初发意。皆久殖德本。于无量百千万亿佛所净修梵行。恒为诸佛之所称叹。常修佛慧具大<a>神通</a>。善知一切诸法之门。质直无伪志念坚固。如是菩萨充满其国。舍利弗。华光佛寿十二小劫。除为王子未作佛时。其国人民寿八小劫。华光如来过十二小劫。授坚满菩萨阿耨多罗三藐三菩提记。告诸<a>比丘</a>。是坚满菩萨次当作佛。号曰华足安行多陀阿伽度阿罗诃三藐三<a>佛陀</a>。其佛国土亦复如是。舍利弗。是华光佛灭度之后。正法住世三十二小劫。像法住世亦三十二小劫。尔时世尊。欲重宣此义。而说偈言</p>
<p style="text-align: center">　　舍利弗来世成佛普智尊</p>
<p style="text-align: center">　　号名曰华光当度无量众</p>
<p style="text-align: center">　　供养无数佛具足菩萨行</p>
<p style="text-align: center">　　十力等功德证于无上道</p>
<p style="text-align: center">　　过无量劫已劫名大宝严</p>
<p style="text-align: center">　　世界名离垢清净无瑕秽</p>
<p style="text-align: center">　　以琉璃为地金绳界其道</p>
<p style="text-align: center">　　七宝杂色树常有华菓实</p>
<p style="text-align: center">　　彼国诸菩萨志念常坚固</p>
<p style="text-align: center">　　神通波罗蜜皆已悉具足</p>
<p style="text-align: center">　　于无数佛所善学菩萨道</p>
<p style="text-align: center">　　如是等大士华光佛所化</p>
<p style="text-align: center">　　佛为王子时弃国舍世荣</p>
<p style="text-align: center">　　于最末后身出家成佛道</p>
<p style="text-align: center">　　华光佛住世寿十二小劫</p>
<p style="text-align: center">　　其国人民众<a>寿命</a>八小劫</p>
<p style="text-align: center">　　佛灭度之后正法住于世</p>
<p style="text-align: center">　　三十二小劫广度诸众生</p>
<p style="text-align: center">　　正法灭尽已像法三十二</p>
<p style="text-align: center">　　舍利广流布天人普供养</p>
<p style="text-align: center">　　华光佛所为其事皆如是</p>
<p style="text-align: center">　　其两足圣尊最胜无伦匹</p>
<p style="text-align: center">　　彼即是汝身宜应自欣庆</p>
<p>　　尔时四部众。比丘<a>比丘尼</a>优婆塞优婆夷。天龙夜叉乾闼婆阿修罗迦楼罗紧那罗摩睺罗伽等大众。见舍利弗于佛前受阿耨多罗三藐三菩提记。心大欢喜踊跃无量。各各脱身所著上衣。以供养佛。释提桓因梵天王等。与无数天子。亦以天妙衣天曼陀罗华摩诃曼陀罗华等。供养于佛。所散天衣住<a>虚空</a>中。而自回转。诸天伎乐百千万种。于虚空中一时俱作。雨众天华。而作是言。佛昔于波罗【木*奈】初转法轮。今乃复转无上最大法轮。尔时诸天子。欲重宣此义。而说偈言</p>
<p><strong>　　昔于波罗【木*奈】转<a>四谛</a>法轮</strong></p>
<p style="text-align: center">　　分别说诸法五众之生灭</p>
<p style="text-align: center">　　今复转最妙无上大法轮</p>
<p style="text-align: center">　　是法甚深奥少有能信者</p>
<p style="text-align: center">　　我等从昔来数闻世尊说</p>
<p style="text-align: center">　　未曾闻如是深妙之上法</p>
<p style="text-align: center">　　世尊说是法我等皆<a>随喜</a></p>
<p style="text-align: center">　　大智舍利弗今得受尊记</p>
<p style="text-align: center">　　我等亦如是必当得作佛</p>
<p style="text-align: center">　　于一切世间最尊无有上</p>
<p style="text-align: center">　　佛道叵思议方便随宜说</p>
<p style="text-align: center">　　我所有福业今世若过世</p>
<p style="text-align: center">　　及见佛功德尽回向佛道</p>
<p>　　尔时舍利弗白佛言。世尊。我今无复疑悔。亲于佛前得受阿耨多罗三藐三菩提记。是诸千二百心<a>自在</a>者。昔住学地。佛常教化言。我法能离生老病死究竟涅槃。是学无学人。亦各自以离我见及有无见等。谓得涅槃。而今于世尊前闻所未闻皆堕疑惑。善哉世尊。愿为四众说其因缘令离疑悔。尔时佛告舍利弗。我先不言诸佛世尊。以种种因缘譬喻言辞方便说法。皆为阿耨多罗三藐三菩提耶。是诸所说皆为化菩萨故。然舍利弗。今当复以譬喻更明此义。诸有智者。以譬喻得解。舍利弗。若国邑聚落有大长者。其年衰迈<a>财富</a>无量。多有田宅及诸僮仆。其家广大。唯有一门。多诸人众。一百二百乃至五百人。止住其中。堂阁朽故墙壁隤落。柱根腐败梁栋倾危。周匝俱时歘然火起焚烧舍宅。长者诸子。若十二十或至三十。在此宅中。长者见是大火从四面起。即大惊怖。而作是念。我虽能于此所烧之门安隐得出。而诸子等。于火宅内乐着嬉戏。不觉不知不惊不怖。火来逼身苦痛切己。心不厌患无求出意。舍利弗。是长者作是思惟。我身手有力。，当以衣裓、若以机案，从舍出之。&rsquo;复更思惟：&lsquo;是舍唯有一门，而复狭小。诸子幼稚，未有所识，恋着戏处，或当堕落，为火所烧。我当为说怖畏之事，此舍已烧，宜时疾出，无令为火之所烧害。&rsquo;作是念已，如所思惟，具告诸子，汝等速出。父虽怜愍、善言诱喻，而诸子等乐着嬉戏，不肯信受，不惊不畏，了无出心；亦复不知何者是火？何者为舍？云何为失？但东西走戏，视父而已。</p>
<p>　　&ldquo;尔时长者即作是念：&lsquo;此舍已为大火所烧，我及诸子若不时出，必为所焚。我今当设方便，令诸子等得免斯害。&rsquo;父知诸子先心各有所好种种珍玩奇异之物，情必乐着，而告之言：&lsquo;汝等所可玩好，希有难得，汝若不取，后必忧悔。如此种种羊车、鹿车、牛车，今在门外，可以游戏。汝等于此火宅、宜速出来，随汝所欲，皆当与汝。&rsquo;尔时诸子闻父所说珍玩之物，适其愿故，心各勇锐，互相推排，竞共驰走，争出火宅。是时长者见诸子等安隐得出，皆于四衢道中露地而坐，无复障碍，其心泰然，欢喜踊跃。时诸子等各白父言：&lsquo;父先所许玩好之具，羊车、鹿车、牛车，愿时赐与。&rsquo;</p>
<p>　　&ldquo;舍利弗！尔时长者各赐诸子等一大车，其车高广，众宝庄校，周匝栏楯，四面悬铃；又于其上张设幰盖，亦以珍奇杂宝而严饰之，宝绳绞络，垂诸华缨，重敷綩綖，安置丹枕。驾以白牛，肤色充洁，形体姝好，有大筋力，行步平正，其疾如风；又多仆从而侍卫之。所以者何？是大长者财富无量，种种诸藏悉皆充溢，而作是念：&lsquo;我财物无极，不应以下劣小车与诸子等。今此幼童，皆是吾子，爱无偏党。我有如是七宝大车，其数无量，应当等心各各与之，不宜差别。所以者何？以我此物，周给一国犹尚不匮，何况诸子！&rsquo;是时诸子各乘大车，得未曾有，非本所望。</p>
<p>　　&ldquo;舍利弗！于汝意云何，是长者等与诸子珍宝大车，宁有虚妄不？&rdquo;</p>
<p>　　舍利弗言：&ldquo;不也，世尊！是长者但令诸子得免火难，全其躯命，非为虚妄。何以故？若全身命，便为已得玩好之具，况复方便于彼火宅而拔济之。世尊！若是长者，乃至不与最小一车，犹不虚妄。何以故？是长者先作是意：&lsquo;我以方便令子得出。&rsquo;以是因缘，无虚妄也。何况长者自知财富无量，欲饶益诸子，等与大车。&rdquo;</p>
<p>　　佛告舍利弗：&ldquo;善哉，善哉！如汝所言。舍利弗！如来亦复如是，则为一切世间之父。于诸怖畏、衰恼、忧患、无明闇蔽，永尽无余，而悉成就无量知见、力、无所畏，有大神力及智慧力，具足方便、智慧波罗蜜，大慈大悲，常无懈惓，恒求善事，利益一切，而生<a>三界</a>朽故火宅，为度众生生老病死、忧悲、苦恼、愚痴、闇蔽、三毒之火，教化令得阿耨多罗三藐三菩提。见诸众生为生老病死、忧悲苦恼之所烧煮，亦以五欲财利故，受种种苦；又以贪着追求故，现受众苦，后受<a>地狱</a>、畜生、饿鬼之苦；若生天上，及在人间，贫穷困苦、爱别离苦、怨憎会苦，如是等种种诸苦。众生没在其中，欢喜游戏，不觉不知、不惊不怖，亦不生厌，不求解脱。于此三界火宅东西驰走，虽遭大苦，不以为患。</p>
<p>　　&ldquo;舍利弗！佛见此已，便作是念：&lsquo;我为众生之父，应拔其苦难，与无量无边佛智慧乐，令其游戏。&rsquo;</p>
<p>　　&ldquo;舍利弗！如来复作是念：&lsquo;若我但以神力及智慧力，舍于方便，为诸众生赞如来知见、力无所畏者，众生不能以是得度。所以者何？是诸众生，未免生老病死、忧悲苦恼，而为三界火宅所烧；何由能解佛之智慧？&rsquo;</p>
<p>　　&ldquo;舍利弗！如彼长者，虽复身手有力而不用之，但以殷勤方便勉济诸子火宅之难，然后各与珍宝大车。如来亦复如是，虽有力、无所畏而不用之，但以智慧方便，于三界火宅拔济众生，为说三乘&mdash;&mdash;声闻、辟支佛、佛乘，而作是言：&lsquo;汝等莫得乐住三界火宅，勿贪粗弊色声香味触也。若贪着生爱，则为所烧。汝速出三界，当得三乘&mdash;&mdash;声闻、辟支佛、佛乘。我今为汝保任此事，终不虚也。汝等但当勤修精进。&rsquo;如来以是方便诱进众生，复作是言：&lsquo;汝等当知此三乘法，皆是圣所称叹，自在无系，无所依求。乘是三乘，以无漏根、力、觉、道、<a>禅定</a>、解脱、三昧等而自娱乐，便得无量安隐快乐。&rsquo;</p>
<p>　　&ldquo;舍利弗！若有众生，内有智性，从佛世尊闻法信受，殷勤精进，欲速出三界，自求涅槃，是名声闻乘，如彼诸子为求羊车出于火宅；若有众生，从佛世尊闻法信受，殷勤精进，求自然慧，乐独善寂，深知诸法因缘，是名辟支佛乘，如彼诸子为求鹿车出于火宅；若有众生，从佛世尊闻法信受，勤修精进，求一切智、佛智、自然智、无师智，如来知见、力、无所畏，愍念、安乐无量众生，利益天人，度脱一切，是名大乘，菩萨求此乘故，名为摩诃萨，如彼诸子为求牛车、出于火宅。</p>
<p>　　&ldquo;舍利弗！如彼长者，见诸子等安隐得出火宅，到<a>无畏</a>处，自惟财富无量，等以大车而赐诸子。如来亦复如是，为一切众生之父，若见无量亿千众生，以佛教门出三界苦，怖畏险道，得涅槃乐。</p>
<p>　　&ldquo;如来尔时便作是念：&lsquo;我有无量无边智慧、力、无畏等诸佛法藏，是诸众生皆是我子，等与大乘，不令有人独得灭度，皆以如来灭度而灭度之。&rsquo;是诸众生脱三界者，悉与诸佛禅定、解脱等娱乐之具，皆是一相、一种，圣所称叹，能生净妙第一之乐。		
		<p class="box marginT">
<a></a> <span></span> <a></a> <a></a> <a></a> <a class="a"></a>		

	
	

		<br>
			</p>
<p>　　&ldquo;舍利弗！如彼长者，初以三车诱引诸子，然后但与大车，宝物庄严，安隐第一；然彼长者无虚妄之咎。如来亦复如是，无有虚妄，初说三乘引导众生，然后但以大乘而度脱之。何以故？如来有无量智慧、力、无所畏诸法之藏，能与一切众生大乘之法，但不尽能受。</p>
<p>　　&ldquo;舍利弗！以是因缘，当知诸佛方便力故，于一佛乘分别说三。&rdquo;</p>
<p>　　佛欲重宣此义，而说偈言：</p>
<p>　　&ldquo;譬如长者，　　有一大宅，　　其宅久故，</p>
<p>　　而复顿弊，　　堂舍高危，　　柱根摧朽，</p>
<p>　　梁栋倾斜，　　基陛隤毁，　　墙壁圮坼，</p>
<p>　　泥涂褫落，　　覆苫乱坠，　　椽梠差脱，</p>
<p>　　周障屈曲，　　杂秽充遍。　　有五百人，</p>
<p>　　止住其中。　　鸱枭雕鹫、　　乌鹊鸠鸽、</p>
<p>　　蚖蛇蝮蝎、　　蜈蚣蚰蜒、　　守宫百足、</p>
<p>　　狖狸鼷鼠，　　诸恶虫辈，　　交横驰走。</p>
<p>　　屎尿臭处，　　不净流溢，　　蜣螂诸虫，</p>
<p>　　而集其上。　　狐狼野干，　　咀嚼践蹋，</p>
<p>　　？啮死尸、　　骨肉狼藉。　　由是群狗，</p>
<p>　　竞来搏撮，　　饥羸慞惶，　　处处求食。</p>
<p>　　斗诤？？掣，　　嘊喍？吠，　　其舍恐怖，</p>
<p>　　变状如是。　　处处皆有，　　魑魅魍魉、</p>
<p>　　夜叉恶鬼，　　食啖人肉。　　毒虫之属，</p>
<p>　　诸恶禽兽，　　孚乳产生，　　各自藏护。</p>
<p>　　夜叉竞来，　　争取食之，　　食之既饱，</p>
<p>　　恶心转炽，　　斗诤之声，　　甚可怖畏。</p>
<p>　　鸠槃荼鬼，　　蹲踞土埵，　　或时离地，</p>
<p>　　一尺二尺，　　往返游行，　　纵逸嬉戏，</p>
<p>　　捉狗两足，　　扑令失声，　　以脚加颈，</p>
<p>　　怖狗自乐。　　复有诸鬼，　　其身长大，</p>
<p>　　裸形黑瘦，　　<a>常住</a>其中，　　发大恶声，</p>
<p>　　叫呼求食。　　复有诸鬼，　　其咽如针。</p>
<p>　　复有诸鬼，　　首如牛头，　　或食人肉，</p>
<p>　　或复啖狗，　　头发蓬乱，　　残害凶险，</p>
<p>　　饥渴所逼，　　叫唤驰走。　　夜叉饿鬼，</p>
<p>　　诸恶鸟兽，　　饥急四向，　　窥看窗牖。</p>
<p>　　如是诸难，　　恐畏无量。　　是朽故宅，</p>
<p>　　属于一人。　　其人近出，　　未久之间，</p>
<p>　　于后舍宅，　　欻然火起，　　四面一时，</p>
<p>　　其炎俱炽。　　栋梁椽柱，　　爆声震裂，</p>
<p>　　摧折堕落，　　墙壁崩倒。　　诸鬼神等，</p>
<p>　　扬声大叫。　　雕鹫诸鸟、　　鸠槃荼等，</p>
<p>　　周章惶怖，　　不能自出。　　恶兽毒虫，</p>
<p>　　藏窜孔穴。　　毗舍阇鬼，　　亦住其中，</p>
<p>　　薄福德故，　　为火所逼，　　共相残害，</p>
<p>　　饮血啖肉。　　野干之属，　　并已前死，</p>
<p>　　诸大恶兽，　　竞来食啖，　　臭烟熢？，</p>
<p>　　四面充塞。　　蜈蚣蚰蜒、　　毒蛇之类，</p>
<p>　　为火所烧，　　争走出穴，　　鸠槃荼鬼、</p>
<p>　　随取而食。　　又诸饿鬼，　　头上火燃，</p>
<p>　　饥渴热恼，　　周章闷走。　　其宅如是，</p>
<p>　　甚可怖畏，　　毒害火灾，　　众难非一。</p>
<p>　　是时宅主，　　在门外立，　　闻有人言：</p>
<p>　　&lsquo;汝诸子等，　　先因游戏，　　来入此宅，</p>
<p>　　稚小无知，　　欢娱乐着。&rsquo;　　长者闻已，</p>
<p>　　惊入火宅，　　方宜救济，　　令无烧害。</p>
<p>　　告喻诸子，　　说众患难，　　恶鬼毒虫，</p>
<p>　　灾火蔓延，　　众苦次第，　　相续不绝。</p>
<p>　　毒蛇蚖蝮，　　及诸夜叉、　　鸠槃茶鬼，</p>
<p>　　野干狐狗、　　雕鹫鸱枭，　　百足之属，</p>
<p>　　饥渴恼急，　　甚可怖畏。　　此苦难处，</p>
<p>　　况复大火。　　诸子无知，　　虽闻父诲，</p>
<p>　　犹故乐着，　　嬉戏不已。　　是时长者，</p>
<p>　　而作是念：　　&lsquo;诸子如此，　　益我愁恼。</p>
<p>　　今此舍宅，　　无一可乐，　　而诸子等，</p>
<p>　　耽湎嬉戏，　　不受我教，　　将为火害。&rsquo;</p>
<p>　　即便思惟，　　设诸方便，　　告诸子等：</p>
<p>　　&lsquo;我有种种，　　珍玩之具，　　妙宝好车，</p>
<p>　　羊车鹿车、　　大牛之车，　　今在门外。</p>
<p>　　汝等出来，　　吾为汝等，　　造作此车，</p>
<p>　　随意所乐，　　可以游戏。&rsquo;　　诸子闻说，</p>
<p>　　如此诸车，　　即时奔竞，　　驰走而出，</p>
<p>　　到于空地，　　离诸苦难。　　长者见子，</p>
<p>　　得出火宅，　　住于四衢。　　坐师子座，</p>
<p>　　而自庆言：　　&lsquo;我今快乐！　　此诸子等，</p>
<p>　　生育甚难，　　愚小无知，　　而入险宅。</p>
<p>　　多诸毒虫，　　魑魅可畏，　　大火猛炎，</p>
<p>　　四面俱起。　　而此诸子，　　贪乐嬉戏。</p>
<p>　　我已救之，　　令得脱难。　　是故诸人，</p>
<p>　　我今快乐。&rsquo;　　尔时诸子，　　知父安坐，</p>
<p>　　皆诣父所，　　而白父言：　　&lsquo;愿赐我等，</p>
<p>　　三种宝车。　　如前所许：　　&ldquo;诸子出来，</p>
<p>　　当以三车，　　随汝所欲。&rdquo;　　今正是时，</p>
<p>　　唯垂给与。&rsquo;　　长者大富，　　库藏众多，</p>
<p>　　金银琉璃、　　车？？马脑，　　以众宝物，</p>
<p>　　造诸大车。　　庄校严饰，　　周匝栏楯，</p>
<p>　　四面悬铃，　　金绳交络。　　真珠罗网，</p>
<p>　　张施其上，　　金华诸璎，　　处处垂下，</p>
<p>　　众彩杂饰，　　周匝围绕，　　柔软缯纩，</p>
<p>　　以为茵蓐。　　上妙细？，　　价直千亿，</p>
<p>　　鲜白净洁，　　以覆其上。　　有大白牛，</p>
<p>　　肥壮多力，　　形体姝好，　　以驾宝车。</p>
<p>　　多诸傧从，　　而侍卫之。　　以是妙车，</p>
<p>　　等赐诸子。　　诸子是时，　　欢喜踊跃，</p>
<p>　　乘是宝车，　　游于四方，　　嬉戏快乐，</p>
<p>　　自在无碍。　　告舍利弗：　　&lsquo;我亦如是，</p>
<p>　　众圣中尊，　　世间之父。　　一切众生，</p>
<p>　　皆是吾子，　　深着世乐，　　无有慧心。</p>
<p>　　三界无安，　　犹如火宅，　　众苦充满，</p>
<p>　　甚可怖畏。　　常有生老、　　病死忧患，</p>
<p>　　如是等火，　　炽然不息。　　如来已离，</p>
<p>　　三界火宅，　　寂然闲居，　　安处林野。</p>
<p>　　今此三界，　　皆是我有，　　其中众生，</p>
<p>　　悉是吾子。　　而今此处，　　多诸患难，</p>
<p>　　唯我一人，　　能为救护。　　虽复教诏，</p>
<p>　　而不信受，　　于诸欲染，　　贪着深故。</p>
<p>　　以是方便，　　为说三乘，　　令诸众生，</p>
<p>　　知三界苦，　　开示演说，　　出世间道。</p>
<p>　　是诸子等，　　若心决定，　　具足三明，</p>
<p>　　及六神通，　　有得缘觉、　　不退菩萨。</p>
<p>　　汝舍利弗！　　我为众生，　　以此譬喻，</p>
<p>　　说一佛乘。　　汝等若能，　　信受是语，</p>
<p>　　一切皆当，　　得成佛道。　　是乘微妙、</p>
<p>　　清净第一，　　于诸世间，　　为无有上，</p>
<p>　　佛所悦可。　　一切众生，　　所应称赞、</p>
<p>　　供养<a>礼拜</a>。　　无量亿千，　　诸力解脱、</p>
<p>　　禅定智慧，　　及佛余法，　　得如是乘。</p>
<p>　　令诸子等，　　日夜劫数，　　常得游戏，</p>
<p>　　与诸菩萨，　　及声闻众，　　乘此宝乘，</p>
<p>　　直至道场。　　以是因缘，　　十方谛求，</p>
<p>　　更无余乘，　　除佛方便。&rsquo;　　告舍利弗：</p>
<p>　　&lsquo;汝诸人等，　　皆是吾子，　　我则是父。</p>
<p>　　汝等累劫，　　众苦所烧，　　我皆济拔，</p>
<p>　　令出三界。　　我虽先说：　　&ldquo;汝等灭度。&rdquo;</p>
<p>　　但尽<a>生死</a>，　　而实不灭；　　今所应作，</p>
<p>　　唯佛智慧。　　若有菩萨，　　于是众中，</p>
<p>　　能一心听，　　诸佛实法。　　诸佛世尊，</p>
<p>　　虽以方便；　　所化众生，　　皆是菩萨。</p>
<p>　　若人小智，　　深着爱欲，　　为此等故，</p>
<p>　　说于苦谛。　　众生心喜，　　得未曾有，</p>
<p>　　佛说苦谛，　　真实无异。　　若有众生，</p>
<p>　　不知苦本，　　深着苦因，　　不能暂舍。		
		<p class="box marginT">
<a></a> <a></a> <span></span> <a></a> <a></a> <a class="a"></a>		

	
	

		<br>
			</p>
<p>　　为是等故，　　方便说道。　　诸苦所因，</p>
<p>　　贪欲为本，　　若灭贪欲，　　无所依止，</p>
<p>　　灭尽诸苦，　　名第三谛。　　为灭谛故，</p>
<p>　　<a>修行</a>于道，　　离诸苦缚，　　名得解脱。</p>
<p>　　是人于何，　　而得解脱？　　但离虚妄，</p>
<p>　　名为解脱；　　其实未得，　　一切解脱。</p>
<p>　　佛说是人，　　未实灭度。　　斯人未得，</p>
<p>　　无上道故，　　我意不欲，　　令至灭度。</p>
<p>　　我为法王，　　于法自在，　　安隐众生，</p>
<p>　　故现于世。　　汝舍利弗！　　我此法印，</p>
<p>　　为欲利益，　　世间故说，　　在所游方，</p>
<p>　　勿妄宣传。　　若有闻者，　　随喜顶受，</p>
<p>　　当知是人，　　阿鞞跋致。　　若有信受，</p>
<p>　　此经法者，　　是人已曾，　　见过去佛，</p>
<p>　　恭敬供养，　　亦闻是法。　　若人有能，</p>
<p>　　信汝所说，　　则为见我，　　亦见于汝，</p>
<p>　　及比丘僧，　　并诸菩萨。　　斯<a>法华经</a>，</p>
<p>　　为深智说，　　浅识闻之，　　迷惑不解。</p>
<p>　　一切声闻，　　及辟支佛，　　于此经中，</p>
<p>　　力所不及。　　汝舍利弗！　　尚于此经，</p>
<p>　　以信得入；　　况余声闻。　　其余声闻，</p>
<p>　　信佛语故，　　随顺此经，　　非己智分。</p>
<p>　　又舍利弗！　　憍慢<a>懈怠</a>、　　计我见者，</p>
<p>　　莫说此经。　　凡夫浅识，　　深着五欲，</p>
<p>　　闻不能解，　　亦勿为说。　　若人不信，</p>
<p>　　毁谤此经，　　则断一切，　　世间佛种。</p>
<p>　　或复颦蹙，　　而怀疑惑，　　汝当听说，</p>
<p>　　此人罪报。　　若佛在世，　　若灭度后，</p>
<p>　　其有诽谤，　　如斯经典，　　见有读诵、</p>
<p>　　书持经者，　　轻贱憎嫉，　　而怀结恨。</p>
<p>　　此人罪报，　　汝今复听。　　其人命终，</p>
<p>　　入阿鼻狱，　　具足一劫，　　劫尽更生。</p>
<p>　　如是展转，　　至无数劫，　　从地狱出，</p>
<p>　　当堕畜生。　　若狗野干，　　其形？？瘦，</p>
<p>　　黧黮疥癞，　　人所触娆。　　又复为人，</p>
<p>　　之所恶贱，　　常困饥渴，　　骨肉枯竭，</p>
<p>　　生受楚毒，　　死被瓦石。　　断佛种故，</p>
<p>　　受斯罪报。　　若作馲驼，　　或生驴中，</p>
<p>　　身常负重，　　加诸杖捶，　　但念水草，</p>
<p>　　余无所知。　　谤斯经故，　　获罪如是。</p>
<p>　　有作野干，　　来入聚落，　　身体疥癞，</p>
<p>　　又无一目。　　为诸童子，　　之所打掷，</p>
<p>　　受诸苦痛，　　或时致死。　　于此死已，</p>
<p>　　更受蟒身。　　其形长大，　　五百由旬，</p>
<p>　　聋騃无足，　　宛转腹行，　　为诸小虫，</p>
<p>　　之所唼食，　　昼夜受苦，　　无有休息。</p>
<p>　　谤斯经故，　　获罪如是。　　若得为人，</p>
<p>　　诸根闇钝，　　矬陋挛躄，　　盲聋背伛。</p>
<p>　　有所言说，　　人不信受，　　口气常臭，</p>
<p>　　鬼魅所著。　　贫穷下贱，　　为人所使，</p>
<p>　　多病痟瘦，　　无所依怙。　　虽亲附人，</p>
<p>　　人不在意，　　若有所得，　　寻复忘失。</p>
<p>　　若修医道，　　顺方<a>治病</a>，　　更增他疾，</p>
<p>　　或复致死。　　若自有病，　　无人救疗，</p>
<p>　　设服良药，　　而复增剧。　　若他反逆、</p>
<p>　　抄劫窃盗，　　如是等罪，　　横罗其殃。</p>
<p>　　如斯罪人，　　永不见佛，　　众圣之王，</p>
<p>　　说法教化。　　如斯罪人，　　常生难处，</p>
<p>　　狂聋心乱，　　永不闻法。　　于无数劫、</p>
<p>　　如恒河沙，　　生辄聋哑，　　诸根不具。</p>
<p>　　常处地狱，　　如游园观，　　在余恶道，</p>
<p>　　如己舍宅，　　驼驴猪狗，　　是其行处。</p>
<p>　　谤斯经故，　　获罪如是。　　若得为人，</p>
<p>　　聋盲喑哑、　　贫穷诸衰，　　以自庄严。</p>
<p>　　水肿干痟、　　疥癞痈疽、　　如是等病，</p>
<p>　　以为衣服。　　身常臭处，　　垢秽不净，</p>
<p>　　深着我见，　　增益瞋恚，　　淫欲炽盛，</p>
<p>　　不择禽兽。　　谤斯经故，　　获罪如是。&rsquo;</p>
<p>　　告舍利弗：　　&lsquo;谤斯经者，　　若说其罪，</p>
<p>　　穷劫不尽。　　以是因缘，　　我故语汝：</p>
<p>　　&ldquo;无智人中，　　莫说此经。&rdquo;　　若有利根，</p>
<p>　　智慧明了，　　多闻强识，　　求佛道者，</p>
<p>　　如是之人，　　乃可为说。　　若人曾见，</p>
<p>　　亿百千佛，　　殖诸善本，　　深心坚固，</p>
<p>　　如是之人，　　乃可为说。　　若人精进，</p>
<p>　　常修慈心，　　不惜身命，　　乃可为说。</p>
<p>　　若人恭敬，　　无有异心，　　离诸凡愚，</p>
<p>　　独处山泽，　　如是之人，　　乃可为说。</p>
<p>　　又舍利弗！　　若见有人，　　舍恶知识，</p>
<p>　　亲近善友，　　如是之人，　　乃可为说。</p>
<p>　　若见佛子，　　持戒清洁，　　如净明珠，</p>
<p>　　求大乘经，　　如是之人，　　乃可为说。</p>
<p>　　若人无瞋，　　质直柔软，　　常愍一切，</p>
<p>　　恭敬诸佛，　　如是之人，　　乃可为说。</p>
<p>　　复有佛子，　　于大众中，　　以清净心，</p>
<p>　　种种因缘、　　譬喻言辞，　　说法无碍，</p>
<p>　　如是之人，　　乃可为说。　　若有比丘，</p>
<p>　　为一切智，　　四方求法，　　合掌顶受，</p>
<p>　　但乐受持，　　大乘经典，　　乃至不受，</p>
<p>　　余经一偈，　　如是之人，　　乃可为说。</p>
<p>　　如人至心，　　求<a>佛舍利</a>，　　如是求经，</p>
<p>　　得已顶受，　　其人不复，　　志求余经，</p>
<p>　　亦未曾念，　　外道典籍，　　如是之人，</p>
<p>　　乃可为说。&rsquo;　　告舍利弗：　　&lsquo;我说是相，</p>
<p>　　求佛道者，　　穷劫不尽。&rsquo;　　如是等人，</p>
<p>　　则能信解，　　汝当为说，　　妙法华经。&rdquo;</p>
<p>　　<a>妙法莲华经</a>信解品第四</p>
<p>　　尔时慧命<a>须菩提</a>、摩诃迦旃延、摩诃迦叶、摩诃目犍连，从佛所闻未曾有法，世尊授舍利弗阿耨多罗三藐三菩提记，发希有心，欢喜踊跃，即从座起，整衣服偏袒右肩，右膝着地，一心合掌，曲躬恭敬，瞻仰尊颜而白佛言：&ldquo;我等居僧之首，年并朽迈，自谓已得涅槃，无所堪任，不复进求阿耨多罗三藐三菩提。世尊往昔说法既久，我时在座，身体疲懈，但念空、无相、无作，于菩萨法&mdash;&mdash;游戏神通、净佛国土、成就众生&mdash;&mdash;心不喜乐。所以者何？世尊令我等出于三界，得涅槃证。又今我等年已朽迈，于佛教化菩萨阿耨多罗三藐三菩提，不生一念好乐之心。我等今于佛前，闻授声闻阿耨多罗三藐三菩提记，心甚欢喜，得未曾有。不谓于今，忽然得闻希有之法，深自庆幸，获大善利，无量珍宝、不求自得。</p>
<p>　　&ldquo;世尊！我等今者乐说譬喻以明斯义。譬若有人，年既幼稚，舍父逃逝，久住他国，或十、二十，至五十岁，年既长大，加复穷困，驰骋四方以求衣食。渐渐游行，遇向本国。其父先来，求子不得，中止一城。其家大富，财宝无量&mdash;&mdash;金、银、琉璃、珊瑚、虎珀、颇梨珠等，其诸仓库，悉皆盈溢；多有僮仆、臣佐、吏民；象马车乘，牛羊无数&mdash;&mdash;出入息利，乃遍他国，商估贾客亦甚众多。时贫穷子游诸聚落，经历国邑，遂到其父所止之城。父母念子，与子离别五十余年，而未曾向人说如此事，但自思惟，心怀悔恨，自念老朽，多有财物，金银珍宝，仓库盈溢；无有子息，一旦终没，财物散失，无所委付。是以殷勤每忆其子，复作是念：&lsquo;我若得子，委付财物，坦然快乐，无复忧虑。&rsquo;</p>
<p>　　&ldquo;世尊！尔时穷子佣赁展转遇到父舍，住立门侧。遥见其父、踞师子床，宝机承足，诸婆罗门、刹利、<a>居士</a>皆恭敬围绕，以真珠璎珞，价直千万，庄严其身；吏民、僮仆，手执白拂，侍立左右。覆以宝帐，垂诸华幡，香水洒地，散众名华，罗列宝物，出内取与，有如是等种种严饰，威德特尊。穷子见父有大力势，即怀恐怖，悔来至此。窃作是念：&lsquo;此或是王，或是王等，非我佣力得物之处。不如往至贫里，肆力有地，衣食易得。若久住此，或见逼迫，强使我作。&rsquo;作是念已，疾走而去。</p>
<p>　　&ldquo;时富长者于师子座，见子便识，心大欢喜，即作是念：&lsquo;我财物库藏，今有所付。我常思念此子，无由见之，而忽自来，甚适我愿。我虽年朽，犹故贪惜。&rsquo;即遣傍人，急追将还。尔时使者，疾走往捉。穷子惊愕，称怨大唤：&lsquo;我不相犯，何为见捉？&rsquo;使者执之愈急，强牵将还。于时穷子，自念无罪，而被囚执，此必定死；转更惶怖，闷绝躄地。父遥见之，而语使言：&lsquo;不须此人，勿强将来。以冷水洒面，令得醒悟，莫复与语。&rsquo;所以者何？父知其子志意下劣，自知豪贵为子所难，审知是子而以方便，不语他人云是我子。使者语之：&lsquo;我今放汝，随意所趣。&rsquo;穷子欢喜，得未曾有，从地而起，往至贫里、以求衣食。</p>
<p>　　&ldquo;尔时长者将欲诱引其子而设方便，密遣二人，形色憔悴无威德者：&lsquo;汝可诣彼，徐语穷子：&ldquo;此有作处，倍与汝直。&rdquo;穷子若许，将来使作。若言：&ldquo;欲何所作？&rdquo;便可语之：&ldquo;雇汝除粪。我等二人亦共汝作。&rdquo;&rsquo;时二使人即求穷子，既已得之，具陈上事。		
		<p class="box marginT">
<a></a> <a></a> <a></a> <span></span> <a></a> <a class="a"></a>		

	
	

		<br>
			</p>
<p>　　&ldquo;尔时穷子先取其价，寻与除粪。其父见子，愍而怪之。又以他日，于窗牖中遥见子身，羸瘦憔悴，粪土尘坌，污秽不净。即脱璎珞、细软上服、严饰之具，更着粗弊垢腻之衣，尘土坌身，右手执持除粪之器，状有所畏。语诸作人：&lsquo;汝等勤作，勿得懈息。&rsquo;以方便故，得近其子。后复告言：&lsquo;咄，男子！汝常此作，勿复余去，当加汝价。诸有所须瓫器米面盐醋之属，莫自疑难，亦有老弊使人须者相给，好自安意。我如汝父，勿复忧虑。所以者何？我年老大，而汝少壮，汝常作时，无有欺怠瞋恨怨言，都不见汝有此诸恶，如余作人。自今已后，如所生子。&rsquo;即时长者、更与作字，名之为儿。尔时穷子虽欣此遇，犹故自谓客作贱人。由是之故，于二十年中常令除粪。过是已后，心相体信，入出无难，然其所止犹在本处。</p>
<p>　　&ldquo;世尊，尔时长者有疾，自知将死不久。语穷子言：&lsquo;我今多有金银珍宝，仓库盈溢，其中多少、所应取与，汝悉知之。我心如是，当体此意。所以者何？今我与汝，便为不异，宜加用心，无令漏失。&rsquo;尔时穷子，即受教敕，领知众物，金银珍宝及诸库藏，而无悕取一餐之意。然其所止故在本处，下劣之心亦未能舍。复经少时，父知子意渐已通泰，成就大志，自鄙先心。临欲终时，而命其子并会亲族、国王、大臣、刹利、居士，皆悉已集，即自宣言：&lsquo;诸君当知！此是我子，我之所生。于某城中、舍吾逃走，伶俜辛苦五十余年，其本字某。我名某甲，昔在本城怀忧推觅，忽于此间遇会得之。此实我子，我实其父。今我所有一切财物，皆是子有，先所出内，是子所知。&rsquo;</p>
<p>　　&ldquo;世尊！是时穷子闻父此言，即大欢喜，得未曾有，而作是念：&lsquo;我本<a>无心</a>有所希求，今此宝藏自然而至。&rsquo;</p>
<p>　　&ldquo;世尊！大富长者则是如来，我等皆似佛子，如来常说我等为子。世尊！我等以三苦故，于生死中受诸热恼，迷惑无知，乐着小法。今日世尊令我等思惟，蠲除诸法戏论之粪，我等于中勤加精进，得至涅槃一日之价。既得此已，心大欢喜，自以为足，而便自谓：&lsquo;于佛法中勤精进故，所得弘多。&rsquo;然世尊先知我等，心着弊欲，乐于小法，便见纵舍，不为分别：&lsquo;汝等当有如来知见宝藏之分。&rsquo;世尊以方便力，说如来智慧。我等从佛，得涅槃一日之价，以为大得；于此大乘，无有志求。我等又因如来智慧，为诸菩萨开示演说，而自于此无有志愿。所以者何？佛知我等心乐小法，以方便力、随我等说；而我等不知真是佛子。今我等方知世尊，于佛智慧无所吝惜。所以者何？我等昔来真是佛子，而但乐小法，若我等有乐大之心，佛则为我说大乘法。于此经中唯说一乘，而昔于菩萨前，毁呰声闻乐小法者，然佛实以大乘教化。是故我等，说本无心有所悕求。今法王大宝自然而至，如佛子所应得者皆已得之。&rdquo;尔时摩诃迦叶欲重宣此义，而说偈言：</p>
<p>　　&ldquo;我等今日，　闻佛音教，　　欢喜踊跃，</p>
<p>　　得未曾有。　　佛说声闻，　　当得作佛，</p>
<p>　　无上宝聚，　　不求自得。　　譬如童子，</p>
<p>　　幼稚无识，　　舍父逃逝，　　远到他土，</p>
<p>　　周流诸国，　　五十余年。　　其父忧念，</p>
<p>　　四方推求，　　求之既疲，　　顿止一城，</p>
<p>　　造立舍宅，　　五欲自娱。　　其家巨富，</p>
<p>　　多诸金银、　　砗磲玛瑙、　&nbsp;&nbsp; 真珠琉璃；</p>
<p>　　象马牛羊、　　辇舆车乘；　　田业僮仆、</p>
<p>　　人民众多。　　出入息利，　　乃遍他国，</p>
<p>　　商估贾人、　　无处不有。　　千万亿众，</p>
<p>　　围绕恭敬，　　常为王者，　　之所爱念，</p>
<p>　　群臣豪族，　　皆共宗重。　　以诸缘故，</p>
<p>　　往来者众，　　豪富如是，　　有大力势。</p>
<p>　　而年朽迈，　　益忧念子，　　夙夜惟念，</p>
<p>　　死时将至。　　痴子舍我，　　五十余年，</p>
<p>　　库藏诸物，　　当如之何？　　尔时穷子，</p>
<p>　　求索衣食，　　从邑至邑、　　从国至国。</p>
<p>　　或有所得，　　或无所得，　　饥饿羸瘦，</p>
<p>　　体生疮癣。　　渐次经历，　　到父住城，</p>
<p>　　佣赁展转，　　遂至父舍。　　尔时长者，</p>
<p>　　于其门内，　　施大宝帐，　　处师子座；</p>
<p>　　眷属围绕，　　诸人侍卫，　　或有计算，</p>
<p>　　金银宝物，　　出内财产，　　注记券？。</p>
<p>　　穷子见父　　&nbsp;&nbsp;&nbsp; 豪贵尊严，　　谓是国王，</p>
<p>　　若是王等。　　惊怖自怪，　　何故至此。</p>
<p>　　覆自念言：　&lsquo;我若久住，　&nbsp;&nbsp;&nbsp; 或见逼迫，</p>
<p>　　强驱使作。&rsquo;　思惟是已，　　驰走而去，</p>
<p>　　借问贫里，　　欲往佣作。　　长者是时，</p>
<p>　　在师子座，　　遥见其子，　　默而识之。</p>
<p>　　即敕使者，　　追捉将来。　　穷子惊唤，</p>
<p>　　迷闷躄地：　&lsquo;是人执我，　&nbsp;&nbsp;&nbsp; 必当见杀，</p>
<p>　　何用衣食，　　使我至此？&rsquo;　长者知子，</p>
<p>　　愚痴狭劣，　　不信我言，　　不信是父。</p>
<p>　　即以方便，　　更遣余人，　　眇目矬陋，</p>
<p>　　无威德者：　&lsquo;汝可语之，　&nbsp;&nbsp;&nbsp; 云当相雇，</p>
<p>　　除诸粪秽，　　倍与汝价。&rsquo;　穷子闻之，</p>
<p>　　欢喜随来，　　为除粪秽，　　净诸房舍。</p>
<p>　　长者于牖，　　常见其子，　　念子愚劣，</p>
<p>　　乐为鄙事。　　于是长者，　　着弊垢衣，</p>
<p>　　执除粪器，　　往到子所，　　方便附近，</p>
<p>　　语令勤作：</p>
<p>　　&lsquo;既益汝价，　并涂足油，　　饮食充足，</p>
<p>　　荐席厚暖。&rsquo;　如是苦言：　&lsquo;汝当勤作。&rsquo;</p>
<p>　　又以软语：　&lsquo;若如我子。&rsquo;　长者有智，</p>
<p>　　渐令入出，　　经二十年，　　执作家事。</p>
<p>　　示其金银、　　真珠颇梨；　　诸物出入，</p>
<p>　　皆使令知。　　犹处门外，　　止宿草庵，</p>
<p>　　自念贫事：　&lsquo;我无此物。&rsquo;&nbsp;&nbsp;&nbsp; 父知子心，</p>
<p>　　渐已广大，　　欲与财物。　　即聚亲族、</p>
<p>　　国王大臣、　　刹利居士。　　于此大众，</p>
<p>　　说是我子，　　舍我他行，　　经五十岁。</p>
<p>　　自见子来，　　已二十年。　　昔于某城，</p>
<p>　　而失是子，　　周行求索，　　遂来至此。</p>
<p>　　凡我所有，　　舍宅人民，　　悉以付之，</p>
<p>　　恣其所用。　　子念昔贫，　　志意下劣，</p>
<p>　　今于父所，　　大获珍宝，　　并及舍宅、</p>
<p>　　一切财物。　　甚大欢喜，　　得未曾有。</p>
<p>　　佛亦如是，　　知我乐小，　　未曾说言：</p>
<p>　　&lsquo;汝等作佛。&rsquo;而说我等，　　得诸无漏，</p>
<p>　　成就小乘，　　声闻<a>弟子</a>。　　佛敕我等，</p>
<p>　　说最上道，　　修习此者，　　当得成佛。</p>
<p>　　我承佛教，　　为大菩萨，　　以诸因缘、</p>
<p>　　种种譬喻、　　若干言辞，　　说无上道。</p>
<p>　　诸佛子等、　　从我闻法，　　日夜思惟，</p>
<p>　　精勤修习。　　是时诸佛，　　即授其记：</p>
<p>　　&lsquo;汝于来世，　当得作佛。&rsquo;　一切诸佛，</p>
<p>　　秘藏之法，　　但为菩萨，　　演其实事，</p>
<p>　　而不为我，　　说斯真要。　　如彼穷子、</p>
<p>　　得近其父，　　虽知诸物，　　心不希取。</p>
<p>　　我等虽说，　　佛法宝藏，　　自无志愿，</p>
<p>　　亦复如是。　　我等内灭，　　自谓为足，</p>
<p>　　唯了此事，　　更无余事。　　我等若闻，</p>
<p>　　净佛国土，　　教化众生，　　都无欣乐。</p>
<p>　　所以者何？　　一切诸法，　　皆悉空寂，</p>
<p>　　无生无灭，　　无大无小，　　无漏无为。</p>
<p>　　如是思惟，　　不生喜乐。　　我等长夜，</p>
<p>　　于佛智慧，　　无贪无著，　　无复志愿；</p>
<p>　　而自于法，　　谓是究竟。　　我等长夜，</p>
<p>　　修习空法，　　得脱三界，　　苦恼之患，</p>
<p>　　住最后身、　　有余涅槃。　　佛所教化，</p>
<p>　　得道不虚，　　则为已得，　　报佛之恩。</p>
<p>　　我等虽为，　　诸佛子等，　　说菩萨法，</p>
<p>　　以求佛道；　　而于是法，　　永无愿乐。</p>
<p>　　导师见舍，　　观我心故，　　初不劝进，</p>
<p>　　说有实利。　　如富长者，　　知子志劣，</p>
<p>　　以方便力，　　柔伏其心，　　然后乃付，</p>
<p>　　一切财物。</p>
<p>　　佛亦如是，　　现希有事，　　知乐小者，</p>
<p>　　以方便力，　　调伏其心，　　乃教大智。</p>
<p>　　我等今日，　　得未曾有，　　非先所望，</p>
<p>　　而今自得，　　如彼穷子，　　得无量宝。</p>
<p>　　世尊我今，　　得道得果，　　于无漏法，</p>
<p>　　得清净眼。　　我等长夜，　　持佛净戒，</p>
<p>　　始于今日，　　得其果报，　　法王法中，</p>
<p>　　久修梵行，　　今得无漏，　　无上大果。</p>
<p>　　我等今者，　　真是声闻，　　以佛道声，</p>
<p>　　令一切闻。　　我等今者，　　真阿<a>罗汉</a>，</p>
<p>　　于诸世间，　　天人魔梵，　　普于其中，</p>
<p>　　应受供养。　　世尊大恩，　　以希有事，</p>
<p>　　怜愍教化，　　利益我等，　　无量亿劫，</p>
<p>　　谁能报者。　　手足供给，　　头顶礼敬，</p>
<p>　　一切供养，　　皆不能报。　　若以顶戴，</p>
<p>　　两肩荷负，　　于恒沙劫，　　尽心恭敬；</p>
<p>　　又以美膳、　　无量宝衣，　　及诸卧具、</p>
<p>　　种种汤药，　　牛头栴檀，　　及诸珍宝，</p>
<p>　　以起塔庙，　　宝衣布地。　　如斯等事，</p>
<p>　　以用供养，　　于恒沙劫，　　亦不能报。</p>
<p>　　诸佛希有，　　无量无边，　　不可思议，</p>
<p>　　大神通力，　　无漏无为，　　诸法之王。</p>
<p>　　能为下劣，　　忍于斯事，　　取相凡夫，</p>
<p>　　随宜为说。　　诸佛于法，　　得最自在，</p>
<p>　　知诸众生，　　种种欲乐，　　及其志力。</p>
<p>　　随所堪任，　　以无量喻，　　而为说法。</p>
<p>　　随诸众生，　　宿世善根，　　又知成熟、</p>
<p>　　未成熟者，　　种种筹量，　　分别知已，</p>
<p>　　于一乘道、　　随宜说三。&rdquo;</p>
		
		<p class="box marginT">
<a></a> <a></a> <a></a> <a></a> <span></span> <a></a>		

	
	

		<br></div></div><hr><script charset='utf-8' src='../../js/footer.js'></script></body></html>