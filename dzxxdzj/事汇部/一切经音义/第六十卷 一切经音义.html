<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第六十卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第六十卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第六十卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　根本说一切有部毗奈耶大律三十卷</p>
<p>
	　　尼律二十卷</p>
<p>
	　　此卷中音大律共五十卷</p>
<p>
	　　大唐中兴<a>三藏</a>圣教序御制</p>
<p>
	　　茫茫(莾光反集训云茫茫者阔违貌也古今正字从水[卄/(└@人)]声)</p>
<p>
	　　激响(经亦反王注楚辞云激感也考声水奔射也或作敫敫音同上)</p>
<p>
	　　[立*矣]觉(事滓反尔雅云[立*矣]待也古文从来作[來*矣]会意字也序文从人作俟俗用从立矣声)</p>
<p>
	　　閟彩(上悲媚反毛诗传曰閟闭也孔注<a>尚书</a>云閟慎也或从比作毖训义同也)</p>
<p>
	　　涨曰(张亮反)</p>
<p>
	　　普该(改来反广雅云该包也罗也贾注国语备也从言亥声也)</p>
<p>
	　　品汇(音谓广雅汇类也古文作[孛-子+((臼@〡)/六)]从市从[臾/貝]省序文作[帚-巾+東]俗字也)</p>
<p>
	　　琼编(上葵营反毛诗传曰琼美玉也说文亦玉也古今正字从玉夐声夐音隳逈反从人从穴从目从支下毕绵反刘兆注公羊云编比连也顾野王编列次简也从糸扁声)</p>
<p>
	　　并骛(音[矛*各]字典说云马疾行也驰骛也)</p>
<p>
	　　骈踪(上瓶眠反玉篇云骈犹罗列也下足容反淮南子云行则有踪)</p>
<p>
	　　至[頤-頁+(朿/貝)](峥革反韵诠云幽深也珠丛云玄妙也探[頤-頁+(朿/貝)]索隐也从[姬-女][姬-女]音夷[朿/貝]声[朿/貝]字从贝从朿作[朿/貝])</p>
<p>
	　　编甿(下麦枋反广雅云甿[止*民]也编甿者民户也从田从亡省声)</p>
<p>
	　　爰暨(上音袁广雅爰引从[受-(冗-几)]从于[受-(冗-几)]音披表反下音忌尔雅暨及序文从水作洎非此用也)</p>
<p>
	　　邅回(展连反楚辞云转也考声移也迍邅行不前也从辵亶声亶音旦)</p>
<p>
	　　羁绊(上音机说文马络头也绊也连三足也拘絷系缚之义也从[网-(ㄨ*ㄨ)+又]从革从马会意字也)</p>
<p>
	　　无垠(鱼巾反广雅垠厓也从土艮声水涯也)</p>
<p>
	　　谅属(上音亮下种辱反从尾从蜀)</p>
<p>
	　　貂蝉(上音雕即貂鼠也下音禅即虫名也其翼薄妙说文云腹下鸣者晋灼曰以翠羽饰冠也形声字)</p>
<p>
	　　恬神(牒兼反考声云恬安也静也从心舌省声)</p>
<p>
	　　摘芝(陟革反苍颉篇云摘取也采果也)</p>
<p>
	　　挹清流(上湮熠反考声云挹酌也损也饮也从手邑声熠音以挹反在入韵)</p>
<p>
	　　鸷影(音至谓能执服众鸟也勇乌也)</p>
<p>
	　　升航(胡冈反舟船名也)</p>
<p>
	　　南溟(音冥海名也庄生云北溟者极北边去日月远故谓之溟南溟准此也)</p>
<p>
	　　圣躅(重录反躅迹也)</p>
<p>
	　　邈矣(尨剥反楚辞云邈远也广也从辵貌声貌音皃)</p>
<p>
	　　摭词(征亦反方言取也拾也或作柘序文从足作蹠非也)</p>
<p>
	　　跨秦(上夸化反俗字也正从[大/(舛-夕)][大/(舛-夕)]音夸苍颉篇云跨踰也过也越渡也从足夸声也)</p>
<p>
	　　届都(上音介届至也)</p>
<p>
	　　[打-丁+彗]曰(上随锐反考声云[打-丁+彗]扫也挂也或作彗即扫帚也)</p>
<p>
	　　炜炜(韦鬼反说文云炜炜明盛之皃形声字)</p>
<p>
	　　于阗(田岘反胡语国名也在安西南一千二百里此国有山亦名于殿出美玉山下有水名玉河河侧有城名昆岗城昔此城人献玉于帝故云玉出昆岗诸胡呼此国为豁旦亦名地乳国于此国界有二天神一是毗沙门天王往来居于阗山顶城中亦有庙居七重楼上一是天鼠神其毛金色有光大者如犬小者如兔甚有灵求福皆得名鼠王神也)</p>
<p>
	　　璞玉(普剥反韵诠云铜[金*截]璞也气象未分曰璞也)</p>
<p>
	　　根本说一切有部毗奈耶律第一卷</p>
<p>
	　　条干(上掉辽反集训云条小枝也下千案反韵英云树身及大枝曰干)</p>
<p>
	　　瀑流(音暴)</p>
<p>
	　　芔木(上晖贵反草木之总名也说文从三[艸-屮][艸-屮]音耻列反今[(匕/示)*(入/米)]书改为三十)</p>
<p>
	　　钩策(上狗侯反制象用钩下楚革反制马用鞭策从竹从束束音此恣反)</p>
<p>
	　　隍壍(上音皇城下壕坑也下七焰反壕外土垄也说文云城下有水曰池无水曰隍筑土削成曰墙土垄之上栽植树木为壍)</p>
<p>
	　　辔勒(上音秘马辔头也说文从丝从[車/山]从车口象车轴头[金*截]也[車/山]音卫也)</p>
<p>
	　　船橃(下音伐从木从发律文作栰非也)</p>
<p>
	　　梯隥(上体低反贾注国语云梯阶也或以竹木为阶级可以登高也下登邓反集训云土阶层级曰隥经从山作嶝非也)</p>
<p>
	　　漄际淼难知(上音牙次音祭下弭小反考声云水阔犬貌也从三水不见<a>彼岸</a>也)</p>
<p>
	　　疮庖(上楚霜反说文云疮伤也亦俗字也下彭貌反疮之初也)</p>
<p>
	　　贮赀货(上猪吕反次紫思反下火卧反并从贝形声字)</p>
<p>
	　　若[麩-夫+酋](昌沼反广雅[麩-夫+酋]食也埤苍云[鬲*芻]麦面也文字集略煼麦屑也或煼米作卫宏或作麨古今正字从麦酋声律文作麨俗字也)</p>
<p>
	　　若鬻(下终肉反文字集略云鬻淖煮米为稀鬻也古从鬲作鬻正体字也今[肄-聿+余]书从省作粥律文用俗字也淖音吏鬲音历鬲釜也)</p>
<p>
	　　[荖-匕+工]舛(上初加反韵诠差错也下川兖反顾野王云差舛不齐也从[工*├]从夕[工*├]音口寡反夕音竹瓦反[工*├]也)</p>
<p>
	　　乳哺(蒲慕反许叔重注淮南子云口中嚼食吐与孩儿曰哺从口甫声也律文从食作餔音布孤反非也)</p>
<p>
	　　褓持(音保古今正字云褓[袖-由+(嫡-女)]也文字典说云小儿被也即襁褓也从衣保声也[袖-由+(嫡-女)]音替)</p>
<p>
	　　赧客(儜简反方言云赧愧也考声云羞惭面赤也从赤[眉-目+又]声律文从皮作[赤*皮]俗字也[眉-目+又]音展)</p>
<p>
	　　爬爴(上白麻反亦从手作把考声云把搔也下鬼碧反相传音用本无正字以手抓持令损也)</p>
<p>
	　　跳踯(上亭遥反苍颉篇云跳踊也广雅跳跃也下呈亦反踊身投也腾跃跳踯也二字并从足兆郑皆声)</p>
<p>
	　　创制(初壮反俗字也正从并作创考声云创始也初也会意字也)</p>
<p>
	　　聋痖(上禄东下鸎贾)</p>
<p>
	　　咥哩迦(咥哩二合字梵语或云摩怛里迦唐云本母)</p>
<p>
	　　邬波[馬*犬]耶(梵语唐云亲教和上讹也)</p>
<p>
	　　扇侘半择迦(侘音丑加反迦音姜佉反梵语也唐曰黄门即男根不全者其类有五种一天生本无男根设有如婴儿微小不能行欲二虽有根全被除去外肾设行淫欲而不能生子三见他行欲或见女根心思欲事即有根生不见即缩在脬中如女四半月能男半月作女五本来是男后渐渐消变变为天揵是为五种皆曰黄门也)</p>
<p>
	　　褒洒陁(上保毛反次沙贾反梵语也唐云长净半月半月对众陈忏洗涤身语意行[虔-文+ㄆ]听戒经增长净业名为长净)</p>
<p>
	　　窣吐罗底迦(梵语也第二重罪也)</p>
<p>
	　　式叉摩拏(梵语也持半戒尼也)</p>
<p>
	　　灭摈(卑牝反广雅[按-女+(眉-目+貝)]弃也从手)</p>
<p>
	　　嗢逝尼国(上乌骨反)</p>
<p>
	　　炫色(玄绢反说文云行而且卖曰炫卖)</p>
<p>
	　　第二卷</p>
<p>
	　　赀财(上子思反广雅赀货也苍颉赀亦财也玉篇赀产也说文从贝此声此字正体从止从匕)</p>
<p>
	　　嫩草(讷钝反新生耎弱也从女)</p>
<p>
	　　鄙媟(先节反孔注尚书云媟慢也言狎也说文嬻亦慢也从女枼声嬻音独枼音牒)</p>
<p>
	　　抖捒(上音[豆*斗]下桑狗反考声云抖擞振动衣物令去尘垢也此二字无定体译经者随意作之)</p>
<p>
	　　濯足(音浊濯犹洗也)</p>
<p>
	　　洗手(先礼反)</p>
<p>
	　　滤水(闾据反漉水也)</p>
<p>
	　　不谙(暗甘反俗字也正体从酓作[言*酓]考声云记也集训云委知也)</p>
<p>
	　　揩泄(上客皆反广雅揩摩也下先节反韵英云泄漏也)</p>
<p>
	　　萎悴(上音委下情遂反案萎悴者忧愁不悦也如草木黄死也并形声字)</p>
<p>
	　　悛改(青缘反考声云悛觉也止也韵英亦改也)</p>
<p>
	　　龋齿(区禹反考声云齿有虫也准经义合书龋字今律文从禺作齵音耦沟反苍颉篇云重生齿也顾野王云齿不齐平也说文齿不正也两通故存之)</p>
<p>
	　　扂闭门(上恬玷反门之小关也碍门扇令不开也古文作扊形声字也)</p>
<p>
	　　虫啮(上逐融反下研结反说文啮噬也从齿[丰*刀]声也[丰*刀]音悭八反)</p>
<p>
	　　[狦-(狂-王)+木]篱(楚革反象形字密竖柴水横令如墙形以断人畜往来名曰[狦-(狂-王)]篱篱音离篱小栅也或以棘束或以树梢竖之为篱)</p>
<p>
	　　棚覆(上白盲反广雅棚阁也说文棚栈也从木朋声下敷救反贾逵曰覆犹盖也从西复声)</p>
<p>
	　　桁杆(上红浪反考声云衣架也下音干或作竿郭注尔雅搭衣杆也)</p>
<p>
	　　床枮(上状庄反下知林反或作砧皆坐卧具也)</p>
<p>
	　　谤讟(下音独考声云毁谤也怨痛也从誩从读省声也誩音竞)</p>
<p>
	　　攒眉颦蹙(上殂栾反下子育反嗔怒貌也)</p>
<p>
	　　第三卷</p>
<p>
	　　场篅(市缘考声云篅竹仓也编竹圆作盛贮谷麦仓篅也)</p>
<p>
	　　窖中(上音教韵英云穿地藏物也或作[穴/(夕*ㄗ)])</p>
<p>
	　　钩斵(丁角反以铜[金*截]为钩钩斲其物俗号为搭钩是也律文从登作邓或作[登*斤]并皆误也正从[斲-斤]音头厚反从斤[斲-斤]声若从豆非也[門@(亞*斤)]字从此[斲-斤]为正也)</p>
<p>
	　　晒衣(生债反曰[日/出/大/米]也)</p>
<p>
	　　朅地罗木(蹇[卄/(阿-可+辛)/子]反梵语西方坚硬木名也古译曰佉陀罗堪为橛钉也)</p>
<p>
	　　[象-(豕-一)+(舄-臼)]牙杙(蝇即反橛也)</p>
<p>
	　　衣幞(音服衣幞也从巾)</p>
<p>
	　　衣柜(逵位反盛衣物大木椷也或单作匮)</p>
<p>
	　　鞍鞯(剪先反马鞍之毡替也或作[革*戔]又作[糸*薦]并通用)</p>
<p>
	　　五磨洒(莫贺反下沙下反并去声字也梵语是西方市金宝之名也其金一丸如梧桐子许大名一磨洒以东西两国通货价直约之可直此方铜钱八十其五磨洒计当四百彼国王法偷盗财物计直五磨洒者罪当永弃送于山林任其<a>生死</a>若盗一二三四磨洒量罪别科不至于[云/廾]佛所制戒一准王法<a>比丘</a>所盗之物价直五磨洒者即名犯重摈弃出众不共住也古人译经错会将一磨洒同于一钱错之甚矣佛言我之教法随方国土为制若准此国王法上从五帝三王下及大唐王制未闻盗五钱即合至死乃至盗五匹已上万至流刑贯百之间有杖不至流贬而言五钱犯重者伤其太急难为护持不觉破此戒者其数多矣有部律文云四百犯重者由故严峻于此国王制以挍量宽猛正得其中合佛本制也)</p>
<p>
	　　腹肋(上音福肚也下音勒肚两旁胁骨也)</p>
<p>
	　　脊腿(上音积象形字下土馁反两[月*坒]也膝已上腰已下两股名腿从肉退声)</p>
<p>
	　　缆系(上蓝淡反系船缆索也下音计从糸[服-月+車]声)</p>
<p>
	　　田畦(惠圭反王逸注楚辞云畦区也秦孝公以二百四十步为亩以二十五亩为小畦以五十亩为大畦形声字)</p>
<p>
	　　瓮船(乌贡反瓦器大者也或作瓮俗字也)</p>
<p>
	　　弶鹿(强亮反考声云以弓罥鸟兽曰弶)</p>
<p>
	　　渠筌(上即鱼反梁也下七缘反捕鱼竹器也形声字)</p>
<p>
	　　门檐(舍担经从阎作櫩非也)</p>
<p>
	　　第四卷</p>
<p>
	　　乞匃(下垓艾反顾野王云匃亦乞也考声云求也古今正字云人亡财则乞匃故说文从人从亡会意字也上是古今字)</p>
<p>
	　　洒捩(上沙贾反考声云散水如雨也说文洒汛也从丽从沙省声也下怜涅反俗字也古文正体作[(敲-高+糸)/皿]从幺从[(犀-尸)-牛+十]从支血亦音历计反训义同上或从糸作綟字书云以两人一左一右綟去水也今取入声)</p>
<p>
	　　缕[糸*匱](上力禹反下音匮案缕[糸*匱]者织余也说文缕线也织了不截余丝[糸*匱]头也或作缋)</p>
<p>
	　　井蛙(泓华反俗字也正从黾作[圭/黽]井中虾蟆也能鸣者亦名青[圭/黽]或作蛙青黄色股长善跳一名黄淮顾野王云[圭/黽]即黾也)</p>
<p>
	　　硗确(上巧交反下苦角反声类云硗确礊薄也顾野王云硗坚也地坚则瘦不宜五谷也瘠薄也礊音客瘠音籍)</p>
<p>
	　　畔睇(下音第梵语也唐云作礼也)</p>
<p>
	　　诡诳(上音鬼下俱况反诡诈也诳惑也并形声字也)</p>
<p>
	　　虵蛭鳝(上射遮反次音质下音善苍颉篇蛭水虫也郭注山海经云蝉鱼如蛇或作蟺字苍颉篇云[夗/虫]蟺蚓也此等皆无足腹行也或谓之豸是养蛇人养虫毒人之所贮蓄将充蛇食并形声字)</p>
<p>
	　　熟爆(下补各反音与博同广雅爆热也考声云火干也韵英云迫近火也或作曝或从皮作[曷*皮]并音博皆炙爆令干也律文从尃作[火*專]非也内外坟典并无此字译者随意作之)</p>
<p>
	　　獐鹿(上音章下音禄四足之类)</p>
<p>
	　　蛴螬(上音齐下音曹尔雅蝤蛴蝎也郭注云在木中蠹虫也又云在[弁/土]土之中古今之正形)</p>
<p>
	　　蝗蛾(上音皇即螽[鳶-鳥+虫]蟊[虫*賋之类是也螽音终[鳶-鳥+虫]音特蟊音矛[虫*賋音贼下我哥反即蚕蛾蛱蝶蜂蝇之类皆名多足)</p>
<p>
	　　蜂蚁(上音礼下宜岂反或作螘亦是多足也)</p>
<p>
	　　蜇痛(知列反)</p>
<p>
	　　第五卷</p>
<p>
	　　[要/月]绦(讨刀反尔雅云素锦绦杠考声云织丝如绳也或作绸文字典说文辫丝也从糸条省声)</p>
<p>
	　　嫌隙(上叶兼反下卿逆反顾野王云心憾也)</p>
<p>
	　　修葺(下侵入反杜注左传葺补治也从草咠声)</p>
<p>
	　　第六卷</p>
<p>
	　　澡漱(上遭老反广雅澡浴也郑注<a>礼记</a>云澡洗去垢也说文洗手也从水喿声下搜皱反广雅漱[漟-(口/土)+(必/(即-ㄗ+又))]也又云瀺灂漱口水声也文字典说水净口荡口也从水欶声[漟-(口/土)+(必/(即-ㄗ+又))]音锄角反瀺音床咸反欶音朔皱音庄救反)</p>
<p>
	　　贪餮(下天结反古文作飻杜注左传云贪食曰餮律文从列作[列/食]书误也文字典说从食殄声也殄音殿)</p>
<p>
	　　劬劳(上强于反下老高反)</p>
<p>
	　　畋猎(上音田下廉辄反何注公羊传云畋猎者猎狩之总名亦习战也取也)</p>
<p>
	　　粗犷(上仓胡反下号猛反)</p>
<p>
	　　贞操(草奥反韵英云操志也或从人作僺文字典说从手喿声也喿音桑到反)</p>
<p>
	　　策励(上楚格反说文马棰也从竹束声下力曳反韵英云励劝勉说文作劢勉力也从力厉声)</p>
<p>
	　　彀以(上音构说文彀张弓也从弓[穀-禾]声也)</p>
<p>
	　　碾杀(上尼展反俗字也考声云车轹也或作[跳-兆+(服-月)]蹈也准经义门枢转处[服-月+車]杀毒虵正从车[尸@又]声[尸@又]音同上)</p>
<p>
	　　毒螫(始亦反文字典说云蜂虿行毒螫人也从虫赦声也)</p>
<p>
	　　[禾*(离-〦+山)]胶(上耻知反考声云[禾*(离-〦+山)]胶者捣木皮煎而作之可以黏捕鸟雀也似胶下音交顾野王云胶者黏也所以连缀物令相黏着也说文从肉从翏省声也)</p>
<p>
	　　第七卷</p>
<p>
	　　傲慢(上遨到反孔注尚书云慢也杜注左传云不敬也说文倨也从人[敖-士+出]声下蛮辨反考声云不敬惰也不畏也或从女或从人作嫚僈文字典说怠也轻也从心曼声曼音万)</p>
<p>
	　　踵前(上钟勇反声类踵足跟也楚辞继也说文追也从足重声也)</p>
<p>
	　　悛改(七缘反博雅悛更也方言云自山已东谓改曰悛说文止也从心[唆-口]声也[唆-口]音七旬反)</p>
<p>
	　　髆及厀(上牓莫反周礼髆胳股骨也集训云两[戶@肉]及臂也从骨从尃省声经从肉非也)</p>
<p>
	　　急[捩-犬+乙](上今立反说文褊也从心及声也下音厄考声云[捩-犬+乙]把也文字典说持也取也从木戹声也戹音同律文作扼俗字也褊音必演反)</p>
<p>
	　　鳖咬(上鞭灭反说文介虫也外骨而内肉从黾敝声律文从龟或从虫作鳖蟞并非也下雅狡反考声云咬啮也说文从齿交声律文从口作咬俗字也)</p>
<p>
	　　自缢(伊二反韵英云自缢死也形声字也)</p>
<p>
	　　褒洒陀(上保毛反次沙假反梵语也唐云长净众僧和合半月半月布萨是也前第一卷已释)</p>
<p>
	　　拳[(目*叉)/手](上倦员反下[剜-夗+死]换反说文掌后节也从目从叉叉音瓜从手虽古且正体字也律文从宛作捥或从肉作腕并俗字非也)</p>
<p>
	　　矛矟(上莫侯反今之枪是也象形字古文作[戒-廾+矛]下霜捉反博雅兵器也韵诠长矛也形声字也)</p>
<p>
	　　轮[矛*(替-曰+貝)](上轮者西国有战轮以[金*截]作轮上施利刀漂飞遥击断彼命根或伤手足或损身分其轮却回巧妙接取名曰[門@(豆*斤)]轮远即弓弩次近用轮更近罥索刀棓及用枪矟矛[矛*(替-曰+貝)][矛*(替-曰+貝)]音[夕/鹿]乱反考声云[矛*(替-曰+貝)]短矛也即之[矛*(替-曰+貝)]刀萨缆子是也遥投利刃损彼人马也)</p>
<p>
	　　草筳(下音庭案草筳者谷麦禾[禾/米]穟柄谓之筳众草亦尔从竹[廷-壬+手]声也[廷-壬+手]从手从辵)</p>
<p>
	　　毛緂(贪敢反考声云緂织毛为之出西戎或五色晕花或云毛[罽-厂]亦曰毛褥席等今古之正形也)</p>
<p>
	　　掷甎(下音专[鹿*瓦]甎也)</p>
<p>
	　　璺裂(上音问考声云璺器物破裂而不相离也埤苍云撕也文字典说破也裂也从玉从舋省声也舋音忻近反也)</p>
<p>
	　　第八卷</p>
<p>
	　　痰癊(上音谈下邑禁反考声云痰癊者胸膈中水病也并从疒形声字也疒者女厄反)</p>
<p>
	　　瓦瓯(下驱侯反声类云瓦盌也说文小盆也形声字也盌音椀驱音阿苟反)</p>
<p>
	　　仅得(上音近集训云仅才也广雅少也文字典说从人堇声堇音谨)</p>
<p>
	　　梯蹬(上体泥反下登邓反)</p>
<p>
	　　叱[口*歇](上嗔质反下诃葛反大声诃也)</p>
<p>
	　　搭钩(上音答下苟侯反战具也竿头施钩)</p>
<p>
	　　第九卷</p>
<p>
	　　鼋鼍(上音元说文大鳖也下[馬*犬]何反郭注山海经云鼍似蝪[虫*折]长文余有鳞甲皮可以为鼓从黾音猛[咒-几+里]声[咒-几+里]音那)</p>
<p>
	　　[涅-土+(出/大/((犀-尸)-牛+十))]流(上袍帽反文字典说云江河水[泳-永+几]涨急流也)</p>
<p>
	　　足跟(艮恩反释名云足后跟也说文跟也从足艮声也)</p>
<p>
	　　叆叇(上哀改反下地爱反考声云叆叇云盛貌楚辞云日月无光黑云垂布也并形声字也)</p>
<p>
	　　聪睿(上仓红反律文从公作[聰-囪+公]俗字也尚书云[聽-王]曰[聰-囪+(句-口+夕)]孔安国云耳听明审也说文察也从耳匆声匆音同上从匆匆音楚红反象形字也下悦惠反洪范曰睿作圣郑注礼记云思之精也广雅智也古今正字深明也从[(├/匚)*又]从谷省从目[(├/匚)*又]音残)</p>
<p>
	　　挫折(祖卧反贾注国语云折其锋锐曰挫下战热反训释与上字同说文摧也并从手坐从斤)</p>
<p>
	　　轻躁(遭涝反顾野王云躁动也<a>论语</a>不安静也从足喿声)</p>
<p>
	　　锋锐(上音峰下悦惠反词辩建利若刀锋也)</p>
<p>
	　　謲[山/毒](上楚锦反考声云以言阴相讥毁也从言参声律文从土作墋非也下音桐笃反考声云有所害也窖人草也恨也憎也说文从[艸-屮]从毒毒亦声也古文作[山/虫]从古之字从虫毒字从土从母毒音爱)</p>
<p>
	　　双蠃(卢禾反尔雅曰蚹蠃音夷蝓音俞也郭璞云蜗牛也案双蠃者乐器也海中大蜗牛磨顶上尖处令穴吹作声以和乐音名曰法蠃从虫蠃声也律文作[彖/虫]非也蠃音鲁卧反虽古是正体字)</p>
<p>
	　　愞顶(奴管反说文温也从火耎声亦作[日*耎]义同耎音而兖反)</p>
<p>
	　　第十卷</p>
<p>
	　　饥馑(上几宜反顾野王云人畜须食也谷梁传云五谷不升谓之饥说文饿也从食几声下音近尔雅曰蔬不熟曰馑谷梁传云三谷不升谓之馑形声字也)</p>
<p>
	　　青瘀(于据反考声中积血也)</p>
<p>
	　　胮胀(上朴邦反埤苍云[月*夆]亦肿胀也古今正字作胖亦作[病-丙+夆]从肉夆声下张亮反杜注左传云胀谓腹满也古今正字云[月*夆]肛胀也从肉长声或作[病-丙+長]形声字肛音苦江反)</p>
<p>
	　　憔悴(上齐遥反下情遂反考声云憔悴瘦恶也亦从页作憔顇毛诗从言作谯谇班固从疒作癄瘁方言从心作憔悴汉武帝李夫人赋从女作嫶[女*卒]左传从草作蕉萃苍颉篇云憔悴者忧愁也亦无定体诸儒随意作之并行于世未知孰是)</p>
<p>
	　　刧掠(上剑业反郑注礼记云劫胁也人欲去以刀胁之或曰以刀止去曰劫说文从力古今正字从刀从怯省下良灼反韵英云强取也杜注左传云刧掠财物也顾野王云卤掠夺取物也又音亮训义并同亦作[利-禾+京]转注字也)</p>
<p>
	　　桦树(华跨反考声云桦树山木名或从雩作樗音同案桦有赤白两种皮堪为烛赤者薄妙光净)</p>
<p>
	　　畔睇(上音畔下音弟梵语也唐云<a>礼拜</a>前第四卷已说)</p>
<p>
	　　嚣匾(上香[女*(乏-之+友)]反顾野王云諠哗也郑笺毛诗云众多貌说文云气出头也从页从[器-犬][器-犬]音庄立反会意字)</p>
<p>
	　　镬内(黄郭反广雅鼎也案镬者大鼎也郑注周礼云煮肉也有足曰鼎无足曰镬形声字说文[雋-隹+稚]也隽音畦也)</p>
<p>
	　　第十一卷</p>
<p>
	　　箱箧(上想羊反文字典说文编织藤竹作之以盛衣服或盛经书如[太*皿]或方竹下谦协反说文箧笥也从竹匧声也匧音同笥音四[太*皿]音合)</p>
<p>
	　　鄙媟(下先烈反前第二卷中已释)</p>
<p>
	　　系[肆-聿+((彰-章)/(毌-十+卄)/心)]带(音宗考声云[肆-聿+((彰-章)/(毌-十+卄)/心)]结也案[肆-聿+((彰-章)/(毌-十+卄)/心)]带者系发之头繻也古今正字从髟[(母-(、/、)+║)/心]声也髟音必遥反律作[繌-囟+(〦/凶)]亦通)</p>
<p>
	　　自缢(伊计反自缢死也)</p>
<p>
	　　[〦/(刀*ㄚ*(留-刀-田))/肉][跳-兆+專](上音齐说文云膍[〦/(刀*ㄚ*(留-刀-田))/肉]也从肉齐声下船耎反腓膓也)</p>
<p>
	　　抚拍(上敷武反下普百反并俗字也正体从付作拊从手白声考声云安慰也抚亦拍也爱怜也)</p>
<p>
	　　第十二卷</p>
<p>
	　　媒娉(上每杯反周礼媒谋也郑玄曰谋合异性使和合成亲也下匹并反考声问也以财娶妻并从女某甹皆声或从耳作聘甹音匹丁反)</p>
<p>
	　　革屣(上革字正体从三十从臼作草会意字也言三十年为一世其道更也下师滓反今言革屣者毛诗传云革皮也西国皮底鞋也赤色)</p>
<p>
	　　倾颓(上犬营反字书倾亦隤也顾野王云[伭-〦+一]邪也郑注礼记不正也古今正字仄也从人项声也说文从阜作[阿-可+頃]训用并同下徒雷反广雅[阿-可+責]坏也苍颉篇云坠落也集训云毁伤也说文秃貌也从秃从隤省声也或从阜作隤亦通经文从页作颓俗用非也)</p>
<p>
	　　瑕隙(上夏加反广雅瑕翳也薉也顾野王云瑕亦隙也说文玉有赤色从玉叚声叚音加雅反叚借之叚用此字也)</p>
<p>
	　　啖嚼(上谈滥反广雅啖食也或作啖下匠雀反正体字也广雅嚼茹也字书咀也从口爵声也)</p>
<p>
	　　[茶-木+(田/八)][暟-豆+(烈-列+里)](晖云反日暮时也俗曰[茶-木+(由/八)]昏即戌时也从日熏声)</p>
<p>
	　　杷[钁-(目*目)+賏](诳籰反韵英云钁斸也说文大锄也从金从籰省声也籰音王玃反斸音冡录反锄音助初反)</p>
<p>
	　　[糸*((人*人)/一/廾)]基(上伯萌反考声云[糸*((人*人)/一/廾)]络也案[糸*((人*人)/一/廾)]者如木匠甲墨斗法振绳也挽绳端直方正为准以为基堵也从糸笄声也)</p>
<p>
	　　第十三卷</p>
<p>
	　　女医(意基反集训云医意也以巧慧智思使药消病也说文<a>治病</a>工也用药必以酒行药故医字从酉酉者古文酒字也昔巫彭初作毉或从巫作毉)</p>
<p>
	　　褓持(上音保声类云小儿被子名为襁褓形声字也)</p>
<p>
	　　醍醐(上音提下音胡韵诠云酥之至精醇者以细滑故常不凝如清油香名曰醒醐)</p>
<p>
	　　麋鹿(美悲反考声云麋似鹿而大说文云麋属也冬至时解角从鹿从米省声也)</p>
<p>
	　　羁绊(上凡宜反考声云羁系也或从奇作羁古文从冈从[怡-台+馬]作[怡-台+罵][怡-台+馬]音砧立反会意字也下绊音半即马绊也平声字)</p>
<p>
	　　丝萦(下于营反毛诗传曰萦旋也考声云緾也绕也说文收韏也从糸从营省声韏音卷)</p>
<p>
	　　铍决(上音披翳人之铍针也说文大铍也形声字也)</p>
<p>
	　　水蛭(真曰日反水生虫也[口*(一/巾)]人血也从[乏-之+虫])</p>
<p>
	　　斟酌(上执壬反下章章若反字书云以意意度量也形声字)</p>
<p>
	　　第十四卷</p>
<p>
	　　摈[蝷-虫](上宾刃反司马彪注<a>庄子</a>云摈弃也<a>史记</a>相与排摈从手宾声下音赤王逸注楚辞云[蝷-虫]逐也广雅推也<a>汉书</a>[蝷-虫]逐不用也说文却也从广[朔-月]声[朔-月]音逆)</p>
<p>
	　　谤讟(下音独案谤讟者非理毁[蝷-虫]妄说文言其恶也)</p>
<p>
	　　宜挑(眺雕反声类挑抉也说文从手兆声也)</p>
<p>
	　　鹰窟(上忆矝反考声云鸷鸟也丁埤骨反说文从穴屈声)</p>
<p>
	　　第十五卷</p>
<p>
	　　坯器(上配杯反考声云瓦器未烧者曰坯从土从丕省声也塼未烧者亦曰塼坯或作抷)</p>
<p>
	　　矫诳(上骄夭反考声矫妄也下俱况反欺惑也前已说)</p>
<p>
	　　枳吒(上吉以反下摘加反西国山名也)</p>
<p>
	　　阿湿薄迦(梵语人名也此无正译)</p>
<p>
	　　捕[木*奈]伐素([木*奈]音奴葛反亦人名无正翻)</p>
<p>
	　　半豆卢呬得迦(此译为黄赤色亦人名律自译也)</p>
<p>
	　　一掬(弓六反手掬也)</p>
<p>
	　　第十六卷(无字音训)</p>
<p>
	　　第十七卷</p>
<p>
	　　嗢咀罗<a>僧伽</a>(上温骨反次单割反梵语也唐云七条<a>袈裟</a>也)</p>
<p>
	　　舂捣(上朿钟反顾野王云舂者捣粟为米也考声舂亦捣也说文捣粟也从廾廾音拱拱手也持杵以临臼上而捣也杵省为午今[(上/矢)*(企-止+米)]书变体作舂古者雍父初作舂掘地为臼象形也篆书上从仐次从廾下从臼作[(企-止+(木-(企-止)+(夕*又)))/臼]仐古文午字也)</p>
<p>
	　　十二肘梯(体提反平声梯木橙也前第八卷已具释)</p>
<p>
	　　箫笛(上音霄乐器名也说文云箫象凤翼编小管为之二十三管长一尺四寸下音狄羌乐也七孔吹象龙声也)</p>
<p>
	　　篦杓(上闭迷反搅粥搅药木篦也律文从[卑-(白-日)]作箄俗字也下常斫反着柄[(百-日+ㄎ)/皿]也)</p>
<p>
	　　剉草(上[夕/鹿]卧反顾野王云剉犹斫也剉碓剉草令细餧飤牛马也)</p>
<p>
	　　车軶(音厄郭璞曰车[轅-口+ㄙ]端撗木压牛领者俗呼为车格或作[軶-乙+(冏-口+ㄒ)]曲本是也戹正体厄字也)</p>
<p>
	　　轼[甝-甘+兀](上音[飢-几+希]郑注仪礼云古者立乘式谓小俯以礼主人也文字典说车前撗木也)</p>
<p>
	　　第十八卷</p>
<p>
	　　蠲除(上决缘反前音义中数训释不繁叙)</p>
<p>
	　　煨烬(上猥[廷-壬+(同-(一/口)+巳)]反下夕进反郑笺毛诗云火烧之余曰烬并形声字说文作[盡-((烈-列)/皿)+火]同)</p>
<p>
	　　撩举(上音辽案撩举者抠衣也手提衣而走也古文正字撩举二字并从手抠音口侯反)</p>
<p>
	　　触[骨*坒](毗礼反韵英云[骨*坒]股外也即两股是也腰已下[桼*(ㄗ@、)]已上[打-丁+忽]名为[月*坒]从骨坒声也律文从肉作[月*坒]或作髀并俗字也)</p>
<p>
	　　高詀薄迦(诂音扂梵语律文自释讫)</p>
<p>
	　　第十九卷</p>
<p>
	　　无[(囗@(儿/口))*月][聲-耳+卵](苦角反考声云[穀-禾+卵]鸟卵皮也言无明[穀-禾+卵]者由如鸟卵能包含一切烦恼令不散灭轮转五道受种种形不能出离<a>三界</a>皆依无明而住不得<a>自在</a>今以佛威神力智慧辩才破坏无明说正真道以智慧眼反照无明如破空[聲-耳]无所任用)</p>
<p>
	　　挛躄(上劣专反俗字也韵英云手足筋急拘束不能行步申缩也正体从疒从脔作癵脔音劣转反下音辟顾野王云躄谓足偏枯不能行也亦形声字也从足辟声也)</p>
<p>
	　　坑阱(上客庚反苍颉篇云坑[豁/土]也尔雅墟也下音靖或从阜作阱阱者穿地如井陷取诸兽名之为阱从穴井声)</p>
<p>
	　　毒毒(上楚锦反酷虐杀害名为謲毒前第九卷已释)</p>
<p>
	　　愚騃(下崖騃反上声字也苍颉篇云騃谓无所识知也騃亦愚也从马矣声)</p>
<p>
	　　摈[蝷-虫](上宾刃反下音赤前第十四卷已释)</p>
<p>
	　　捻为(年典反以二指一去一来相縒曰捻)</p>
<p>
	　　撝面(上毁为反考声谦也揖也撝手也)</p>
<p>
	　　性袪(去居反[禾*去]犹去也)</p>
<p>
	　　第二十卷</p>
<p>
	　　棑矟(败埋反考声云兵仗名也案棑即盾也招战时蔽翳其身以障刀箭也律文从爿作[爿*卑]非也说文从木作棑省声也下霜捉反前第七卷已具释)</p>
<p>
	　　攒集(藏桓反郑注周礼云攒聚也韵英集聚也从手赞声也赞音作且反)</p>
<p>
	　　[稟-禾+木]性(上彼锦反孔注尚书云禀受也考声赐也文字典说承也从禾[稟-禾]声[稟-禾]音力锦反)</p>
<p>
	　　贪餮(下音[金*截]贪食曰餐前第六卷已具释)</p>
<p>
	　　缕[糸*匱](上录主反下逵位反织余也前第四卷已释)</p>
<p>
	　　跬步(上窥癸反方言云半步为跬礼记云君子跬步不敢志也文字典说从[口/止]圭声)</p>
<p>
	　　揩缺(上客皆反下犬悦反前第二卷已具释)</p>
<p>
	　　蚕丝(上杂南反尔雅蟓桑茧郭注云食<a>桑叶</a>者即今之民庶所养蚕也从[虫*虫]从簪省声也蟓音象)</p>
<p>
	　　衦成(干旱反说文云衦者由如衦饼今摩展匹叚也从衣干声也)</p>
<p>
	　　一茧(坚显反尔雅有四茧皆蚕之类也蟓茧樗茧栾茧蚖茧说文蚕衣也从糸从虫芇声芇音眠象蛾两角相当也)</p>
<p>
	　　或擘(下音伯顾野王云擘裂破也说文分也说文从手辟声)</p>
<p>
	　　第二十一卷</p>
<p>
	　　牻色(上邈邦反孔注尚书云尨乱也郑注考工记云尨杂也说文白黑杂毛牛羊皆曰牻从牛尨声尨字从犬从彡)</p>
<p>
	　　硗确(上巧交反下腔角反前音义经第四卷中已释)</p>
<p>
	　　鍮石(上音偷埤仓云鍮石似金似而非金西戎蕃国药炼铜所成有二种鍮石<a>善恶</a>不等恶者挍白名为灰折善者挍黄名为金折亦名为金折亦名真鍮俗云不博金是也)</p>
<p>
	　　第二十二卷</p>
<p>
	　　毛緂(贪敢反前第七卷已释)</p>
<p>
	　　辍已(上转劣反郑注论语云辍止也止已所用惠施他人从车发声叕音同上)</p>
<p>
	　　襵为(占叶反考声襵褺也从衣聂声褺音牃聂音尼辄反)</p>
<p>
	　　摋拍(上生界反考声云有威势也韵诠云急也顾野王云猛用力打物也从手杀声也下音魄前第十一卷已释)</p>
<p>
	　　金[鋌-壬+手](下音定金银璞未成器也)</p>
<p>
	　　[譇-者+(舛-夕)]诞(上[踦-可+(舛-夕)]华反谥法曰华言无实曰[譇-者+干]说文[譇-者+干]亦诞也下坛烂反孔注尚书云诞欺也慢也从言延声也)</p>
<p>
	　　镕湿(欲钟反与容音同金销在炉未铸曰镕形声字)</p>
<p>
	　　紫矿(下[虢-寸+(百-日+ㄎ)]猛反西国药名也练木皮及胶[前/火]成堪胶黏宝钿作皆从外国来)</p>
<p>
	　　铁鍱(上天涅反下音叶打铜铁薄阔如沺素片名为鍱)</p>
<p>
	　　钻作(纂官反考声云镌凿也说文穿也从金赞声赞字从贝从兟兟音所臻反俗从二夫)</p>
<p>
	　　以锔(恭玉反韵英云以铁缚物也束令合也从[尸@句]声)</p>
<p>
	　　颇[言*別](彼列反考声云[言*別]谓审其善恶也或从竹作[竺-二+別]莂犹别也形声字)</p>
<p>
	　　[仁-二+達]额(上坥怚反下崖格反考声云[遼-(日/小)+(工/十)]佅[遼-(日/小)+(工/十)]也文字典说从人[遼-(日/小)+(工/十)]声韵英云頟颡也正从各作頟说文从页从格省经从客俗字已传用久矣江东人呼頟为讶幽州人谓頟为鄂皆声讹转也)</p>
<p>
	　　绾[髟/犬](弯板反考声云绾盘结也说文音[夕*ㄗ]今不取从糸官声)</p>
<p>
	　　第二十三卷</p>
<p>
	　　放帚(下周酉反考声云扫地具也顾野王云帚所以扫除粪秽也古者少康初作箕帚及秫米酒少康即杜康也说文扫粪弃也从又从巾扫除冂内也冂音癸营反)</p>
<p>
	　　密致(下驰利反广雅致补也至也郭注方言云缕密谓之致文字典说致亦密也从糸致声)</p>
<p>
	　　詃诱(上决兖反下音酉韵略云詃[諀-(白-日)]诱引也玉篇云相劝动也教也并从言形声字也)</p>
<p>
	　　更无[遉-├+臾]孑(上音惟郑笺毛诗遗忘也郑注礼记云遗犹脱落也说文云从辵[遉-├+臾]声[臾/貝]正贵字也下音结毛诗靡有孑遗也传曰孑然遗失也说文无右臂从了象形[孑-了]声也[孑-了]音厥)</p>
<p>
	　　无镞箭(上宗禄反韵英云箭镝也文字典说箭头刺也说文利也从金族声下精线反[乏-之+夫]也从竹前声)</p>
<p>
	　　反旆而归(裴妹反尔雅继旐曰旆郭璞曰帛续旐末为[鷰-鳥+火]尾者杜注左传云军门前大旗也说文云继旐之旗沛然垂下从于从市省声也)</p>
<p>
	　　俘虏(上抚无反孔注尚书云俘取也贾注国语取人曰俘顾野王云俘虏所谓取人馘也馘音犷麦反考声云割取人耳也左传献俘馘是也说文军所获也从人孚声下音鲁考声虏掠也强取也说文虏获也从母从力虍声)</p>
<p>
	　　蜫蚁(上音昆俗字也郑注礼记云蜫小虫也说文正体作[虫*虫]者虫之总名也从二虫下宜岂反)</p>
<p>
	　　第二十四卷</p>
<p>
	　　荜茇(上音必蕃语西国药名也本出波斯及<a>婆罗门</a>国形如<a>桑椹</a>紧细且长味极辛[束/辛])</p>
<p>
	　　桁竿(航浪反律文作[竺-二+(冉-十+〡)]俗字也下音干[山/刖]第四卷已具释)</p>
<p>
	　　灯炷(下音注即今之灯心也西国多捻白[疊*毛]缕为灯炷案炷者引油[蓺/火]火为明者曰灯炷本无此字译经者以意书出唯集训切韵新集入韵玉篇说文字林字统古今正字等无此字)</p>
<p>
	　　糅在(女救反郑注仪礼云糅杂色说文从丑作[米*(刃/一)]杂饭也形声字也)</p>
<p>
	　　第二十五卷</p>
<p>
	　　愆咎(上羗干反孔注尚书云愆过也杜注左传云愆失也说文从心衍声衍音演下音旧古字也孔注尚书云咎恶也郑笺诗云咎犹罪过也尔雅咎病说文灾也古文尚书以为罪咎之字从人从各人各者相违也)</p>
<p>
	　　研核(上啮坚反广雅研熟也说文研磨也从石幵声幵音牵下谐革反汉书云其审核之说文云核考实事也文字典说云凡考事于西窄之处邀遮其辞得实核也从西敫声敫音击西音呀贾反)</p>
<p>
	　　踌躇(上纣流反下音除考声云踌躇心不决定不即行也韩诗外传云踌躇犹俳徊不进也广雅犹豫也文字典说二字并从足寿着皆声也)</p>
<p>
	　　眇目(妙标反方言云一目小也王注楚辞云远视眇然也<a>周易</a>眇能视文字典说从目少声)</p>
<p>
	　　背伛(杯妹反下音纡顾野王云伛者身曲也文字集略体不申也广雅曲也背隆也从人区声区音驱)</p>
<p>
	　　侏儒(上音朱下音乳朱反郑注礼记云侏儒者短人也韵英矬小也古今正字并从人形声字)</p>
<p>
	　　[柺-力+(万-一)]行(乖买反上声俗字也即老人把头杖名为柺子患脚行不得者柱双柺策腋行名曰柺行一切字书并无此字说文玉篇古今正字并作[卄/十]象形诸字书亦同又音乖今不取从木另声另音夸寡反)</p>
<p>
	　　哆唇(车者反韵诠云哆唇展垂开口也诗传云口大貌也苍颉篇唇纵缓也说文张口也从口从侈省声也)</p>
<p>
	　　齵齿(上吾钩反韵英云齿生不正云或内或外行仵不齐名为齵齿从齿从偶省声也偶音藕)</p>
<p>
	　　耕垦(康很反苍颉篇垦耕种也从土貇声貇音坤稳反)</p>
<p>
	　　敞庘(上昌掌反考声敞露也明也开也说文平治高土可远望也从攴尚声下音押集训庘[尸@車]屋[卑-(白-日)]小也[尸@車]音斩甲反)</p>
<p>
	　　镰斫(上音廉考声云刈草曲刀也形声字)</p>
<p>
	　　新粳(下音耕声类云不黏稻也俗作粳非此也从禾亢声亢音[罩-卓+山])</p>
<p>
	　　厂内(上昌两反考声云屋之无壁曰厂)</p>
<p>
	　　其纼(下陈忍反广雅纼索也郑注礼记云纼所谓牵牲犊之系也牛曰纼马曰缰从糸引声也)</p>
<p>
	　　第二十六卷</p>
<p>
	　　排[矛*(替-曰+貝)](上败埋反顾野王云排[打-丁+互]杆也广雅推也文字典说挤也从手非声挤音即黎反下苍乱反广雅[矛*(替-曰+貝)]鋋也文字典说短矛也俗曰[矛*(替-曰+貝)]刀遥投矛也形声字鋋音市延反)</p>
<p>
	　　餧飤(上音萎为反下音寺广雅餧亦飤也顾野王云供设以食与人也并形声字也)</p>
<p>
	　　氍毹(上具愚反下数蒭反西戎胡语考声云织毛为文彩五色或作鸟兽人物即毛布也声类毛席也出西戎字无定体或作[渠*毛][(〦/(目*目)/大)*毛]或名毾[登*毛]即地衣舞筵之类形声字也)</p>
<p>
	　　斧钁(下鬼籰反前第十二卷已释)</p>
<p>
	　　鞍韀(上音安下[前/火]延反前第三卷已具释)</p>
<p>
	　　[糸*(林/肉)*(敲-高)]盖(上桑[娕*頁]反[糸*(林/月)*(敲-高)]即盖也下正体盖字)</p>
<p>
	　　噎饖(上烟结反食在喉中不下曰噎从口壹声下音秽或从口作哕文字集略哕气啎也说文饭伤热也)</p>
<p>
	　　鄙[媒-甘+廿]语(中仙列反前第二卷已具释)</p>
<p>
	　　爮地(上音庖俗字也正体从手作捊时人多呼为孚字非也言瓟地者是牛王吼噑之时以前脚捊地从爪包声也)</p>
<p>
	　　母彪(彼忧反师子母名也)</p>
<p>
	　　善髆(音博亦师子名也)</p>
<p>
	　　食昨残肉(藏洛反下在兰反)</p>
<p>
	　　黑黡(伊琰反考声云人身上黑子也律文从面作黡亦通)</p>
<p>
	　　諠聒(上香元反下古活反苍颉篇云惊耳文字典说从耳舌声)</p>
<p>
	　　第二十七卷</p>
<p>
	　　摩[邱-丘+(白-日+(丹-、+十))][卑*也](下卑也反梵语此云遍净亦更有义)</p>
<p>
	　　田畦(下惠圭反王注楚辞云畦区也释名云二十五亩为小畦五十亩为大畦也说文亦同此说从田圭声)</p>
<p>
	　　特敧拏伽他(上腾得反次岂宜反下搦加反梵语也此云[將-爿+牛]施物供养三宝之义伽陀即偈颂也是咒愿施主福德资益之意即以此方表白贤圣证明此施愿增施主所施<a>福田</a>初引<a>佛经</a>偈颂后加人意所颁也)</p>
<p>
	　　芸荾(上音云下音虽即芸台胡荾<a>香菜</a>也此等名开种其种子开析方乃得生)</p>
<p>
	　　[蜱-田+目]螽(上音负下音终幽州谓舂箕齐鲁谓之舂黍或蜙[虫*咠]陆机毛诗虫鱼疏云青白色长股五六月能鸣似蝗而小多有异名方言不同文繁不录蝗虫之类两股或有班点者俗语讹转名为补钟是也)</p>
<p>
	　　蛱[蝶-世+(〦/ㄙ)](上兼协反下音[牒-世+云]即庄周云胡[蝶-世+云]也其类甚多或黄或白或有五色)</p>
<p>
	　　蛇蝎(上音虵正体字也下音[蝶-世+(〦/ㄙ)]已前训释已多不能繁述)</p>
<p>
	　　羹臛(上音庚下音郝已见前释甚多)</p>
<p>
	　　皴皮(上七恂反树上黑皮也劈裂皴起也)</p>
<p>
	　　白醭(普卜反考声云物醋其上生白毛谓之白醭苍颉篇云酱败生衣文字典说从酉从扑省声也)</p>
<p>
	　　第二十八卷</p>
<p>
	　　我咬(牙绞反前第八卷已具释)</p>
<p>
	　　雷霆(下音庭苍颉篇云霹雳也)</p>
<p>
	　　坐枯(知林反俗字也正体从甚作椹考声云椹质也机属也跗也今律以为坐物也从木甚声也)</p>
<p>
	　　耸茂(息勇反正从立作竦悚竦上二俱通下音暮顾野王云茂盛也考声美也古今正字礼也从草戊声)</p>
<p>
	　　第二十九卷</p>
<p>
	　　草稕(焦闰反即缚草为之或卧或坐即如此国草荐团荐之类是也)</p>
<p>
	　　坚鞭([名*頁]更反韵英云坚也考声牢固也从革更声俗作硬或作[革*卬]亦通)</p>
<p>
	　　痰癊(上音谈下阴禁反前第八卷已释)</p>
<p>
	　　踬顿(上知利反顾野王云踬亦顿也广雅云蹋也文字典说云踬跆也从足质声跲音其业反下都钝反从页屯声)</p>
<p>
	　　甎[墼-殳+瓦](上拙缘反埤苍云甎[鹿*瓦]也案甎即烧成土[墼-殳+瓦]也下经亦反顾野王云甎未烧曰[墼-殳+瓦]古今正字从土从[擊-手]声也)</p>
<p>
	　　第三十卷</p>
<p>
	　　棚上(白萠反广雅棚阁也说文栈也从木朋声朋音蒲登反栈音柴限反比木作道也)</p>
<p>
	　　用虫水(逐融反尔雅曰有足曰虫从三[乏-之+虫]律文从皿作蛊音古书写人错不合有虫水)</p>
<p>
	　　盎瓮(阿浪反尔雅盎缶器也江淮吴楚之间谓之[卸-ㄗ+岡][卸-ㄗ+岡]音冈或去声下屋贡正体字瓦器之大者或瓷或瓦深而且圆口小而腹广律文从公作瓮俗字也)</p>
<p>
	　　崩隤(上北朋反下徒回反郑笺诗云崩毁坏也谷梁传自高而下曰崩说文山坏也形声字也隤字从阜)</p>
<p>
	　　之厩(九右反案周礼六敷为厩计一厩二百六十二匹也说文马舍也从广既声)</p>
<p>
	　　骆驼(上音洛下音陁俗字也正体本作[馬*橐]驼北方夷狄之地胡畜也顾野王云背有宎鞍亦有独峰者能负重日行三百高七尺四节项下皆有长毛黄色亦有白色者上好)</p>
<p>
	　　门梐(毗米反门匡是俗曰门[打-丁+坒])</p>
<p>
	　　横扂(恬玷反韵英云所以止扉也小关也)</p>
<p>
	　　鸺鹠(上音休下音畱即画伏夜飞以鸣声为名也或曰[熏*鳥][鵂-木+(夾-人+大)]怪鸟也并形声字)</p>
<p>
	　　[利-禾+皮]剥(上音披俗字手执利刀剥取牛皮[焉-正]肉相离名为[利-禾+皮]剥也)</p>
		

	
	

		</div></div><hr><script charset='utf-8' src='../../js/footer.js'></script></body></html>