<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十九卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十九卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十九卷 一切经音义 </strong></p>
<p>
	　　大唐翻经<a>沙门</a>慧琳撰</p>
<p>
	　　金光明最胜王经十卷(<a>三藏</a>义净译)</p>
<p>
	　　金光明最胜王经十卷(沙门慧琳再译<a>真言</a>三十八道经依前本)</p>
<p>
	　　合部金光明经八卷(人间四卷金光明全在此中)</p>
<p>
	　　右三经二十八卷同此卷音</p>
<p>
	　　金光明最胜王经</p>
<p>
	　　卷第一</p>
<p>
	　　金光明(上金字说文云五色之金黄为之长久埋不生百炼不轻从革不违西方之行土生金故从土左右点象金在土中上今声也次光字说文明也上从火下从古人字会意字也下明字说文从[囗@(儿/口)][囗@(儿/口)]象[穴/匆/心]月光入[穴/匆/心]明也亦会意字日月为明者后人意随俗说也[囗@(儿/口)]音鬼永反)</p>
<p>
	　　最胜(上祖外反去声字也韵诠云最甚也考声胜也要也<a>史记</a>云功极多也说文总计也从曰音莫报反取意也下升证反韵英云胜克也又胜负也考声云强也说文任也从力从媵省声媵字从女券意也券音卷也)</p>
<p>
	　　鹫峰山(上音就西国<a>灵山</a>名也古曰只阇崛山是存梵语讹也此山多鹫鸟因以为名也)</p>
<p>
	　　重担(多滥反考声云担负也以木荷物也说文从手詹声詹音占)</p>
<p>
	　　逮得(上音大毛诗云逮及也说文从辵隶声隶音队辵音丑略反)</p>
<p>
	　　婆湿波(湿音深入反从水从[茲-卄]从土一覆之则湿此句梵语阿<a>罗汉</a>名也)</p>
<p>
	　　累染(上律为反去声字也有作上声者义乖也不取集训云家累也考声云连及罪也属也广雅积也说文增加也从糸本作[參-(彰-章)+糸]隶书改为三田义训为此一也厽音力水反象重厽之形也上声下尔琰反考声染污也广雅着也说文以缯染为彩色也从水[九/木]声也)</p>
<p>
	　　逾于(上羊朱反孔注<a>尚书</a>逾越也广雅逾远也说文逾进也从辵俞声)</p>
<p>
	　　疗诸(力召反郑注周礼云止病曰疗吴会江湘谓毉病曰疗说文亦云疗毉又<a>治病</a>从疒尞声疒音女厄反)</p>
<p>
	　　医王(意基反周礼医师掌医之政令聚药以疗万民之病古者巫彭初作医毉字本从酉或从巫作毉亦通说文治病工也毉人以酒使药故从酉酉者古文酒字也)</p>
<p>
	　　栴檀(梵语香木名也唐无正译即白<a>檀香</a>是也微赤色者为上)</p>
<p>
	　　破瞖(婴计反考声目中瞖也从目殹声殹音同上)</p>
<p>
	　　梨车毗童子(梵语讹也正<a>梵音</a>栗[聶/木]毗唐云贵族公子也诸经或云离车子是也[聶/木]音昌叶反)</p>
<p>
	　　瑿罗叶(上婴鸡反[醫-酉+王]罗是梵语西方木名也叶是唐言即[醫-酉+王]罗钵多大龙王名也钵多亦梵语唐云叶以此龙王往昔先佛之时身为<a>比丘</a>以嗔恚心诛瑿罗小树命终堕此龙中以不护戒坏生草木故业感于龙王头上生瑿罗树以嗔恚心故受龙身以修持诸功德有大福德得为龙王是故<a>涅盘</a>经云假使所作业百劫亦不亡因缘会遇时果报还自受是也)</p>
<p>
	　　持驶水(驶音使去声字也苍颉篇云驶疾也水流速也急也古今正字从马史声经从夬非也)</p>
<p>
	　　频眉(符宾反考声频蹙聚眉也广雅忧愁不乐也说文从卑作颦时不多用今从简)</p>
<p>
	　　揭路荼王(上音羯梵语讹也正梵音蘖噜孥唐云金翅鸟王古译云迦娄罗)</p>
<p>
	　　拥护(邕拱反郑注仪礼云拥抱也苍颉篇持也说文从手雍声)</p>
<p>
	　　阿閦(楚六反梵语唐云无动)</p>
<p>
	　　邪蛊(上夕嗟反下音古恶鬼神其法媚害杀人也)</p>
<p>
	　　澡浴(上糟老反顾野王云澡犹洗洁也下音欲洒身体也)</p>
<p>
	　　鲜洁(上音仙广雅鲜好也下音结字统云洁清也说文鲜字古文从三鱼作鱻絜从刀)</p>
<p>
	　　殖诸(承职反杜注左传云殖长也苍颉篇云种也息也考声多也广雅立也古今正字从[(餐-食)-又]直声也[(餐-食)-又]音举陵反)</p>
<p>
	　　短促(下取欲反广雅促近也说文迫也从人足声)</p>
<p>
	　　骨髓(虽[此/束]反说文作髓亦同训辞云骨中脂也从骨从随)</p>
<p>
	　　芬馥(上芳文反尔雅香气分布也说文从屮作[山/分]分声也下冯福反韩诗云馥亦芬也说文香皃从香从复省声也)</p>
<p>
	　　恶贱(上乌故反顾野王云恶犹憎嫌也从亚作恶正体字也今俗改从[栗-木]误错也)</p>
<p>
	　　恖忖(上思字上从囟囟音信谥法曰深谋远虑曰恖经作思俗字也下寸损反考声忖度也思惟计度于心谓之忖形声字也)</p>
<p>
	　　齐限(上[寂-又]丽反去声字郑注周礼云节量也俗从刀作剂字书无此字)</p>
<p>
	　　滴数(丁历反集训云滴沥水栾注也说文从水从适省声也经从帝作渧非也亦是错书也)</p>
<p>
	　　析诸(星历反孔注尚书云析分也说文破木也从木从斤经文有从片作[木*片]俗字)</p>
<p>
	　　度知(唐洛反揆也量也假借用)</p>
<p>
	　　禀性(彼锦反禀受也说文从禾[稟-禾]声[稟-禾]音立饮反)</p>
<p>
	　　饥馑(上几宜反尔雅谷不熟曰饥苍颉篇云饥馁也腹中空也说文饿也从[企-止+皂]几声古文作[彰-章+(飢-几)]下勤刃反谷梁传云三谷不[夕*十]谓之馑尔雅云蔬不熟曰馑说文从食从堇声也)</p>
<p>
	　　涕泪(上挮礼反上声字也毛诗云涕泗滂沱又曰澘然出涕传曰自目而出曰涕说文从水弟声下音类广雅云涕泣泪也说文从水戾声也)</p>
<p>
	　　偏党(上匹绵反孔注尚书云偏坡不平也说文偏颇也从人扁声下当朗反太公<a>六韬</a>云朋谓之党<a>论语</a>曰君子群而不党孔注云党朋也说文从黑尚声也)</p>
<p>
	　　边鄙(悲美反杜注左传云鄙边邑也贾注国语云鄙陋也谓边界郊野之外去国都辽远名为鄙俗今古正字从邑[口/(百-日+回)]声[口/(百-日+回)]音同上也)</p>
<p>
	　　朅树罗(上骞谒反梵语西国树名此国无也)</p>
<p>
	　　龟毛(上轨危反白虎通云龟之言久也说文龟旧也外骨而内肉者也字象四足头尾之形也)</p>
<p>
	　　蚊蚋(上音文说文啮人飞虫子也或从[虫*虫]作[蠢-春+文]或从昬作蚊意言[民/虫]时而出故从[民/虫]经从虫从文俗字也下而锐反国语云蚋蛾蜂虿皆言能害人顾野王云小飞虫子好入酒中又有小虫似蚋甚啮人名为蟆子亦有别名文繁不录方言具载说文形声字也)</p>
<p>
	　　蛭虫(上音质苍颉篇云蛭水虫也尔雅蛭啮人入人皮肉中饮人血人不觉痛其类非一转注字也)</p>
<p>
	　　如锋(音峰<a>汉书</a>锐也说文兵刃锋枪刃刀刃端也从金夆声经或作峰亦通也)</p>
<p>
	　　兔[冉-土+(久/人)](上吐故反象形字点象兔尾言兔[角-土+(人/人)]者显本无之喻也)</p>
<p>
	　　梯蹬(上体奚反贾注国语梯阶也说文木阶也从木弟声下登亘反广雅蹬履也形声字)</p>
<p>
	　　若蝇(翼缯反说文虫之大腹者生胆转化为蝇有数种别胆音七余反从肉旦声也)</p>
<p>
	　　酒醉(觜崇反饮酒过度神识蒙昧曰醉也)</p>
<p>
	　　鸺鹠(上音休下音留案鸺鹠怪鸟也昼伏夜飞啄食诸乌鹊众鸟大如角鹰觜爪锋利眼如赤铜眼光射人亦名薰胡或名衅侯其声鸣以自呼若作余释皆非恐繁不能引说)</p>
<p>
	　　[糸*(林/肉)*(敲-高)]盖(珊懒反下正体盖字也伞盖者覆荫身也[糸*(林/肉)*(敲-高)]即是盖从糸[敲-高+(林/肉)]声盖字本从草从益今俗从羊者讹谬也经作伞盖并非正字也)</p>
<p>
	　　鹪鹩鸟(上音焦下音辽尔雅鹪鹩剖苇郭璞注云好剖苇皮食其中虫江南呼为苇虎似雀青斑长尾案以絮作巢犹如绵囊方言谓之女匠也)</p>
<p>
	　　[此/朿]衔(上醉髓反鸟喙也或作觜下音咸以口啮之而行也)</p>
<p>
	　　[打-丁+雚]现(上倦袁反考声云反常合道谓之[打-丁+雚]宜秉持其事也古今正字从手雚声雚音灌也)</p>
<p>
	　　漂溺(上匹遥反顾野王云漂流也说文浮也从水票声票音同上下宁滴反考声溺沈也惑也从人从水作休正体字也滴音丁历反)</p>
<p>
	　　<a>婆罗门</a>(梵语讹不正也或曰婆罗贺摩亦讹也正梵音云没啰憾摩唐云净行或云梵行即<a>色界</a>初禅梵天名也彼国人民四类差别婆罗门即其一也自相传云我从梵天口生独取梵名以为其称世业相传习四围陁论例皆博学多知守志贞白文儒雅操高道不仕其中[聰-囪+(句-口+夕)]俊颖达者多为王者之师受封邑而自居最为上等也)</p>
<p>
	　　刹帝利(上音察亦梵语也此译为田主上古已来王族贵种亦习四围陁论博闻强记仁恕弘慈专攻于略其中有皃福胜者众立为王也)</p>
<p>
	　　薜舍(上毗桂反亦是梵语此即商主也虽有大福富有珍财不能通达典坟货迁逐利为业为多蓄积之故王吕保惜或赐邑封为长者不舍也训释多与恡字义同从四人残肉也正体字也)</p>
<p>
	　　[(ㄇ@(人*人))/口/肉][糸*网](上决兖反广雅云[网/肉]者罘兔[网/古]也经文作罥通古今正字从冈[口/肉]声[口/肉]决玄反下武昉顾野王云冈者罗[网/古]之总名也古今正字从糸冈声网象形[不-一+四]音扶流反[(ㄇ@人)/古]音古皆纲之异名耳也)</p>
<p>
	　　金光明最胜王经卷第三</p>
<p>
	　　策励(上楚责反说文云策棰也从竹朿声朿音七恣反下力滞反玉篇励勉也相劝勉也从力厉声案策励者以勇进心除懒墯意勤力<a>修行</a>也)</p>
<p>
	　　法蠃(卢和反案蠃者太常乐器也形如大蜗牛大如杯白如雪顶有孔孔通吹作美声闻于数里说文水介虫也从虫[嬴-女]声也经作螺俗字非也今言法蠃者以<a>说法</a>美音喻彼蠃声也)</p>
<p>
	　　秉大(彼永反毛诗传曰秉操也贾注国语云秉执也广雅持也说文禾束也从又持禾会意字也经文从水作秉非)</p>
<p>
	　　诱进(上由酒反考声诱教也引也韵诠云相说劝也古今正字诱道也说文作羑进善也从羊久)</p>
<p>
	　　窣睹波(上音孙骨反梵语也唐云高显亦曰方坟或安身骨或安<a>舍利</a>即塼浮图塔也古译或苏偷婆或云偷婆或曰塔婆秦言好略或云塔皆讹略不正窣睹波正梵音也)</p>
<p>
	　　愧耻(上归位反玉篇愧惭也说文从女作愧古文或从言作謉亦从耳作聭义训同下痴里反说文耻辱也从耳止声也)</p>
<p>
	　　一抟(段栾反字书云手握物令相着也从手专声)</p>
<p>
	　　撝空(上音毁危反玉篇云撝所谓手所指也说文从军作挥并通皆形声字也为字从爪)</p>
<p>
	　　普暨(其寄反尔雅暨及说文至也从旦既声)</p>
<p>
	　　金光明经卷第四</p>
<p>
	　　(此卷中有十地陀罗尼安在后十卷经中音训甚切此古译故不音与后同用读者知之)</p>
<p>
	　　谷响(上公屋反尔雅水注溪曰谷说文泉水出通川为谷从水半见出于谷口象形字下乡两反孔注尚书云若响之应声也说文从音乡声经文从向作向非也是歆响字非此用也)</p>
<p>
	　　履践(上音里郑注<a>礼记</a>云履蹈地行也说文足所依也从尸从彳从[各-口][各-口]行意从舟舟象履经从复者非也下前剪反义训与上同)</p>
<p>
	　　金光明经卷第五</p>
<p>
	　　纤长(相阎反孔注尚书云纤细也说文微也从糸韱声韱音尖)</p>
<p>
	　　金[鋌-壬+手](亭顶反上声字许叔重注淮南子云[鋌-壬+手]者金银铜等未成器铸作[后-口+┬]名曰[鋌-壬+手]形声字也)</p>
<p>
	　　赫弈(上享厄反毛诗传曰赫赤皃说文从并二赤下音亦毛诗云奕奕轻丽广大皃也郑笺毛诗云赫奕光明皃也形声字也)</p>
<p>
	　　滴知(丁历反从水啇声也)</p>
<p>
	　　当绍(韶绕反上声字尔雅绍继也谥法曰疏远继位曰绍形声亦会意字也)</p>
<p>
	　　恒齅(休又反字统云以鼻就臭曰齅会意字也)</p>
<p>
	　　藉此(情夜反去声字考声荐也形声字)</p>
<p>
	　　脓烂(上音农下郎旦反训释已见前文也)</p>
<p>
	　　虫蛆(上逐融反尔雅有足曰虫说文从三虫经文单作虫非也下七余反考声云败肉中虫也形声字且音即余反)</p>
<p>
	　　弃在(上轻异反孔注尚书弃废也说文捐也从廾推[世/十]弃[云/小][云/小]音吐骨反[梳-木]逆子也[世/十]音抟安反推音土雷反廾音拱二手也)</p>
<p>
	　　朽木([优-尢+木]有反朽腐也)</p>
<p>
	　　僮仆(上音童礼记云未冠者之总称也从人童声下蓬木反左传僚臣曰仆礼记云于家曰仆顾野王云驭车人也君将驾则仆执棰立于马说文给使也从人菐声或作[噗-口+臣]古字也菐音卜)</p>
<p>
	　　丰稔(上敷风反正体字也周礼礼大也国语盛也说文豆之满者从豆象形从二丰从山豆经文从曲作礼俗字也丰音同上下任枕反贾注国语云稔熟也说文谷熟曰稔从禾从念会意字也)</p>
<p>
	　　蠲愈(上决玄反方言云南楚疾愈或谓之蠲郭注云蠲除也下羊主反孔注论语云愈犹胜也毛诗作[怡-台+(更-一)]病差也说文病瘳也形声字也)</p>
<p>
	　　侵[打-丁+夒](上寝淫反说文云若扫之侵故从人从帚从又今隶书略去巾作侵讹谬也下饶少反孔注尚书云[打-丁+夒]乱也说文烦也从手夒声也夒音奴刀反说文又解夒字贪兽也一曰母猴也从页从止匕从[各-口]经文从忧者非也)</p>
<p>
	　　金光明经卷第六</p>
<p>
	　　潜身(捷阎反易曰潜之为言隐而未见行而未成广雅深也说文潜藏也从水朁声朁音错感反)</p>
<p>
	　　沃壤(上乌酷反贾注国语沃美也广雅渍也古今正字从水夭声下穰掌反孔注尚书云无块曰壤郑注周礼云壤土也言其壤壤和缓之皃说文柔土也从土襄声襄音湘)</p>
<p>
	　　显敞(下昌雨反苍颉篇云敞高显也又云平治高土可以远望从攴尚声攴音普卜反)</p>
<p>
	　　僃[整-ㄆ+(敲-高)](上皮媚反文字典说预防也具也说文慎也从人[苟-口+用]声[苟-口+用]音同上下征郢反郑注礼记云整正也说文齐也从束支正声经从止作[(牙*ㄆ)/止]非也)</p>
<p>
	　　隐蔽(下卑袂反形声字)</p>
<p>
	　　坠生(直类反尔雅坠落也说文从高而堕地从阜[隊-(阿-可)]声[隊-(阿-可)]音遂经从土作坠亦通)</p>
<p>
	　　彗星(随锐反乙已占云光芒索索然如扫帚孛孛然形如粉絮皆逆乱凶孛之气也左传云妖星也所以除旧布新之象也或从竹作彗亦通从甡从又甡音诜)</p>
<p>
	　　薄蚀(上傍莫反下音食案日月薄蚀者亏缺也凡日蚀是阴阳相交日掩月蚀暗虚蚀神罗睺之所映也日蚀人君之灾国有兴废之象宜修德月蚀者储君妃后大臣之灾或水旱礼俭之先相古文从飤作蚀说文从虫食声或名交蚀)</p>
<p>
	　　[仁-二+(帚/又)]掠(下力尚反又音略字书云拷击也考声云强取也苍颉篇搒也笞也或从刀作[利-禾+京]训释并同上准经义时俗并音略切韵略字韵中无此字唯方言略释云求于道路曰略即强取财也杜预曰不以道取为略贾逵曰夺取也说文作略云经略土地也从田各声于义亦通两字二音三体训释如上取舍前后任随所见)</p>
<p>
	　　屏除(上并茗反孔注尚书云屏亦除也郑注礼记云退也放去也说文屏蔽也从尸并声)</p>
<p>
	　　白线(先箭反说文线缕也从糸戋声戋音残经文从泉作线俗字也)</p>
<p>
	　　多揭罗(梵语草香名也正云多孽啰)</p>
<p>
	　　禅腻师(亦梵语不正也正梵音云舍儞娑毗沙门之次子名也)</p>
<p>
	　　迦利沙波拏(梵语也此云贝齿或云已齿即是海中小贝子经中具有分析所直多少波拏是钱若每日送一百多是金钱也)</p>
<p>
	　　[黍/甘]箧(上音乡说文云[黍/日]芳也从黍从甘今[(匕/示)*(入/米)]书省去水从禾作香俗字也下谦叶反说文[木*(戊@臣)]也从匚匚音方夹声也经从竹作箧箧笥也或名香奁即香炉椷也椷音咸奁音廉)</p>
<p>
	　　罄尽(上轻迳反韵诠竭也亦尽也)</p>
<p>
	　　普臻(栉诜反尔雅臻至也说文从至秦声也)</p>
<p>
	　　白[疊*毛](恬颊反西国草花絮捻以为布亦是彼国草名也)</p>
<p>
	　　木胶(音交顾野王云胶所以连缀物令相黏着也郑注礼记云胶谓煮皮草令消凝而作之乃有多种或黄或黑或白或赤或煮木皮寮而作说文胒也作之以皮故从肉翏声音力救反)</p>
<p>
	　　无歇(许谒反)</p>
<p>
	　　林薮(桑走反泽无水曰薮说文大泽也从草形声字或从竹亦通也)</p>
<p>
	　　珂雪(上可哥反广雅珂白石也次于玉也埤苍云白马瑙也顾野王云珂螺属也出于海中洁白如雪所以婴马膺也形声字也)</p>
<p>
	　　毂辋(上音谷说文辐所凑也从车从[穀-禾]省声也下音罔说文车[車*豦]也辐头四周盘木相接为环也连环众幅而辗地也亦形声字也)</p>
<p>
	　　千辐(音福案千辐轮相者唯佛身上福德<a>圆满</a>之相现于六处二手掌二足掌及二[黍*ㄗ]上肉文之中显分明犹如车轮千辐具足经无量劫<a>礼拜</a>贤圣之功所感也)</p>
<p>
	　　网鞔(下莫安反案网鞔者唯佛有之手十指之间有[冉-工+又]网犹如鹅足说文从革从免声也)</p>
<p>
	　　澄洁(上直陵反韵英云澄湛也说文从征作[泳-永+徵][泳-永+徵]清也从水形声字)</p>
<p>
	　　清泠(下音灵王逸注楚辞云泠泠者清凉风动貌从水令声令字从卩合音精入反卩音节)</p>
<p>
	　　涕泪(上音体下律坠反前经第一卷中已释)</p>
<p>
	　　[聰-囪+(句-口+夕)]睿(上仓公反广雅[聰-囪+(句-口+夕)]听也韩诗明也毛诗传曰[聰-囪+(句-口+夕)]闻也说文察也从耳匆声囱音[穴/匆/心]象形今经文作[聰-囪+(句-口+夕)]俗字也下营岁反尚书睿作圣孔注云睿必通于术也国语明也广雅智也说文深明也从目[尚*又]从谷省声)</p>
<p>
	　　金光明最胜王经卷第七</p>
<p>
	　　消殄(下田演反俗字也上声呼孔注尚书云殄绝也尔雅尽也说文灭也正作殄从[珍-王][珍-王]音之忍反从[(餐-食)-又][(餐-食)-又]音五割经[歹*尒]讹也)</p>
<p>
	　　枉死(上汪往反考声云枉失理也诎也古今字邪曲也从木王声古文作[梣-今+王]下死字说文澌也人所离也言人神识化往而不返遗残体骨故从[(餐-食)-又]从化省会意字也)</p>
<p>
	　　霹雳(上四历反下音历大雷震击也形声字从石者俗字)</p>
<p>
	　　蛊魅(上音古下音媚蛊即蛊毒魅即精魅皆恶鬼害人也或化作人与人交会翕人精体也)</p>
<p>
	　　蚊虻(上音文下陌耕反正体字也俗作[(└@人)/虫]皆啮人飞虫也虻大如蜂蚊小如小蝇并形声)</p>
<p>
	　　捷利(上潜叶反毛诗传曰捷胜也王注楚辞云速也疾也古今正字从手疌声疌音同上也)</p>
<p>
	　　技术(上奇虮反韵英云艺能也考声工巧也说文巧也从手支声经文从人作伎借用非本字下顺律反郑注礼记云术道也庄生曰人相知于道术韩诗艺也说文邑中道也从行术声术音椎律反)</p>
<p>
	　　苜[蓿-日+囚](上音目下音宿草名也本出罽宾国大宛马嗜之汉书云张骞使西国回持其种播植于此国以飤骡马从草形声字陆氏切韵等音莫六反今不取也)</p>
<p>
	　　麝[黍/甘](上常夜反郭注山海经云麝似獐腹下[齋-小+肉]中有香尔雅麝父麕足郭注云如小[塵-土+木]雄者[齋-小+肉]中有香雌者即无转注字也)</p>
<p>
	　　芎藭(上羌隆反下音穷香草名也根香也苗名[塵-土+木]芜亦入药用也)</p>
<p>
	　　苟[木*巳](上沟藕反下音起木名也亦是药四时所采各异春采叶秋采实冬采根亦名地骨白皮从木已声也)</p>
<p>
	　　艾纳(上我盖反亦香草也)</p>
<p>
	　　马芹(近斤反子似莳罗子)</p>
<p>
	　　捣簁(上刀老反说文手椎也亦筑也亦捣也从手寿声俗作[打-丁+鳥]下筛滓反上声字也韵诠云罥簁也去[夕/鹿]恶而取精细者经文从师作筛平声字是竹笼非此用俗误也)</p>
<p>
	　　牛[米/(前-刖+?)](分问反梵云瞿摩夷说文弃除也从拱推[(崋-山)-一+(卄*├)]弃米会意字也[(崋-山)-一+(卄*├)]音般推音土雷反米音非米古文矢字)</p>
<p>
	　　四枚(每杯反郭注方言云枚数也古今正字从木从玫省声也)</p>
<p>
	　　埋大盆(买牌反藏于地也)</p>
<p>
	　　[黍/甘]秣(摩钵反干香末也)</p>
<p>
	　　幔障(暪半反广雅幔帐也考声帷类也说文幕也从巾曼声暪音莫安反)</p>
<p>
	　　所拘(音俱说文拘止也执也从手句声)</p>
<p>
	　　葺茅(上侵入反考声云茅草覆屋也从草咠声咠音同上下卯包反说文草名也从草矛声也)</p>
<p>
	　　常翘(祗姚反广雅翘举也翘举一足念诵现苦行相专志一心也心若散乱身必危倒也说文从羽尧声也)</p>
<p>
	　　根机(既祈反易曰机者动之微也考声弩牙也说文主发动者谓之机从木几声)</p>
<p>
	　　野蚕(杂含反埤苍云蚕吐丝虫也汉书云世祖初即位年有野蚕成茧人收其利也古今正字从[虫*虫]朁声[虫*虫]音昆朁音千感反)</p>
<p>
	　　坎窟(上堪感反埤苍坎陷也下坤骨反杜注左传云窟地室也古今正字云窟狐兔所伏处也从穴屈声或从土作[土*窟]或从石作[石*窟]并通也)</p>
<p>
	　　幢旗(上浊江反方言云幢翳也自关而东谓之幢郭注云舞者执之以自蔽翳也广雅幢谓之翿翿音导也古今正字从巾童声下音其周礼云熊虎为之旗郑注云象其守猛莫敢犯也说文从[方*人]其声[方*人]音偃也)</p>
<p>
	　　铃铎(上历丁反郑注周礼云必使鸣铃以相应案铃者以金铜相合和令作空[穀-禾+卵]圆如珠有口有鼻含一小丸于中摇而作声玲玲然因号曰铃古今正字从令金声下唐洛反郑注周礼云铎大铃也形如小钟中悬一铁舌摇而作声形声字也)</p>
<p>
	　　三[乾-乙+戈](京逆反考工记云车[卓*(企-止+戈)]日常郑注云八尺曰寻倍寻曰常长丈六也方言云南楚谓之伛[卓*(企-止+戈)]郭注云今之雄[卓*(企-止+戈)]也即矛有曲枝者是说文云有枝兵器也从戈从[卓*人][卓*人]音干经从卓非也)</p>
<p>
	　　权现(逵员反贾注国语云变通以应时曰权广雅权秉也古今正字从手雚声雚音灌也)</p>
<p>
	　　桥橃(上强骄反集训云津济河梁也说文亦梁也从木乔声下烦发反正体字也韵英云缚竹木浮于水上曰橃亦如舟船能济渡人之水厄说文从木发声或从舟作[舟*發]经文作栰或从竹作筏并俗字非正也)</p>
<p>
	　　枷缚(上音加案枷者禁系罪人之刑具也以木枷人颈令不东西桎梏之类也从木加声)</p>
<p>
	　　刀矟(双捉反广雅矟短矛也埤苍云八尺矛也左形右声字也)</p>
<p>
	　　罥索(上涓兖反下桑洛反案罥索者西国战具也一名搭索遥掷绳系取敌人头脚名为罥索)</p>
<p>
	　　金光明最胜王经卷第八</p>
<p>
	　　博综(上谤莫反说文从十从簿省声也经从心非也下宗宋反烈女传云织者可久喻治政推而往引而来者曰综顾野王云机缕持丝交者也综理丝缕使不相乱曰综形声字也)</p>
<p>
	　　[醠-央+兮]哩(馨鸡反梵语不求字义[醠-央+兮]字从兮也)</p>
<p>
	　　唐捐(音缘说文捐弃也一从手[口/肉]声也)</p>
<p>
	　　砗磲(上音车下音渠梵语宝名也文玉也)</p>
<p>
	　　码瑙(上音马下音恼亦石宝名次于玉有斑文或五色此二字并无定体)</p>
<p>
	　　滋荣(子斯反孔注尚书云滋益也从二玄下永平反前已释也)</p>
<p>
	　　邀请(上音[要/月]杜注左传云邀遮也毛诗传求也古今正字循也从辵敫声敫音晈也)</p>
<p>
	　　宝髻(音计郑注仪礼云结发也说文从髟吉声也)</p>
<p>
	　　漱口(搜救反郑玄注考工记云漱洁也说文荡口也盥也从水欶声欶音缩)</p>
<p>
	　　澡豆(上音早从水喿声喿音扫倒反)</p>
<p>
	　　[肉*巳]浓(上费微反<a>孔子</a>曰四体既正肤革充盈人之[(同-(一/口)+(人/人))*巳]也说文肉多也从肉已声下女龙反)</p>
<p>
	　　踞草(居御反说文蹲也屈厀而却踞坐也形声字也)</p>
<p>
	　　一铺(普布反广雅铺陈也布也古今正字从金甫声)</p>
<p>
	　　鉾[矛*贊](上莫侯反古文矛字也正体作矛兵器名也象形或从戈作[戒-廾+矛]下仓乱反韵诠云[矛*贊]小矟也荆楚巴蜀今谓之[矛*贊]刀长可丈余古今正字从矛赞声经文作[鉸-父+(臼/(夙-歹+十))]俗字非也)</p>
<p>
	　　治摈(下必胤反顾野王云排[打-丁+(實-毌+尸)]也形声字上音持韵诠治理也)</p>
<p>
	　　象蹈(陶到反韵诠云蹈践也踏也从足舀声)</p>
<p>
	　　[示*芺]星(上央骄反左传曰天反时为灾地反物为[示*芺]杜注云群物失性说文从示芺声或作祅经从女作妖非灾字也)</p>
<p>
	　　枯悴(下情遂反苍颉篇悴忧也说文从页作顇亦正也)</p>
<p>
	　　金光明最胜王经卷第九</p>
<p>
	　　匮乏(上逵位反说文匮匣也从匚匚音方贵声下凡法反说文引春秋传曰反正为乏乏少也)</p>
<p>
	　　金翅(尸至反一名加娄罗一名龙[穴/匆/心]即金翅鸟王也食龙者古文作[羽*支]亦作[羽*氏]也)</p>
<p>
	　　滋繁(上音咨正体从水并二玄今作兹时俗字也下音烦考声也从敏系声也)</p>
<p>
	　　老耄(下毛报反郑注礼记云耄惛忘也古文从蒿作[蒿/老]古今正字从老毛声字书有作[老/鬼]俗字也)</p>
<p>
	　　痰癊(上音谈下阴禁反案痰癊字无定体[凶/月]鬲中气病也津液因气疑结不散如筋胶引挽不断名为痰癊四病根本之中此一能生百病皆上焦之疾也)</p>
<p>
	　　碱醋(上音咸洪范云水曰润下润下作碱尔雅云碱苦也郭注云苦即大碱也说文碱衔也北方味也从卤咸声卤音鲁经从酉作醎误也非正体下仓固反考声云醋[醠-央+兮]也集训酸也此字非正且依经义音之俗用酱醋字也近代切韵诸家字书并同上音说文及古字书从昔作醋者并音为昨训云客酌主人酒也是相酬酢字也音藏洛反献酬也若依说文玉篇古今正字文字典说广雅切韵字统字林七本字书酱醋字并从乍作酢音仓固反正医酢字从乍也说文云验也苍颉篇酸也今俗用却音为昨未知二体今古孰是今并书之也)</p>
<p>
	　　甗肉*(武-止+(二/貝))](上[臊-品+世]阎反广雅?室菜滴拿酪泊痈噬嗷蜃魈鹨嗤ㄏ履嶂欠赐跻葑⒊?窃颇寤?菜滴腫夗-夕+月]也从肉贰声从月非也)</p>
<p>
	　　针刺(上执任反广雅针亦刺也礼记妇右佩针管线纩说文所以缝也玉篇缀衣也俗用从十作针亦顺时且用也正从金从箴省声下刺音青亦反又此四反二音并通正体字也说文直伤也顾野王云锐镵人人肉中曰刺古今正字从刀朿声朿音次从朿者非也经从[夾-(人*人)+(前-刖)]作[利-禾+(夾-(人*人)+(前-刖))]俗字也)</p>
<p>
	　　鼻梁[危*支](下音欺顾野王云[危*支]倾侧不正也说文陋也从危支声或从山作崎或从器作[器*支]皆古字也经文从奇作攲非也孙卿子曰桓公庙有[危*支]器焉虚则[危*支]满则覆中则平以诫于人也)</p>
<p>
	　　饵药(而志反去声字也苍颉篇云饵食也顾野王云凡所食皆曰饵古今正字饼也说文从[弼-百+(幅-巾)]作[耳/(弼-百+(幅-巾))]粉饼也从[弼-百+(幅-巾)]耳声古字也今从食作饵郑玄注周礼云合蒸曰饼字书云糕也说文从食耳声也)</p>
<p>
	　　豺狼(上音柴山兽名也括地志云豺形似狗而小好群行义兽也有良贱之异豺奴常先行猎得禽鹿等物不敢前食守待豺郎豺郎后至先食饱弃余肉豺奴方始共食礼记月令云季秋之月豺乃祭兽下音郎野兽也北地沙漠多饶此兽常居川泽穴处说文狼似犬锐头白额高前广后耳耸竖口方尾常垂下青黄色或白色甚有力驴马人畜皆遭害尔雅曰狼牡獾牡狼其子獥绝有力迅形声字獾音欢也)</p>
<p>
	　　狐玃(上音胡前已释野狐也下俱籰反郭注尔雅云玃似猕猴而大仓黑色能玃持人故以为名好顾眄此等种类甚多各别异名说文母猴也一名獶左形右声字也獶音奴刀反)</p>
<p>
	　　雕鹫(上音雕也下音就前大般若经音义第三卷已具释文繁不述)</p>
<p>
	　　宛转(上冤远反说文宛转卧也从夕卧有节也从夕从[ㄗ@、]经又从女作婉非此用也)</p>
<p>
	　　欲涸(何各反广雅涸尽也贾注国语云涸竭也说文水涸也从水固声也)</p>
<p>
	　　象厩(上正体象字也下鸠又反说文象马舍也周礼曰马二百一十四匹为一厩从广段广音俨[皂*殳]音同上也)</p>
<p>
	　　皮囊(诺郎反韵诠云有底袋也从[襄-〦]从[橐-石+豕]省[襄-〦]音儜[橐-石+豕]音溷)</p>
<p>
	　　循岸(循音巡循由行也)</p>
<p>
	　　睡寤(上垂泪反眠也下音悟睡觉也从[寐-未+夢]省从爿也)</p>
<p>
	　　金光明最胜王经卷第十</p>
<p>
	　　荆棘(上音京顾野王云楚木也故号荆州下兢力反韵诠云酸枣也有刺木说文小枣也丛生者并从二朿朿音次非是朿亦非[夾-大+未]也)</p>
<p>
	　　耎草(而兖反)</p>
<p>
	　　涌出(音涌)</p>
<p>
	　　宝椷(音咸广雅箧谓之椷形如小匮子从木咸声经文作函古字书谬函非正也)</p>
<p>
	　　开阐(昌演反韩康伯注系辞云阐明也广雅阐开也从门单声也)</p>
<p>
	　　黔黎(上俭严反杜注左传云黔黑色史记始皇二十六年更名万民为黔首从黑今声下礼奚反周谓万姓[黎-(暴-(日/共))+(恭-共)]民或谓之黎庶韵诠云黎众也从[桼-木][鯬-魚]声[鯬-魚]音离)</p>
<p>
	　　憩息(卿又反毛诗传曰憩即息也会意字也息止也)</p>
<p>
	　　虎豹(上呼古反山兽名也下从古人虍声虍音呼从中作[虎-儿+巾]者非也下包貌反山兽也似虎黑花团文小于虎皮可作鞍韀面是也)</p>
<p>
	　　[旡/心/ㄆ]恋(上正体爱字也说文慧也从心旡[各-口]声会意字也下劣转反去声字也考声思也说文从心[戀-心]声也)</p>
<p>
	　　洟唾(上音夷又音天计反说文鼻液也下土卧反古今正字唾口液也形声字也)</p>
<p>
	　　凄伤(上音妻广雅凄悲也说文痛也从心妻声也)</p>
<p>
	　　舟航(上舟字说文[舟*召]也刳木为舟以济不通象形字下鹤刚反毛诗传渡船也方言云自关而东谓济渡为航说文从方作斻从舟元声元音冈也)</p>
<p>
	　　痈疽(上迃恭反司马彪注<a>庄子</a>云不通为[病-丙+(雍-〦)]说文[病-丙+(雍-〦)]肿也从疒雝声雝音同上疽音七余反疽久[病-丙+(雍-〦)]也形声字也)</p>
<p>
	　　血脉(下猛伯反说文云血理之分耶行体中名之为脉从肉从[脈-月]作脉即反书永字也今时不知便从永作脉也)</p>
<p>
	　　筋骨(上音斤说文云筋肉之力也从肉从力竹者物之多斤故从竹会意字也)</p>
<p>
	　　所祈(下音其毛诗传祈求也尔雅祈告也说文祈求福祭也从示斤声)</p>
<p>
	　　羸瘠(上累追反左传羸弱也国语病也下情亦反左传瘠瘦也说文从肉作膌古字也)</p>
<p>
	　　激水(经亦反说文激疾波也从水敫声敫音同上)</p>
<p>
	　　缤纷(上匹宾反下拂文反王注楚辞云缤纷众繁盛貌古今正字并从糸形声也)</p>
<p>
	　　舐血(上时尔反上声字说文以舌取物也从舌氏声或作舓亦作[舌*也]古字也)</p>
<p>
	　　骸骨(上音谐身体之骨总名为骸从骨亥声骸即骨也)</p>
<p>
	　　懊恼(上乌杲反下猱老反文字集略恼心内结恨也并形声字)</p>
<p>
	　　鸽鶵(上甘腊反下床于反韵英云初出卵[穀-禾+卵]而能自食者曰鶵或作鶵亦同并形声字)</p>
<p>
	　　目瞤(蕤伦反说文云目自动曰瞤经从[而/而]作[耳*(而/而)]非也不成字也)</p>
<p>
	　　鹰[大/隻](上忆矜反说文鹰鸷鸟也亦名隼隼即鹰属也尔雅隼即祝鸠也鹰有多种不能繁述下团活反说文手持大鸟失之曰夺)</p>
<p>
	　　战掉(条曜反广雅掉振也国语掉摇也说文从手从悼省声)</p>
<p>
	　　悲[口*(丙/(敲-高))](樱[((嘹-口)-小)-日+十]反考声哽即气噎塞也有经本作悲噎义同噎音烟结反喉中气塞愤满也)</p>
<p>
	　　干燥(上音干下桑到反说文燥亦干也)</p>
<p>
	　　骤驾(愁瘦反考声云马走曰骤广雅奋也贾注国语云疾也说文马疾步也从马聚声也)</p>
<p>
	　　失绪(上失字说文纵也从手乞声也下徐吕反毛诗传绪业也韵诠绪次也说文丝端也从糸者声也糸音覔也)</p>
<p>
	　　咨嗟(上子思反下子耶反王弼注易云咨嗟叹息之辞也形声字也)</p>
<p>
	　　推[凶/肉](坠追反以拳抚膺也从木从隹下勖恭反字书胸即膺也或作匈亦通古字也)</p>
<p>
	　　擒去(上音禽说文擒获也从手禽声也)</p>
<p>
	　　林薮(苏后反考声云大泽也郑注周礼云泽无水有草曰薮从草数声也)</p>
<p>
	　　筹议(上纣流反下音义案筹议者筹度谋议未萌事之可否然后行之)</p>
<p>
	　　坌其身(上盆闷反或作坋说文尘污也从土分声也)</p>
<p>
	　　号啕(上号高反杜注左传云号哭也尔雅呼也广雅鸣也说文痛声也从虎号声下唐劳反顾野王云号啕者大哭也泣声也)</p>
<p>
	　　欻然(上勋律反[薩-產+辛]琮云欻忽也说文吹起也)</p>
<p>
	　　擗地(上毗亦反案擗地者以哀痛故自投身于地宛转号哭<a>痛苦</a>之甚也从手辟声也)</p>
<p>
	　　伤悼(陶涝反方言悼哀也郑注礼记云悼怜也早夭曰悼悼亦伤也)</p>
<p>
	　　曌		

	
	

		</div></div><hr><script charset='utf-8' src='../../js/footer.js'></script></body></html>