<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十卷 一切经音义 </strong></p>
<p>
	　　大唐翻经<a>沙门</a>慧琳撰音</p>
<p>
	　　音宝星陀罗尼经十卷慧琳音</p>
<p>
	　　大方广佛花严经六十卷前译经玄应</p>
<p>
	　　宝星陀罗尼经序</p>
<p>
	　　慧琳音</p>
<p>
	　　鞮译(上底奚反<a>礼记</a>曰五方之人言语不通嗜欲不同达其志通其欲故西方曰狄鞮郑注曰皆<a>世间</a>之人其名也依其事类耳鞮之言知也广雅狄鞮译也说文从革是声也)</p>
<p>
	　　乃圣(上音乃韩诗乃大也声类至也说文古文乃字从彡西声也西古文乃字也)</p>
<p>
	　　揜顿(上音奄<a>尚书</a>云揜有四海为天下君孔安国曰掩同也方言藏也取也自关而东谓取为揜杜注左传匿也或为掩字训义同说文覆也从手弇声弇音同上也下敦困反顾野王云顿谓军旅舍住也说文下首为顿首也从旨屯声屯音突论反)</p>
<p>
	　　八纮(获萠反许叔重注淮南子云纮维也顾野王曰八纮谓八极也古今正字从糸[肱-月]声[肱-月]音同上)</p>
<p>
	　　瀚海(上寒干反案括地志云小海名也在流砂大碛西北同罗突屈西北数百里来南去长安五千三百里秦筑长城经此海南东西长亘匈奴中有数河水流入此海独逻河悉陵河金河等泣流入焉北庭有瀚海镇取此为名也)</p>
<p>
	　　堤封(底泥反如淳注<a>汉书</a>云旁曰堤题曰封韦昭云积土为封限也说文堤[阿-可+唐]也从阜是省声也下封字说文云诸侯之土也公侯方百里伯方七十里子男方五十里从土作[ㄓ/土]古封字也今从重土从寸会意字也籀文从土从[舉-與+山]作[土*(舉-與+山)][舉-與+山]音峰)</p>
<p>
	　　龙庭(玄中记云北溟有烛龙之地名曰龙庭也)</p>
<p>
	　　凤穴(玄中记云南海中有[舟-(白-日)]穴山凤鸟所拪乳海[山*鳥]之洲也)</p>
<p>
	　　治踵(上音理下之勇反王逸注楚辞云踵继也说文踵追也一云往来貌从足重声也或从止作踵亦通用也)</p>
<p>
	　　玄扈(胡古反古国名与夏后同姓在右扶风今京兆鄠县是也汉书云夏启与有扈战[百-日+ㄎ]甘之野今见有扈谷甘亭是也谓启所灭也澧水出东南北过入谓说文训义同从邑户声也或从鄠亦同)</p>
<p>
	　　尃弘(上抚无反考声云专布也开也正体字说文亦布也从寸甫声也下胡肱反说文弘大也从弓厶声厶音肱)</p>
<p>
	　　不惮(达翰反韵英云惮畏也说文忌嫉也从心单声也)</p>
<p>
	　　暨[乎-丁+ㄎ](上其冀反考声云暨及也极也说文与也从且既声经文从水作洎肉汁也非经义也)</p>
<p>
	　　爰懋(上远元反毛诗传曰爰于也为也说文引也从[受-(冗-几)]于声也[受-(冗-几)]音丕袁反下音暮郭注尔雅云懋勉也说文懋盛也从心楙声也楙音同上或从草作茂训用亦同也)</p>
<p>
	　　[按-女+(火/又)]扬(上霜留反杜注左传云[按-女+(火/又)]隐也<a>论语</a>云人焉[按-女+(火/又)]哉孔注云[按-女+(火/又)]匿也方言求也就室求之曰[打-丁+廋]字书索也说文众意也从手叟声亦作搜叟者桑苟反今俗用多从臼作叟隶书变体字非正体也下养章反孔注尚书云扬举也郑笺诗云激也王注楚辞云披也说文飞举也从手易声也易字从且从勿易音同上经从支作扬古扬字也攴音普卜反今省为攴)</p>
<p>
	　　宝星经卷第一</p>
<p>
	　　怡悦(上以之反毛诗传云怡悦也尔雅云怡乐也说文从心台声下缘决反)</p>
<p>
	　　厉声(力滞反杜注左传云厉猛也王逸注楚辞云厉烈也尔雅厉作也广雅高也说文从厂万声厂音罕经文从广作疠非也)</p>
<p>
	　　峻险(上荀俊反孔注尚书云峻高大貌也郭注尔雅云峻长也说文作[(阿-可+(峻-山))/山]云高险貌也从山陖声字书作[山/(阿-可+(峻-山))]亦作陖埈今经作峻古今正字云[山/(阿-可+(峻-山))]或省也[唆-口]音七荀反下胁俨反<a>周易</a>云地险山川丘陵也顾野王云险犹阻也说文险难也从[阜-(口/十)+(耜-耒)]佥声经本从山作崄非也)</p>
<p>
	　　穿缺(犬悦反苍颉篇云缺亏也隙也说文云缺器破也从缶夬声亦作[垂*夬])</p>
<p>
	　　聪睿(营慧反义已于金光明最胜王经第六卷中具释讫)</p>
<p>
	　　问讯(新进反毛诗传云讯问也郑笺诗云[(大/山/巾)*羽]得生以言问之也刘[土*(└@士)]云诚问曰讯说文云问也从言卂声也)</p>
<p>
	　　傲慢耐(上熬告反孔注尚书云傲慢不友也杜注左传云傲不敬也广雅傲倨也说文从人敖声经本从心作慠误也中蛮辨反顾野王慢易轻侮也说文云慢情不畏也从心曼声曼音万下乃袋反顾野王云耐犹能也说文作耐古字也从彡从而又云或从寸作耐诸法度也故从寸)</p>
<p>
	　　默然(忙北反顾野王云嘿不言也应劭云嘿嘿自不得意也古今正字从口黑声亦作默考声作嘿云嘿嘿志不遂也或作默)</p>
<p>
	　　妓女(奇倚反苍颉篇云妓美妇也考声云女人之作乐者也说文从女支声下文妓乐等并同)</p>
<p>
	　　戏乐(希意反毛诗传云戏逸豫也广雅云戏泄也施也说文云从戈[戲-戈]声[戲-戈]音希下郎各反)</p>
<p>
	　　担重担(上胆蓝反广雅担举也字书云担负也说文云从手詹声下担字去声亦从手詹音占)</p>
<p>
	　　幻术(上还慢反下唇律反<a>庄子</a>云心术形焉郑玄云术犹艺也韩诗术法也说文云邑中道也从行术声术音呈律反)</p>
<p>
	　　瑞应(上垂类反顾野王云王者盛德感乎乾坤故天地应之以信苍颉篇云瑞应也说文云瑞以玉为信也从玉专声也专音端)</p>
<p>
	　　毗岚(览含反梵语大猛风)</p>
<p>
	　　瀑雨(蒲冒反毛诗云终风且瀑说文云疾雨也从水暴声经本作暴是晒暴字也)</p>
<p>
	　　挝镵(上竹瓜反字书云挝击也声类云挝撞也魏志挝折其脚说文从竹作[竺-二+朵]云棰也下仕咸反淮南子云刻肌肤镵皮革创流血埤苍云锄镵头也说文云锐锐也从金毚声毚音上同)</p>
<p>
	　　月钐(衫鉴反古今正字云钐大镰也从金三声彡音衫)</p>
<p>
	　　曲撩(了萧反广雅云撩取也理也案经义曲撩合是战具非取理之义也检字书并同皆与经乖意谓此当是钩戟似矛而刃曲如钩今之钩枪也)</p>
<p>
	　　短矟(双捉反广雅云矟矛也说文云从矛肖声经本从木作槊是木名也非兵器下第四卷内刀矟同)</p>
<p>
	　　翳闇(上伊计反广雅云翳障也蔽也说文从羽从殹殹音同上也)</p>
<p>
	　　宝星经第二卷</p>
<p>
	　　无[堅-土+革](劼闲反埤苍云[堅-土+革]遴也古今正字义同亦爱财也难也从革臤声经本从心作悭俗字臤音同遴音吝)</p>
<p>
	　　分剂(上坟问反顾野王云分犹限界也说文云分别也从八从刀下齐纲反字书云剂分段也古今正字从刀齐声经本作齐是和调之齐也)</p>
<p>
	　　[寂-又]静(上情历反方言云[寂-又]安靖也说文云[寂-又]无人声也从宀尗声宀音绵尗音叔经作家通俗作寂)</p>
<p>
	　　缤纷(上匹宾反下孚文反义及字偏傍并已释于金光明最胜王经第七卷也)</p>
<p>
	　　玺印(上斯此反郑注周礼云玺印也应劭汉书注云玺信也蔡雍独断云天子玺以玉古者尊卑共之自秦以来唯天子独称也说文云王者印也从土尔声今相承从玉作玺下因晋反苍颉篇云印章也汉书云诸侯王黄金印也说文印执政者之所持信也从爪从卩卩音节)</p>
<p>
	　　斗诤(上斗豆反苍颉篇云斗诤也称兵相政战也论语云血气方刚戒之在斗也说文云斗遇也从斗从斵声从门从[豆*寸]作斗者非也斗音上同斵音卓)</p>
<p>
	　　拇指(上矛厚反苍颉篇云拇将指也贾逵注国语云拇大指也说文云从手母声经本从木作拇非也)</p>
<p>
	　　逃窜([矛*(替-曰+貝)]乱反顾野王云窜犹逃也广雅窜投也尔雅窜蔽也说文云窜匿也从鼠在穴中[矛*(替-曰+貝)]音[夕/鹿]峦反)</p>
<p>
	　　盲冥(上麦庚反说文云目无眸子也从目从亡亡亦声也下觅萍反郭注尔雅云冥昧也说文冥幽也从宀从日从六冖音扃声也)</p>
<p>
	　　宝星经第三卷</p>
<p>
	　　悒恨(上阴汲反王逸注楚辞云郁悒面忧也苍颉篇云悒不舒之貌也说文云悒不安也从心邑声下痕艮反苍颉篇云恨怨也顾野王云意不申快曰恨从心艮声也)</p>
<p>
	　　闇蔽(卑袂反已于金光明最胜王经中具释经本作蔽非也)</p>
<p>
	　　珊儞弭迦(儞音泥以反弭音弥婢反梵语天魔名也)</p>
<p>
	　　颦嘁(上牝宾反顾野王云颦嘁忧愁不乐之状也说文云从卑频声经本从卩作嚬者非也下酒育反方言云嘁咨忸怩也博雅云嘁咨惭也古今正字从口戚声亦作[戚/口][月*蹙]经本从人作傶者非也)</p>
<p>
	　　[泳-永+(而/而)]音(乳朱反毛诗云羔裘如濡传曰濡润泽也准经义合从人作儒说文云儒柔也从人需说需音须)</p>
<p>
	　　刀[樵-隹+(爨-(大/火))](仓乱反俗字也广雅云[矛*(替-曰+貝)]谓之鋋字书云[矛*(替-曰+貝)]遥投矛也古今正字从矛赞声亦作[矛*(烈-列+(爨-(大/火)))]经本从手从[烈-列+(爨-(大/火))]作[打-丁+(烈-列+(爨-(大/火)))]非也)</p>
<p>
	　　即碎(苏溃反广雅云碎坏也散也说文云碎糜也从石卒声)</p>
<p>
	　　擐甲(上音患杜注左传云擐贯也贾逵注国语擐衣甲也说文从手还省声也)</p>
<p>
	　　芬馥(下冯目反韩诗云香气貌也义释音义第十七卷中释讫)</p>
<p>
	　　雷雹(庞角反白虎通云雹之言合也阴气专精凝合为雹郑注礼记云阳为雨阴起胁之凝而为雹也说文云雹雨冰也从雨包声也)</p>
<p>
	　　一滴(丁历反顾野王云滴沥也说文云水灓注也从水啇声经本作适误也)</p>
<p>
	　　泡炎(上普包反广雅云泡流也说文水名也案经文幻泡炎则水上泡沫之类也亦随雨滴而生者也遇风则灭俗谓之浮沤言动性无常如幻泡炎人之寄世有生亦灭不能坚久若此类也说文从水包声下炎字读与艳同)</p>
<p>
	　　肘量(上啁柳反说文云肘臂节从肉从寸寸手寸口也下音亮)</p>
<p>
	　　[慣-毌+臾][朿-木+大](上[(德-彳+王)-心+(衣-〦)]内反说文云愦乱也从心[臾/貝]声下儜效反字书云[朿-木+大]乱也文字典说云[朿-木+大]猥也扰也不静也从人居市会意字经本作丙非也)</p>
<p>
	　　墙[土*葉](上匠羊反下甜叶反杜注左传云[土*葉]女墙也说文城上女垣也从土叶声垣音袁)</p>
<p>
	　　楼橹(下卢古反释名云橹露也上无覆屋施以拒战也说文云橹大盾也从木鲁声亦作[打-丁+鹵]也)</p>
<p>
	　　欲摘(张革反苍颉篇云摘取也说文云摘拈果树实一云指近之也从手啇声经文从适作擿音呈戟反)</p>
<p>
	　　嘷哭(上号高反说文云噑咆也从口皋声皋字从白[(犀-尸)-牛+十]声[(犀-尸)-牛+十]音滔经本作[囉-維+(((嘹-口)-小)-日+干)]俗字也)</p>
<p>
	　　悲懊(乌老反考声云懊痛恨也已释金光明最胜王经中)</p>
<p>
	　　宝星经第四卷</p>
<p>
	　　战栗(邻窒反郭璞云战栗忧戚也尚书云栗栗危惧也庄子云震动悼栗文字典说云从心栗声)</p>
<p>
	　　毁訾(咨此反韩诗云訾不善之貌也郭璞云贤者陵替奸党炽盛也诸字书从言此声说文从吅作[此/(口*口)]义同吅字音喧经本从口作呰通俗字)</p>
<p>
	　　愿听(体经反孔注尚书云听察是非也说文云听聆也从[德-彳]耳壬声[德-彳]古德字也壬音颐)</p>
<p>
	　　擗踊(上毗亦反毛诗传云擗拊心也郭璞云擗谓槌胸也<a>孝经</a>云擗踊器泣古今正字云从手辟声经本从足作躃误也下容肿反郑注礼记云器之踊犹孺子之慕也顾野王云踊顿足蹋地也说文跳也从足甬声甬音同[(哭-、)/王]擗之踊云从[足-口+大]作通也)</p>
<p>
	　　蒭摩(楚俱反梵语也说文从草刍声经本作[荵-心+(一/刀/一)]俗字也)</p>
<p>
	　　缯彩(上墙蝇反说文云缯帛之总名也从糸曾声下仓宰反尚书云以五彩彰施于五色考工记云五彩[仁-二+葡]者谓之绣说文云从糸釆声)</p>
<p>
	　　医药(上倚箕反说文云医<a>治病</a>工也从酉[匚@矢]声或从巫作毉亦通殹音医)</p>
<p>
	　　绮[縠-士+十](上欺倚反说文云绮有文缯也从糸奇声下洪禄反战国策云忧国爱民不如爱尺之縠也说文[細-十+乂]缚也从糸壳声壳音腔角反缚音张卷反)</p>
<p>
	　　耳珰(下音当埤苍云珰充耳也释名云穿耳施珠曰珰耳之宝饰也说文云从玉当声)</p>
<p>
	　　环钏(上滑弯反郑注同礼曰环围也圆也广雅团也说文云从玉还省声下川恋反韵英云钏臂镮也续汉书云孙程等立顺帝帝赐程等车马金钏古今正字从金川声经本从玉作玔误也)</p>
<p>
	　　布濩([受-(冗-几+又)+ㄎ]故反考声云布濩多貌也说文云汉霤下貌从水蒦声蒦音[圬-土+糸]缚反)</p>
<p>
	　　楞严(上勒恒反梵语也唐云甚深也)</p>
<p>
	　　有靥(伊琰反俗字误用也正体从黑作黡集训云黡身面上黑子也人伦龟镜云凡黡有黑者有朱色者赤者为上福德吉祥之相黑者其次生在隐闭衣覆处则吉显露或不吉)</p>
<p>
	　　权下(逵圆反非本字误用也正体从页作颧考声云颧面上颊骨也眼下耳前是也古今正字云颧[出*真]也[弁*頁]也从页雚声雚音欢[出*頁]音准律反[弁*頁]音逵皆颧之异名也)</p>
<p>
	　　有疵(自辞反刘瓛云疵瑕也说文云疵病也疒此声疒音女革反下文黑疵黡等字亦同也)</p>
<p>
	　　觜星(上醉唯反尔雅云觜娵之口营室东璧也郭璞云营室与东璧四星似口因以为名也古今正字云从角此声也)</p>
<p>
	　　一磔手(张革反广雅云磔张也开也古今正字云从石[桀-夕+(舛-夕)]声经本从足作[跳-兆+(桀-夕+(舛-夕))]非也)</p>
<p>
	　　小疣(有求反埤苍云疣病也皮上结也庄子云附赘悬肬山海经云诸毗之冰有滑鱼焉食之曰肬或作[黑*尤]今俗谓之侯说文作肬云赘也从月尤声亦从疒作疣经本作疣非也)</p>
<p>
	　　髁已下(上[譇-者+干]化反说文云髁髀上骨也从骨果声经本从足作跨是举足过其上也非[骨*(垂-土+木)]髀之字髀音毗米反诠音卩花反或作[尸@果])</p>
<p>
	　　逝瑟吒(折嫁反梵语星名唐言心星也)</p>
<p>
	　　[骨*坒]内(上颦米反礼记云下无压髀也说文作髀云股外也从骨卑声经本作[月*坒]俗字也[(壴*皮)/革]音陛迷反)</p>
<p>
	　　腨上(上遄耎反说文腨腓肠也从肉专声经本从专作膊非也或作[(跳-兆+鳥)/而][跳-兆+尃]通专音端)</p>
<p>
	　　阿湿毗腻(上尸入下尼值反梵语)</p>
<p>
	　　鱼鳖(鞭灭反周易云离为鳖考工记云鳖外骨而内肉者也吕氏春秋云朱鳖六足有珠说文云鳖介虫也从黾敝声字书作蟞经本从鱼作鳖俗字敝音弊黾音萌耿反)</p>
<p>
	　　流漂(匹遥反顾野王云漂犹流也说文作[泳-永+爂]云浮也从水票声经本从[票*寸]作[漂*寸]非也)</p>
<p>
	　　枯涸(音鹤义已释金光明最胜王经流水长者品中)</p>
<p>
	　　宝星经第五卷</p>
<p>
	　　门阈(于洫反孔注论语云阙门限也说文从门或声)</p>
<p>
	　　摸呼律多(上音暮中乎故反梵语时分名也)</p>
<p>
	　　或竖(殊乳反顾野王云竖正从豆也说文亦竖立也从臤豆声经本从立作竖俗也臤音口间反)</p>
<p>
	　　洒润(上疏夏反楚辞云使涑雨兮洒尘考声云洒散水也说文云洒犹汗也从水丽声汛音信)</p>
<p>
	　　挽住(上音晚声类云挽牵引也说文云挽引车也从车免声经本从手作挽亦通下文挽动字并同此训)</p>
<p>
	　　沟坑(上苟侯反考工记云井间广四尺深四尺谓之沟郑注周礼云十夫二邻之田沟所以通于川也说文云沟水渎也从水冓声经本从土作[土*冓]非也冓音同下客庾反尔雅云坑墟也苍颉篇坑[壑-土]也陷也壍也古今正字从[阜-(口/十)+(耜-耒)]亢声经本从土作坑通用亢音坑)</p>
<p>
	　　[火*(日/出/大/((犀-尸)-牛+十))]流(上袍报反考声[涅-土+(出/大/((犀-尸)-牛+十))]猝雨也文字典说云江河水涨急也从水[日/出/八/((犀-尸)-牛+十)]声[日/出/八/((犀-尸)-牛+十)]字说文从日从出[(犀-尸)-牛+十]奴也经本作[涅-土+(出/大/((犀-尸)-牛+十))]俗字也奴音俱陇反反音讨刀反)</p>
<p>
	　　坚鞕(额幸反广雅云鞕坚也字书云牢也从革更声考声作硬同经本从卬作[革*卬]古正也)</p>
<p>
	　　宝星经第六卷</p>
<p>
	　　诡言(上龟毁反顾野王云诡谲也犹奇怪也淮南云苏秦以百诡成一信说文云从言危声)</p>
<p>
	　　粗穬(上仓乌反顾野王云[夕/鹿]不善也郑注礼记[夕/鹿]犹[跳-兆+(梳-木)]也广雅大也说文作粗云行超远也从三粗正字也下觥猛反说文云穬粟有芒也从禾广声也)</p>
<p>
	　　钺斧(上圆月反顾野王云古者用钺以杀人司法夏执玄钺殷执白钺周杖黄钺说文作戊云大斧也从[戉-戈]戈声经本从金作钺时用字也)</p>
<p>
	　　惛闷(上忽温反孔注尚书云惛乱也郑笺诗云惽无知之人也说文云惽不憭也从心昏声憭音了)</p>
<p>
	　　臭爤(上昌咒反说文云禽走臭而知其迹者犬也从犬从自自古鼻字也象形今俗从死作臰非也下兰汗反方言云火熟日爤说文烂熟也从火兰声经本从肉作[月*蘭]书写误也)</p>
<p>
	　　坌身(上分闷反义释于金光明最胜王经中讫也)</p>
<p>
	　　周慞(掌穰反考声云惶怖貌也亦惧也说丈无此字)</p>
<p>
	　　劝励(力制反国语云请王励士顾野王云励犹勉也古今正字从力厉声也)</p>
<p>
	　　宝星经第七卷</p>
<p>
	　　亢旱(上康浪反周易亢龙有悔王辅嗣注云亢谓极也说文从大省象颈[瓝-勺+血]形经本作冗俗字也)</p>
<p>
	　　水涝(劳号反埤苍云涝淹也考声云水浸苗也说文云从水劳声也)</p>
<p>
	　　暂瞚(上惭滥反贾逵注国语云暂卒也说丈云暂不久也从日斩声下输润反庄子云终日视而目不瞚吕氏春秋云万世犹一瞚说文作瞚云目摇开[闔-去+太]也从目寅声经本作瞬俗用字也)</p>
<p>
	　　劬劳(其于反毛诗传云劬劳病也韩诗劬数也古今正字从力句声下老刀反贾逵注国语云劳疲也尔雅病也勤也说文云劳剧也从力从荧省荧从焱音炎冖癸营反用力者劳也)</p>
<p>
	　　仓窖(交孝反礼记月令云仲秋穿窦也说文窖地藏也从穴告声)</p>
<p>
	　　<a>甘蔗</a>(遮舍反王逸注楚辞云蔗薯也蜀都赋所谓甘蔗是也说文云从草[度-又+火]声)</p>
<p>
	　　仓廪(立锦反周礼云廪人掌九谷之数也郑注云藏米曰廪礼记米廪有虞氏之庠也虞帝尚孝令藏粢盛之委焉说文正作[稟-禾]禾谷所振入也宗庙粢盛仓黄朕[稟-禾]而取之故谓之[稟-禾]从入回象屋形中有户牖亦从广禾作廪经本作[稟-〦+(〦/(口*口))]非也)</p>
<p>
	　　[酉*(古/日/羊)]醲(上顺伦反周易云[醇-子+(日/羊)]粹精也杜注左传云[醇-子+(日/羊)]笃也说文[醇-子+(日/羊)]不浇也从西[亨-了+(日/羊)]声经本从水作淳是清也非醇醲字也下女龙反淮南子云肥脓甘脆也说文云醲厚也从酉农声经本从水作浓是露多貌也亦非[醇-子+(日/羊)]醲字)</p>
<p>
	　　宝星经第八卷</p>
<p>
	　　厌蛊(孤五反义已释金光明最胜王经中讫)</p>
<p>
	　　贮器(上猪吕反顾野王云贮盛也杜注左传贮蓄藏也说文云积也从贝宁声)</p>
<p>
	　　顶戴(当爱反字书云在首曰戴亦云举之于首也孔注尚书欣奉其上曰戴刘凞云人所瞻戴也说文从异[栽-木]声[栽-木]音灾)</p>
<p>
	　　赞[譥-言+木](刑击反顾野王[譥-言+木]书所以罪责当伐者而晓谕慰譬百姓之书也汉书云可传[譥-言+木]而千里定是也释名云[譥-言+木]者激也下官所以激迎其上书丈也木简长二尺有所征召书上以传行之说文云[譥-言+木]二尺书也从禾敫声也经本中作撽俗字也敫音激)</p>
<p>
	　　宝星经第九卷</p>
<p>
	　　姧狡(上简颜反义已具释于金光明最胜王经中下交咬反杜注左传云狡猾也说文云从犬交声)</p>
<p>
	　　伺求(上司次反郑注周礼云同犹察也顾野王伺犹候也方言自江而北谓相窃视为伺苍颉篇二人相候也古今正字从人司声也)</p>
<p>
	　　恼缩(所陆反韩诗云缩[僉*殳]也贾逵注国语云缩退也宋衷注大玄经缩止也说文缩乱也从系宿声)</p>
<p>
	　　踡缩(上逵圆反埤苍云踡局不伸也古今正字云从足卷声经本从手作卷是用力气势貌也非踡缩也)</p>
<p>
	　　涌沸(上容耸反刘兆云涌腾也顾野王云水波腾起也说文云从水甬声甬音同下非味反毛诗传云百川沸腾也顾野王云沸谓水波涌若汤之沸也说文云从水弗声也)</p>
<p>
	　　宝星经第十卷</p>
<p>
	　　猕猴(上弭卑反下后楼反汉书谓之沐猴也说文云獶也此兽种类甚多义己释于金光明最胜王经中獶音奴刀反)</p>
<p>
	　　癣疥(上先剪反左传云皮毛无疥癣也字书云癣风疮也说文云癣干疡也从疒鲜声下皆卖反周礼云夏时有[癢-良+(刀/皿)]疥疾也说文疥骚也从疒介声介音与疥同)</p>
<p>
	　　欬嗽(上开爱反月令云国多风欬顾野王云欬亦嗽也说文欬逆气也从欠亥声下苏奏反周礼云冬时有遬上气疾也考声气冲喉也古今正字从口欶声欶音同)</p>
<p>
	　　熙怡(上喜其反毛诗传云凞光明也韩诗凞敬也孔注尚书凞美也说文从火[(厂-一)*臣*巳]声也[(厂-一)*臣*巳]音同上下以之反义已释第一卷中)</p>
<p>
	　　<a>大方广佛华严经</a></p>
<p>
	　　第一卷</p>
<p>
	　　(前译六十卷玄应撰音)</p>
<p>
	　　摩竭提(或云摩竭陀亦言默偈陀又作摩伽陀皆<a>梵音</a>讹转也正言摩揭陀此译云善胜国或云无恼害国一说云摩伽星名此言不恶主十二日陀者处也名为不恶处国亦名星处国也揭音渠谒反)</p>
<p>
	　　华[鬟-(哀-〦)+万](梵言摩罗此译云鬘音案西国结鬘师多用苏摩那华行列结之以为条贯无问男女贵贱皆此庄严或首或身以为饰好则诸经中有华鬘[一/巿]天鬘宝鬘等同其事也字体从髟音所衔反边音臱音弥然反经文作[髟/目]非体也)</p>
<p>
	　　踰摩(字书作逾同庾俱反字林踰越也广雅度也言摩尼者讹也正言末尼谓珠之总名者也)</p>
<p>
	　　挂碍(字略作罫同胡卦反纲碍也下古文硋同五代反说文碍止也又作阂郭璞以为古文碍字说文阂外闭也经文作[得-彳]音都勒反案卫宏诏定古文字书碍得二字同体说文得取也尚书高宗梦得说是非此义也)</p>
<p>
	　　卢舍那(或云卢柘那亦言卢折罗此译云照谓遍照也以报佛净色遍周法界故也又日月灯光遍周一处亦名卢舍那其义是也)</p>
<p>
	　　回复(又作洄澓二形同胡[(德-彳+王)-心+(衣-〦)]扶福二反苍颉篇洄水转也澓深也)</p>
<p>
	　　痴瞽(公户反三苍无目谓之瞽释名云瞽目者眠眠然目平合如鼓皮也)</p>
<p>
	　　忉刹(又作擦同音察梵言差多罗此译云土田经中或言国或云土者同其义也或作刹土者存二音也即刹帝利名守田主者亦是也案刹书无此字即[利-禾+(暴-(日/共)+夾)]字略也[利-禾+(暴-(日/共)+夾)]音初一反浮图名刹者讹也应言剌瑟胝剌音力割反此译云竿人以柱代之名为刹柱以安佛骨义同土田故名刹也以彼西国塔竿头安<a>舍利</a>故也)</p>
<p>
	　　沮坏(才与反三苍沮渐也败坏也经文作俎侧吕反贮醢器也一曰置肉几也俎非此用)</p>
<p>
	　　<a>华严经</a>第二卷</p>
<p>
	　　安跱(字诘古文峙今作跱同直耳反广雅峙止也谓亭亭然独止立也)</p>
<p>
	　　华严经第三卷</p>
<p>
	　　栏楯(又作阑同力寒反下食允反说文阑槛也通俗文阑槛谓之楯王逸注楚辞云从曰槛横白楯间子曰棂棂安阑楯殿上临边之饰亦所以防人坠堕也今言钩兰是也)</p>
<p>
	　　群萌(古文氓同麦耕反萌芽也广雅萌始也案萌冥昧皃也言众庶无知也)</p>
<p>
	　　华严经第四卷</p>
<p>
	　　焕明(字书亦[色-巴+(罩-卓+火)]字同呼换反焕亦明也谓光明也)</p>
<p>
	　　旗幡(极其反释名云熊虎为旗者军将所达也象其猛如虎与众期其下也)</p>
<p>
	　　谐雅(胡皆反谐和也谓闲雅容音声和也)</p>
<p>
	　　寮观(力尧反寮[穴/匆/心]也苍颉篇寮小空也经文有从手作撩或从木作橑二形并非今用也)</p>
<p>
	　　华严经第五卷</p>
<p>
	　　众祐(于救反旧经多言众祐者福祐也今多言<a>世尊</a>者为世所尊也此盖随义立名耳)</p>
<p>
	　　仇对(渠牛反仇怨也三苍云怨耦曰仇广雅仇恶也)</p>
<p>
	　　愤毒(扶粉反方言愤盈也谓愤怒气盈满也情亦感也)</p>
<p>
	　　惊骇(胡界反苍颉篇骇亦惊也广雅骇起也)</p>
<p>
	　　名遏(古文阏同安曷反苍颉篇遏遮也止也)</p>
<p>
	　　瞖目(韵集作瞖同于计反目病也说文目病生翳也经文有作曀阴而风曰曀[月*壹]非此义也)</p>
<p>
	　　孤茕(古文茕僗二形同蕖营反无父曰孤无子曰独无兄弟曰茕茕单也茕茕无所依也字从卂从荧省声卂音虽闰反)</p>
<p>
	　　华严经第六卷</p>
<p>
	　　毗岚(力含反或作毗蓝或作鞞岚或云吠蓝或作随蓝或言旋蓝皆是梵之楚夏耳此译云迅猛风也)</p>
<p>
	　　聋聩(古文[貴*頁]聩二形同今作[(采-木+(豕-一))*頁]又作[(利-禾+萌)/耳]同牛快反国语聩不可使听贾逵曰生聋曰聩一云聋无识曰聩经文从肉作膭胡对反肥也膭非经义)</p>
<p>
	　　噬诸(时制反三苍噬啮也字林噬啖也啖音徒敢反)</p>
<p>
	　　涤秽(徒的反说文云涤洒也亦除也谓荡洒除去垢秽也)</p>
<p>
	　　盥掌(公缓反说文盥澡手也案凡澡洒物皆曰盥字体从手臼水临皿上也臼音居六反经文有更从水作[泳-永+盥]非也)</p>
<p>
	　　发趾(音止字林趾足也释名云足一进一止因以名焉也)</p>
<p>
	　　园圃(补布二音苍颉解诂云种树曰园种菜曰圃也)</p>
<p>
	　　衰耄(字体作[病-丙+衰]同所龟反说文[病-丙+衰]减也亦损也礼记年五十始[病-丙+衰]懈也下古文毫耄二形今作秏同莫报反八十曰耄耄惛忘也亦乱也)</p>
<p>
	　　甲胄(古文[革*由]同除救反广雅胄兜鍪也中国行此音亦言鞮鍪江南行此音鞮音低鍪莫侯反)</p>
<p>
	　　华严经第七卷</p>
<p>
	　　八梵(八种梵音者按十住断结经云一不男音二不女音三不强音四不耎音五不清音六不浊音七不雄音八不雌音)</p>
<p>
	　　博综(子迸反综习也三苍综理经也谓机缕纪领丝也)</p>
<p>
	　　华严经第八卷</p>
<p>
	　　仅半(古文[堇*少]廑二形同渠隐反仅劣也仅犹才也)</p>
<p>
	　　锭光(亭胫反又音殿即然灯佛也)</p>
<p>
	　　华严经第九卷</p>
<p>
	　　浑浊(后昆后[褒-保+(八/(ㄠ-ㄙ))]二反浑乱也一曰洿洿音一胡反)</p>
<p>
	　　顾眄(眠见反说文邪视也方言秦晋之间谓为眄也)</p>
<p>
	　　第十卷第十一卷(上二卷无字音训)</p>
<p>
	　　华严经第十二卷</p>
<p>
	　　惠施(胡桂反周礼施其惠郑玄曰赒衣食曰惠孟子曰分人以财谓之惠是也)</p>
<p>
	　　贫窭(瞿句反苍颉篇无财曰贫无财不备礼曰窭诗传云窭无礼是也字书窭空也)</p>
<p>
	　　福伽(经论中或作富伽罗或作富持伽耶旧译应云补特伽罗此云数取趣也)</p>
<p>
	　　恃怙(古文悕同时止反下胡古反恃赖也尔雅云怙恃也)</p>
<p>
	　　妖艳(又作妖同于骄反三苍[女*芺]妍也下又作艳同余胆反艳美也方言秦晋之间谓美色为艳也)</p>
<p>
	　　华严经第十三卷</p>
<p>
	　　摩[少/兔](奴侯反正言摩奴末耶此云意生身言诸天等从意化生也)</p>
<p>
	　　不殉(旬俊反尚书殉于货色注云殉求也亦营也)</p>
<p>
	　　华严经第十四卷</p>
<p>
	　　六亲(汉书以奉六亲应邵曰六亲者父母兄弟妻子也苍颉篇亲爱也释名云亲[打-丁+親]也言相隐[打-丁+親]也)</p>
<p>
	　　侮慢(止甫反广雅侮轻也说文侮伤也)</p>
<p>
	　　递相(徒礼反尔雅递迭也谓更易也迭音徒结反)</p>
<p>
	　　珍馔(又作籑同士掾反说文备具饮食也)</p>
<p>
	　　老迈(莫介反说文远行也广雅迈归往也)</p>
<p>
	　　第十五卷(无字要训)</p>
<p>
	　　华严经第十六卷</p>
<p>
	　　沃焦(鸟木反迦延云沃焦者无限<a>生死</a>案郭璞注江赋云大壑在东海外沃焦海所泻源水注处也)</p>
<p>
	　　第十七卷(无字音训)</p>
<p>
	　　华严经第十八卷</p>
<p>
	　　相扣(哭后反论语以杖扣其胫注云扣击也)</p>
<p>
	　　六瘤(力周反通俗文肉胅曰瘤三苍瘤小肿也尾即无瘤经文作流注之流非也胅音徒结反)</p>
<p>
	　　或遗(余季反广雅遗与也谓相馈赠也经文从贝作[貝*遺]字也)</p>
<p>
	　　冠冕(眉辩反世本云黄帝作冕谓大夫以上冠也)</p>
<p>
	　　噍牙(谯曜反苍颉篇噍咀嚼也说文噍嚼从口焦声也)</p>
<p>
	　　第十九卷(无字音训)</p>
<p>
	　　华严经第二十卷</p>
<p>
	　　七仞(如振反说文仞谓申臂一寻也论语夫子之墙数仞苞咸注曰七尺曰仞今皆作刃)</p>
<p>
	　　华严经第二十一卷</p>
<p>
	　　禅头(是战反梵音禅兜或言缮都此译云众生也)</p>
<p>
	　　第二十二卷第二十三卷第二十四卷第二十五卷(已前四卷并无难字不用音训)</p>
<p>
	　　华严经第二十六卷</p>
<p>
	　　栊槛(力东反下胡[黑*敢]反三苍云栊所以盛禽兽阑槛也)</p>
<p>
	　　扪摸(莫奔莫本二反扪亦摸也谓执持也)</p>
<p>
	　　佥皆(且廉反佥咸也小尔疋佥同也)</p>
<p>
	　　循身(古文作[彳*勻]同似遵反三苍云[彳*勻]遍也循亦巡也巡历也)</p>
<p>
	　　华严经第二十七卷</p>
<p>
	　　蛊毒(公户反说文云蛊腹中蛊也谓行虫毒也经文从虫作蛄音古胡反蝼蛄蟪蛄也非此义)</p>
<p>
	　　溉灌(上音记下音贯说文云溉灌注也)</p>
<p>
	　　泥潦(音老说文雨水也谓聚雨水为洿潦也)</p>
<p>
	　　华严经第二十八卷</p>
<p>
	　　密迹(以知佛三密功德故也案梵本都无迹义当以示迹为神故译经者义立名耳)</p>
<p>
	　　耎中(而兖反梵语没栗度此云耎三苍耎柔弱也)</p>
<p>
	　　华严经第二十九卷</p>
<p>
	　　胞胎(铺交反说文胞儿生裹也尔雅胎始养也)</p>
<p>
	　　轲梨(尸佐反应云轲地罗此译云轲者空也地罗者破也名空破山也)</p>
<p>
	　　由干(巨焉反火论作揵陀罗山此译云由揵者双陀罗尼双持山也)</p>
<p>
	　　第三十卷第三十一卷第三十二卷(上三卷并无难字及差舛不要释)</p>
<p>
	　　华严经第三十三卷</p>
<p>
	　　眩惑(古文姰迿二形同侯遍反字林眩乱也汉书[黎-(暴-(日/共))+(恭-共)]靬条反国善眩案眩亦幻也靬音居言反)</p>
<p>
	　　华严经第三十四</p>
<p>
	　　龂[齒*虐](牛斤反说文齿肉也[齒*虐]又作[月*(遻-(這-言))][遻-(這-言)]二形同五各反齿肉上下肉也)</p>
<p>
	　　伊尼延(或云[嘌-示+土]尼延皆讹也正言黳尼延此鹿王名也[嘌-示+土]音乌贤反黳乌奚反)</p>
<p>
	　　第三十五卷第三十六卷(上两卷无难字及差舛不音)</p>
<p>
	　　华严经第三十七卷</p>
<p>
	　　两辟(脾亦反说文辟开也经文有作僻疋尺反避也又作辟卑亦反辟法也理也辟非此义也)</p>
<p>
	　　第三十八卷第三十九卷(上两卷并不要音训)</p>
<p>
	　　华严经第四十卷</p>
<p>
	　　藉草(茨夜反案藉犹荐也释名云所以自荐藉也)</p>
<p>
	　　或级(羁岌反礼记云级次也左传云斩首二十三级案师旋斩首一人赐爵一级因名贼首为级也)</p>
<p>
	　　华严经第四十三卷</p>
<p>
	　　罪衅(稀镇反舋罪也亦瑕隙也过也字从酉分声也)</p>
<p>
	　　华严经第四十四卷</p>
<p>
	　　澍法(珠戍反又止句反时雨也谓润生百谷者也)</p>
<p>
	　　拜署(时预反署位也谓署置之[虔-文+ㄆ]敬也)</p>
<p>
	　　华严经第四十五卷</p>
<p>
	　　达[打-丁+親](差觐反案尊婆须蜜论亦作擅[打-丁+親]此云财施解言报施之法名曰达[打-丁+親]道引福地亦名达又西域记云正言达[打-丁+親]拏或云驮器尼以用右手受他所施为其生福故从之立名也)</p>
<p>
	　　第四十六卷第四十七卷(上两卷并无字音训)</p>
<p>
	　　华严经第四十八卷</p>
<p>
	　　池沼(之绕反说文沼池也梵言贺逻驮总言池水也)</p>
<p>
	　　第四十九卷(无字音训)</p>
<p>
	　　华严经第五十卷</p>
<p>
	　　船舶(音白埤苍舶大船也长二十丈载六七百人者是也)</p>
<p>
	　　门阃(又作捆同苦本反三苍捆门限也)</p>
<p>
	　　西阿(于何反韩诗云曲京曰阿谓山曲限处也)</p>
<p>
	　　周罗(梵语也此译云小宝也吉由罗应云枳由逻宝此云缨络弥呵罗应云弥珂罗此云金布也)</p>
<p>
	　　舟楫(又作揖同子叶反易云黄帝剡木为楫通俗文棹谓之軄释名云楫捷也拨水使舟捷疾也)</p>
<p>
	　　宜叙(古文[怡-台+宜]同雪缘反尔雅宣遍也说文叙次第也)</p>
<p>
	　　第五十一卷第五十二卷(已上两卷无字音训)</p>
<p>
	　　华严经第五十三卷</p>
<p>
	　　宴集(又作宴燕一形同于荐反小会也国语亲戚宴飨贾逵曰不脱屦升堂曰宴也)</p>
<p>
	　　华严经第五十四卷</p>
<p>
	　　班下(案古书或作颁同补攀反尔雅班遍赋与也)</p>
<p>
	　　岩[山*(遻-(這-言))](颜咸反说文岩峰也亦峻崄也下又作[阿-可+咢]同五各反通俗文重巘曰[阿-可+咢]巘音言甑也山如重甑曰[阿-可+咢]也)</p>
<p>
	　　华严经第五十五卷</p>
<p>
	　　囹圄(力丁反下鱼许反狱名也周礼三王始有狱广雅夏曰夏台殷曰羑里周曰囹圄皆狱之别名也)</p>
<p>
	　　榜笞(蒲衡反下田之反字书榜捶也说文笞击也)</p>
<p>
	　　流弥(亦名岚毗尼诸经或作蓝此云<a>解脱</a>处亦云断亦名灭正言蓝軬尼此云监即上古守园婢名也因以名园饭那此云林也軬音扶晚反)</p>
<p>
	　　瞿夷(或言憍昙弥正言乔答弥此云明女)</p>
<p>
	　　华严经第五十六卷</p>
<p>
	　　殒灭(为愍反声类云殒没尽也消绝也)</p>
<p>
	　　缯纩(自陵反下今作絖同音旷说文缯帛也纩绵也)</p>
<p>
	　　渊渟(狄经反埤苍水止曰渟也)</p>
<p>
	　　第五十七卷(无字音训)</p>
<p>
	　　华严经第五十八卷</p>
<p>
	　　亘生(歌邓反亘遍也经文有作絙音桓绶也又作[糸*恒]公曾反大索也并非经音也)</p>
<p>
	　　爴裂(宜作攫九缚居碧反二说文攫爪持也淮南子云兽穷则攫是也)</p>
<p>
	　　摩伽罗鱼(亦云摩竭鱼正言么迦罗鱼此云鲸鱼也)</p>
<p>
	　　无軶(又作[捩-犬+乙]同于革反犁[捩-犬+乙]也亦车軶也)</p>
<p>
	　　第五十九卷第六十卷(上两卷无字音训)</p>
		

	
	

		</div></div><hr><script charset='utf-8' src='../../js/footer.js'></script></body></html>