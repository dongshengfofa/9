<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三十三卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三十三卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第三十三卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　大乘造像功德经二卷慧琳</p>
<p>
	　　<a>六度</a>集经八卷玄应</p>
<p>
	　　太子须大拏经一卷玄应</p>
<p>
	　　<a>九色鹿</a>经一卷慧琳</p>
<p>
	　　<a>菩萨</a>睒子经一卷玄应</p>
<p>
	　　睒子经一卷慧琳</p>
<p>
	　　太子墓魄经一卷玄应</p>
<p>
	　　太子沐魄经一卷慧琳</p>
<p>
	　　无字宝箧经一卷慧琳</p>
<p>
	　　大乘离文字经一卷慧琳</p>
<p>
	　　大乘遍照光明经一卷无</p>
<p>
	　　老女人经一卷慧琳</p>
<p>
	　　老母经一卷慧琳</p>
<p>
	　　老母六英经一卷慧琳</p>
<p>
	　　德护长者经一卷玄应</p>
<p>
	　　月光童子经一卷玄应</p>
<p>
	　　申日儿经一卷慧琳</p>
<p>
	　　长者子制经一卷慧琳</p>
<p>
	　　菩萨逝经一卷慧琳</p>
<p>
	　　逝童子经一卷慧琳</p>
<p>
	　　文殊问菩提经一卷慧琳</p>
<p>
	　　伽耶山顶经一卷慧琳</p>
<p>
	　　象头精舍经一卷慧琳</p>
<p>
	　　大乘伽耶山顶经一卷慧琳</p>
<p>
	　　犊子经一卷慧琳</p>
<p>
	　　乳光<a>佛经</a>一卷慧琳</p>
<p>
	　　无垢贤女经一卷慧琳</p>
<p>
	　　腹中女听经一卷慧琳</p>
<p>
	　　未曾有经一卷慧琳</p>
<p>
	　　甚希有经一卷慧琳</p>
<p>
	　　转女身经一卷慧琳</p>
<p>
	　　无上依经二卷慧琳</p>
<p>
	　　决定总持经一卷慧琳</p>
<p>
	　　谤佛经一卷慧琳</p>
<p>
	　　宝积三昧经一卷慧琳</p>
<p>
	　　右三十五经四十四卷同此卷音</p>
<p>
	　　佛说大乘造像功德经上卷</p>
<p>
	　　慧琳音</p>
<p>
	　　殒坠(上筠菌反下椎类反声类云[(餐-食)-又+員]没也陨坠落也孔注<a>尚书</a>云若坠[涳-工+((嘹-口)-(日/小))]泉也说文从[(餐-食)-又]员声或从[阜-(口/十)+(耜-耒)]作陨不取[(餐-食)-又]音残坠文字典说云坠从高落下也从[阜-(口/十)+(耜-耒)]遂省声[隊-(阿-可)]音遂或作队也)</p>
<p>
	　　黯如(上鸭槛反王肃注家语云黯黑貌也说文黯[涳-工+((嘹-口)-(日/小))]黑貌也从黑音声也)</p>
<p>
	　　瞬顷(上输闰反吕氏春秋云万世犹一瞬者是也说文瞬谓开阖目数摇也从目舜声或从寅作瞚)</p>
<p>
	　　旭日(上吁玉反毛诗传曰旭谓日始出大昕之时也说文旭日且出貌也从日九声)</p>
<p>
	　　缤纷(上匹宾反下忿文反前<a>弥勒</a>下生成佛经已释讫也)</p>
<p>
	　　云[目*壹](下繄计反尔推云阴而风为壹也毛诗云日有曀是也说文从日壹声繄音[目*壹]兮反)</p>
<p>
	　　下卷</p>
<p>
	　　绘饰(上回外反孔注尚书云绘者会五彩绣也郑注<a>论语</a>云<a>绘画</a>文也说文从糸会声经从贵作缋音逵位反织余[糸*系]也非经义也下升织反考声云装饰也文字典说云修饰也从飤巾声飤音似也)</p>
<p>
	　　盲眇(上莫耕反说文目无眸子曰盲从目亡声眸音牟下绵小反<a>周易</a>曰眇能视不足以与明也说文目小也从目少声也)</p>
<p>
	　　聋聩(上禄东反左传云耳不听五声之和为聋苍颉篇云聋谓耳不闻也说文亦无闻也从耳龙声下顽恠反国语云聋聩不可使听也贾注云生聋曰聩文字典说从耳贵声也)</p>
<p>
	　　喎斜(上苦乖反又音夸考声云喎曰偏戾也说文从口呙声也呙音[宋-木+原]也)</p>
<p>
	　　皴歰(上七旬反埤苍云皴[片*皮]也郭注山海经云皵谓皮皴也古今正字从皮俊省声下参立反前乐璎珞庄严经已释)</p>
<p>
	　　瘤瘿(上音留顾野王云廇谓肿结不溃散也列女传云齐有宿瘤女是也下璎郢反说文颈肿也并从疒留婴皆声)</p>
<p>
	　　伛偻(上纡禹反下力主反前大威灯光仙人问疑经已释)</p>
<p>
	　　斑驳(上八蛮反下邦邈反<a>汉书</a>云白黑合杂谓之驳说文驳不纯色也从马爻声爻音效交反经从交作驳俗字也)</p>
<p>
	　　癵跛(上劣袁反声类云癵病也考声云手足病也说文从疒脔声下波可反考声跛蹇也说文行不正也从足从波省声)</p>
<p>
	　　佣长(上宠龙反毛诗传曰佣均也郭注尔雅云佣谓齐等也说文庸均直也从人庸声)</p>
<p>
	　　癀疟(上[禾*(竺-二+隻)]光反考声云癀病也下仰略反周礼秋时有疟寒疾也月令云寒热不节人多疟疾文字典说云虐寒热疾也从疒从虐虐亦疟也)</p>
<p>
	　　废瘕(上甫吠反郑注<a>礼记</a>云废谓废于人事也说文废固疾也从疒发声下赫加反郑笺毛诗云瘕病也郭注山海经云瘕肺病也说文从疒叚声也)</p>
<p>
	　　痿躄(上委归反郑注礼记云痿黄病苍颉篇云痿不能行也说文痹也从疒委声或从[(餐-食)-又]作[(餐-食)-又+委][(餐-食)-又]音残下并亦反顾野王云躄谓足偏枯不能行也说文躄谓人不能行也从足辟声考声或从止作[辟/止]亦通也)</p>
<p>
	　　迸石(上擘孟反埤苍云迸散走也说文迸散也从辵并声也辵音丑略反考声从足作跰亦同用也)</p>
<p>
	　　顽钝(上五关反下[月*豖]嫰反左传云心不测德义之经曰顽广雅云顽亦钝也苍颉篇云钝顽也淮南子云钝识见闇浊也说文顽从页元声钝从金屯声也)</p>
<p>
	　　六度集经第一卷</p>
<p>
	　　玄应音</p>
<p>
	　　众祐(干救反<a>世尊</a>号也言有众德自祐也祐犹助也梵言婆伽婆正言薄伽梵也)</p>
<p>
	　　疮瘳(敕流反尚书王翌日乃瘳瘳犹差也愈也)</p>
<p>
	　　贫寠(瞿矩反诗云终寠且贫传曰寠者无礼也字书寠空也三苍无财备礼曰寠)</p>
<p>
	　　鳣鱼(古今[魚*厘]同知连反<a>大黄</a>鱼也口在颔下大者长二三丈也)</p>
<p>
	　　沟港(古项反谓须陀洹也此言入流或言至流今言沟港者取其流水处也)</p>
<p>
	　　频来(此应误宜作顿来也)</p>
<p>
	　　侻忆(他活反广疋侻可也)</p>
<p>
	　　窠薮(声类作薖同口和反字书窠巢也经文作[雨/果]误也)</p>
<p>
	　　德韬(土劳反鞱藏也说文剑衣也)</p>
<p>
	　　毒鸩(下除禁反大如雕紫绿色长颈赤喙食虵其羽以画酒饮之即死也)</p>
<p>
	　　蕃屏(府袁反苍颉篇蕃蔽也屏墙也藩蓠也周礼九州之外为藩国)</p>
<p>
	　　灼热(之若反广疋灼热也灼灼明也)</p>
<p>
	　　第二卷</p>
<p>
	　　遁迈(又作遁同徒顿反广雅遁避也遁去也说文遁迁也亦退还也隐也下莫介反广雅迈往也说文远行也)</p>
<p>
	　　无恙(余向反尔雅恙忧也郭璞曰今人谓无恙无忧也)</p>
<p>
	　　噢咿(于六反下于只反埤苍内悲也亦痛念之声经文作哊喐二形非也)</p>
<p>
	　　[口*戒]言(呼戒反韵集云[口*戒]呵也苍颉篇云训诂作欵恚声也通俗文作[言*希]大语也犹[口*戒]咄唤[口*戒]皆是也)</p>
<p>
	　　毙鬼(说文亦弊字同脾世反弊仆也顿也断也)</p>
<p>
	　　非跖(之石反说文足下也今皆作蹠)</p>
<p>
	　　聒耳(公活反欢聒也苍颉篇扰乱耳孔也广雅云聒惊也)</p>
<p>
	　　鞅掌(于两反诗云王事鞅掌传曰失容也笺云鞅荷也谓捧之也负荷捧持也趍走失遽失容仪也)</p>
<p>
	　　诀辞(古穴反通俗文与死者别谓之诀字略云诀绝也)</p>
<p>
	　　德徽(虚归反尔雅徽善也尚书慎徽五典王肃曰徽美也)</p>
<p>
	　　憧憧(昌恭反说文憧憧意不定也广雅憧憧往来也字从童经文从心从重作[怡-台+重]此字与憧不同说文[怡-台+重]迟也[怡-台+重]非此义也)</p>
<p>
	　　湩流(竹用反通俗文乳什曰湩今江南亦呼乳为湩也)</p>
<p>
	　　砰然(又作并同披萠反字书碎大声也)</p>
<p>
	　　授啖(又作啖同达滥达敢二反广疋啖食也说文啖噍也亦啖与也)</p>
<p>
	　　巉岩(仕街反广疋巉岩高也亦山间崎险阻也经文作岑仕金反岑崟高也)</p>
<p>
	　　孙剿(说文作[(魅-ㄙ)-未+堯]同仕交反便捷也广疋[(魅-ㄙ)-未+堯]捷也声类[(魅-ㄙ)-未+堯]疾也经文作[仁-二+巢]非也)</p>
<p>
	　　戢藏(侧立反说文藏兵器也戢[僉*殳]也聚也)</p>
<p>
	　　第三卷</p>
<p>
	　　惴惴(之睡反尔雅云惴惴惧也郭注云惴谓危惧也)</p>
<p>
	　　恰恰(苦洽反恰恰用心也)</p>
<p>
	　　行嬖(补诣反广雅嬖亲也谓亲幸也嬖爱也谥法曰贱而得爱曰嬖释名嬖卑也卑贱[(└@人)/女]媚以色事人得幸者曰嬖也)</p>
<p>
	　　陨下(于愍反尔雅愪坠也谓坠落败坏者也)</p>
<p>
	　　第四卷</p>
<p>
	　　俎醢(上侧吕反字书云肉几也下呼改反尔雅云肉谓之醢郭注曰即肉酱是也)</p>
<p>
	　　饕餮(古文[飢-几+刀]叨二字同讨高反下又作[彰-章+(飢-几)]同天结反说文贪也又贪财曰饕贪食曰餮也)</p>
<p>
	　　嬖妾(前第三卷释讫经文从草作[薜/女]非也)</p>
<p>
	　　糅毒(古文粈[月*丑]二形同而救反通俗文肴杂曰糅也)</p>
<p>
	　　熇即(许酷反埤苍热皃也熇熇赤炽盛也)</p>
<p>
	　　仇憾(古文述同音旧牛反尔雅云仇仇疋也怨偶曰仇下胡闇反小尔雅云憾积恨也)</p>
<p>
	　　众噪(先到反说文鸟群鸣也)</p>
<p>
	　　森然(所金反说文多木长貌也)</p>
<p>
	　　[竺-二+淠]上(败佳反方言[簿-尃+卑]谓之筏南方名[簿-尃+卑]北人名筏也)</p>
<p>
	　　真谚(宜箭反说文传言也俗语也真犹实也言了达<a>真言</a>俗语也经文从口作喭误也)</p>
<p>
	　　慑惊(声类作慑同止叶反广雅慑惧也字书慑失常也说文心服也)</p>
<p>
	　　躇步(直于反说文踌躇犹豫也)</p>
<p>
	　　臂锟(下宜作琨又作[王*貫]同音孤魂反)</p>
<p>
	　　嗷嗷(又作嗸同五高反说文众口愁也诗云哀鸣嗸嗸传曰来得安集嗸嗸然也)</p>
<p>
	　　磔着(古文[序-予+乇]同竹格反广雅磔张也汉书景纪中二年改磔曰弃市)</p>
<p>
	　　指攉(苦学反说文攉毃击也经文作确非此用也确音胡角反确薄地者也)</p>
<p>
	　　梓楠(音南尔疋楠梅樊光注云荆州曰梅杨州曰楠益州曰赤楩叶似豫章无子也)</p>
<p>
	　　第五卷</p>
<p>
	　　伀伀(又作忪同烛容反方言佂伀惶遽也经文作憧非也)</p>
<p>
	　　邸阁(丁礼反苍颉篇邸舍也说文属国舍也)</p>
<p>
	　　股肱(又作骰同公户反下又竹[肱-月]古文厶同古弘反说文股髀也胫本曰股广雅臂谓之肱也)</p>
<p>
	　　仆地(蒲北反说文仆顿也谓前覆也)</p>
<p>
	　　喣沫(盱矩盱俱二反谓吹嘘之也礼记煦妪覆育也郑玄曰以气曰喣以体曰妪盱音诩俱反)</p>
<p>
	　　施罛(古胡反尔雅云鱼[(ㄇ@人)/古]谓之罛也郭注云罛大网也)</p>
<p>
	　　剉之(千卧反剉犹斫也说文伤折也经文从手作挫辱之挫非也)</p>
<p>
	　　悁悒(于缘反声类悁忧貌也说文愪忿也言膓中悁悒愤懑也)</p>
<p>
	　　马迹(又作迹迹二形同子亦反迹犹步[這-言+(雨/匆)]也车辙马迹也)</p>
<p>
	　　筰绝(今作窄同侧格反笮犹[猒/土]也今谓笮出汁是也)</p>
<p>
	　　第六卷</p>
<p>
	　　[金*截]镦(徒对反说文镦矛戟柲下铜也经文作錞市均反錞干乐器也錞非也用柲音府备反戟柄也)</p>
<p>
	　　蝘蜓(乌典反下徒典反说文守宫在壁曰蝘蜓在草曰蜥蝪经文作[虫*燕][殄/虫]非体)</p>
<p>
	　　讹病(又作讹吪二形同五和反诗云民之讹言笺云讹伪也谓诈伪也)</p>
<p>
	　　谴祟(弃战反广雅谴责也说文谪问也苍颉篇谴诃也祟音私醉反神祸也)</p>
<p>
	　　暮习(寻立反谓惯习数为也经文作謵伤协丑协二反说文謵詟也声类谓詟言不止也)</p>
<p>
	　　以赂(力故反诗云大赂南金传曰赂遗也谓以物相谒请也)</p>
<p>
	　　[式-工+虫]同(又作[虫*代]蟘螣三形同徒得反尔疋食叶曰[鳶-鳥+虫]经作[螣-月]居援反方言蟘螬自关而东或谓之[螣-月]属[螣-月]非此用也)</p>
<p>
	　　播鼗(又作鞀鞉鼓三形同徒高反鼗如鼓而小持其柄摇之者也旁还自击山东谓之鞀牢)</p>
<p>
	　　第七卷</p>
<p>
	　　足跖(之石反说文跖足下也今亦作蹠经文作[跳-兆+炙]非正体也)</p>
<p>
	　　捻燮(奴协反下思协反揑也燮从火炎燮和也又熟也)</p>
<p>
	　　刳解(口孤反谓空其腹也说文刳判也方言刳[狂-王+(火/刀)]也苍颉篇刳屠也[狂-王+(火/刀)]音剔)</p>
<p>
	　　建旐(治绕反尔雅缁广充煏长寻旐周礼龟虵为旐县鄙建旃郑玄曰象其扜难避害也)</p>
<p>
	　　徼循(又作邀同古尧古弟二反下又作巡同似遵反徼遮也循行也汉书音义曰所谓游徼徼循以备盗贼也)</p>
<p>
	　　木梗(加杏反<a>庄子</a>土梗耳司马彪曰土梗土人木梗亦木人耳土木相偶谓以物像人形皆曰偶耳)</p>
<p>
	　　鞬德(或言健陟正言建他歌译云纳也)</p>
<p>
	　　阿谭(徒南反)</p>
<p>
	　　第八卷</p>
<p>
	　　头[弓*莫](先不音释阙文也)</p>
<p>
	　　龀齿(初忍反毁齿曰龀说文男八月生齿八岁而为龀女七月生齿七岁而毁齿也字从齿匕声)</p>
<p>
	　　抛钵(普交反抛掷也埤苍云抛击也)</p>
<p>
	　　喟然(又作[(扁-戶+├)*又]同口愧口怪二反说文大息也论语云喟然叹曰何晏曰叹声也)</p>
<p>
	　　蛎虫(力制反说文蚌属也出海中人食之也)</p>
<p>
	　　曰喃(梵语转轮圣王名也)</p>
<p>
	　　沆漾(上河朗反下音养并上声字楚辞云沆漾而不可滞王逸注云沆漾犹浩荡大波涛也经文作洸洋音光羊并平声字非此用也)</p>
<p>
	　　蹠翁(之石反蹠补也谓补履老翁也)</p>
<p>
	　　[怡-台+亥]焉(胡大反通俗患愁曰[怡-台+亥][怡-台+亥]亦苦也[怡-台+亥]亦恨也)</p>
<p>
	　　[病-丙+肙]痛(乌玄反谓手足[病-丙+肙]疼也张揖杂字云痛痒[病-丙+肙]疼是也酸足是也经文作[病-丙+肙]亦同也)</p>
<p>
	　　太子须大拏经</p>
<p>
	　　玄应音</p>
<p>
	　　檀特山(或言单多啰迦山或云檀陀山此译云阴山也)</p>
<p>
	　　须大拏(女加反或言须达拏或云苏陀沙拏此译云善与亦言善施也)</p>
<p>
	　　苍天(错郎反尔雅春为苍天注云万物生苍苍然也)</p>
<p>
	　　愕然(字书或作咢同五各反愕惊也)</p>
<p>
	　　为帜(古文[巾*(土/心)]同尺志反幖也通俗文私记曰帜广雅帜幡也墨子曰以为长丈五尺广半幅曰帜也)</p>
<p>
	　　蜎蜚(一泉反字林虫貌也动也下古书飞皆作蜚同甫韦反蜚谓蜚扬也)</p>
<p>
	　　嵚崟(去衔去吟二反下语衔宜金二反广雅云嵚崟高也亦山阜之势也)</p>
<p>
	　　嵯峨(才何反下我多反广雅嵯峨高也楚辞注云山截檗峻蔽曰为嵯峨者也)</p>
<p>
	　　三顀(直追反说文额出也今江南言顀头胅额乃以顀为后枕高胅之名也经文作膇未见所出也)</p>
<p>
	　　唇[多*頁](丁可反广雅[多*頁]丑貌也经文作哆充尔丑亚二反非今用也)</p>
<p>
	　　凸髋(徒结反抱璞子作凸凸起也苍颉篇作[穴/失]不平也经文作昳非体也下音宽埤苍髋尻也说文髀上也)</p>
<p>
	　　下蛘(余掌反说文搔蛘礼记蛘不敢搔是也字从虫今皆作痒近字也又作痒音似羊反病名也痒非字义也)</p>
<p>
	　　市井(子郢也周礼九夫为井方一里也白虎通曰因井为市故曰市井说文云八家一井象构干形象壅形也)</p>
<p>
	　　佛说九色鹿经</p>
<p>
	　　慧琳音</p>
<p>
	　　拂柄(上纷勿反毛诗传云拂去也郑注仪礼云拂拭也又注礼记云拂除尘也广雅云拂亦除也说文拂击也从手弗声下兵命反字书云柄执也持也把也操也说文从木丙声)</p>
<p>
	　　癞疮(上来大反考声云癞病也文字典说云恶疾也从疒赖声或作疠下楚霜反说文疮痍也从疒仓声或作创今不取也)</p>
<p>
	　　踞其(居御反说文踞即蹲也从足居声也)</p>
<p>
	　　啧数(上争格反广雅喷怒也责让也说文啧大呼也从口责声或从言作謮也)</p>
<p>
	　　羼提(察限反梵语)</p>
<p>
	　　菩萨睒子经</p>
<p>
	　　玄应音</p>
<p>
	　　麋鹿(美悲反苍颉篇云以冬至解角者说文鹿属也)</p>
<p>
	　　傍偟(蒲光反下胡光反傍偟俳徊也)</p>
<p>
	　　礏礏(五合五阖二反埤苍磼礏高貌也磼音才合反经文作俨俨非也)</p>
<p>
	　　佛说睒子经</p>
<p>
	　　慧琳音</p>
<p>
	　　沟坑(上苟侯反说文水渎广四尺深四尺谓之沟也从水冓声也下客庚反苍颉篇云坑谓沟壑陷也古今正字坑墟也壍也从土亢声也亢音康浪反)</p>
<p>
	　　熊罴(上许弓反说文似豕山居冬蛰舐其掌掌似人掌也古今正字从能从灬下彼眉反郭注尔雅云似熊而长头高脚猛憨多力能拔木也说文如熊黄白色也从冈从熊憨音呼甘反)</p>
<p>
	　　蹈地(桃到反刘兆注糓梁云蹈履也广雅蹈行也说文践也从足舀声舀音遥小反)</p>
<p>
	　　怖遽(渠御反杜注左传云遽畏惧也考声遽亦惧也说文从辵豦声也经从心作懅非也辵音丑略反)</p>
<p>
	　　彷徉(上薄忙反下余章反国语云屏营彷徉于山林之中也顾野王云彷徉犹俳徊也古今正字二字并从彳羊方皆声也彷亦音房今不取也彳音丑尺反)</p>
<p>
	　　果蓏(下骡果反郑注周礼云果桃李之属也应邵注汉书云木实曰果草实曰蓏考声云蓏蔓生之子瓜瓠之属也文字典说云果实未熟不鬻于市象形果在水上也经文从草作菓俗字也蓏说文从草[瓜*瓜]声[瓜*瓜]音庾也)</p>
<p>
	　　扪摸(上莫奔反下门傅反声类云扪亦摸也郭注方言云摸谓抚循之也顾野王云摸[打-丁+索]也说文扪即抚持也循即摩也二字并从手门莫皆声循音旬[打-丁+索]音乘作反)</p>
<p>
	　　太子墓魄经</p>
<p>
	　　玄应音</p>
<p>
	　　袭续(古文戮同辞立反袭受也广雅袭及也亦合也仍也)</p>
<p>
	　　故质(之逸反太玄经受质所疑宋忠曰质问也广雅质亦问也谨也定也)</p>
<p>
	　　蒙聩(上莫公反有眸子而无见曰蒙下五怪反生而即聋曰聩聩亦无知也)</p>
<p>
	　　空		

	
	

		</div></div><hr><script charset='utf-8' src='../../js/footer.js'></script></body></html>