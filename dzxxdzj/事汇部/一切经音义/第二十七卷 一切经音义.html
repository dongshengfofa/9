<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十七卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十七卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十七卷 一切经音义 </strong></p>
<p>
	　　音妙法莲花经八卷添品法花亦同用</p>
<p>
	　　法花音训序</p>
<p>
	　　翻经<a>沙门</a>大乘基撰</p>
<p>
	　　翻经沙门慧琳再详定</p>
<p>
	　　妙法莲花经者。斯乃扣邃[宋-木+(上/小)]之微言。警鸿机之奥旨。扬真乘以宏空。掩曦驾之冏天衢。演觉水以潜津。孕蒙泽之通地纪。诚法王之德玺信怀生之履业者欤。由是金地缁英溥(音普)归真而诣赜。瑶山素彦咸挹道而求宗。寝味之辈寔繁。议咀之徒匪一。宫羽曾无仿佛辙迹屡有参差。师既章句漫行。弟亦道听涂说。余昆不爽增迷坦路。基往参详译。大小微功。于文虽不匠成义味。颇经师授。试观群缵无可适从。遂发愤前修。爰矜后学。制玄赞十卷音训一卷。赞以本论为先。有亏资于异典。音以说文为正。微训采于余。籍旨实精玄。粗以考穷源系。文华雅藻薄亦摭尽根由。虽未定以指南。诚谓深为逐北。知人哲鉴当自臧之。庶潋易桑津。景腾华而无辍。烟霏榆峤道传芳而不朽。镜之无已。详幽致云</p>
<p>
	　　妙法莲花经序品第一(梵云萨达磨奔茶利迦素怛缆萨者妙也正也达磨法也西域呼白莲花为奔茶利迦素怛缆经也应云妙法白莲花经放白毫光驾以白牛白是众色之本一乘为二乘之基故以白莲花喻于妙法梵本既无别白字故总云莲花法含持轨绾群祥以称妙玉篇云妙精也又要妙好皃也古文从玄为妙法者轨则也又揩式也亦持也花兼秀发总众美而彰莲莲字玉篇云莲芙蕖实也花字古译作华非华字无花音今不取)</p>
<p>
	　　经(贯穿也摄也玉篇云久也常也经营规求也经里数也法也理也度也凡东西为纬南北为经喻如织也)</p>
<p>
	　　序(音徐吕反序由致也庠序也诠序也玉篇云东西堂曰序叙尊卑之处也序亦舒学也教有序序长幼也从广从予)</p>
<p>
	　　品(品者汇聚也类别也又玉篇云利程也法也类也式也)</p>
<p>
	　　第(题计反第居也玉篇次也亦为<a>弟子</a>)</p>
<p>
	　　一(一者首也玉篇云同也数之始也物之极也初也少也)</p>
<p>
	　　佛(梵云<a>佛陀</a>此云觉者此略去陀字但云佛具一切智一切种智能自开觉亦能开觉一切有情如睡梦觉如莲花开故名为佛也谓含多义且略言耳)</p>
<p>
	　　耆阇崛山(上音只梵云姞利驮罗矩吒山此云鹫峰亦云鹫台此山峰上多栖鹫鸟又类高台故也余音皆讹余释皆非恐烦不述但举正言下皆准此解也)</p>
<p>
	　　<a>比丘</a>(梵云苾蒭此具五义一怖魔二乞士三净命四净戒五破恶)</p>
<p>
	　　无复(上武扶反谓非有也或作[一/尢]说文云古文奇字作[一/尢]也通于[一/尢]者虚[一/尢]道也下吴音扶救反秦音冯目反说文往来也谓往来复重耳)</p>
<p>
	　　逮得(台奈反尔雅逮及也方言自关之东西谓及曰逮有本作逯逯音力谷反非也广雅逯众也说文又音力足反行谨逯亦人姓皆非及义)</p>
<p>
	　　阿若憍陈如(梵云阿若多憍陈那阿若多解也初解法故憍陈那<a>婆罗门</a>姓那是男声显从父姓新翻经云解憍陈那)</p>
<p>
	　　摩诃迦叶(申涉反梵云摩诃迦摄波此云大饮光婆罗门姓大者显德高以简群小也)</p>
<p>
	　　优楼频螺迦叶(邬卢频螺迦叶波邬卢频<a>木瓜</a>果也池中龙名亦胸前有[癃-(阿-可)]似木瓜故以名焉)</p>
<p>
	　　伽耶迦叶(伽耶山名)</p>
<p>
	　　那提迦叶(捺地迦河名也)</p>
<p>
	　　<a>舍利弗</a>(奢利弗怛罗此云鹙子)</p>
<p>
	　　大目揵连(渠焉反梵云摩诃没特伽罗此云采菽氏亦云菉豆子母氏是采菉豆仙人种也从父本名俱利迦云拘隶多俱律陀并讹也)</p>
<p>
	　　摩诃迦栴(诸延反有作旃)</p>
<p>
	　　延(摩诃迦多衍那此云大剪剔种男剪剔婆罗门姓也)</p>
<p>
	　　阿[少/兔](奴沟反切韵兔子也或作[(而/而)*免]也)</p>
<p>
	　　楼驮(唐佐反阿泥律陀此云无灭也)</p>
<p>
	　　劫宾那(唐云房宿)</p>
<p>
	　　憍梵波提(笈房钵底此云牛相)</p>
<p>
	　　离波多(颉丽筏多此云室星北方星也祠之得子因以为名有本云离婆多应从离波多为正)</p>
<p>
	　　毕陵伽婆蹉(七何反毕蔺陀筏蹉此云余习也)</p>
<p>
	　　薄拘罗(薄矩罗唐云善容)</p>
<p>
	　　摩诃拘絺(耻脂反)</p>
<p>
	　　罗(摩诃俱瑟耻罗此云大膝)</p>
<p>
	　　难陀(唐云喜也)</p>
<p>
	　　孙陀罗难陀(孙达罗难陀此云[豊*(太/皿)]喜)</p>
<p>
	　　富楼那弥多罗尼子(补剌拏梅怛利曳尼弗怛罗此云满慈子补剌拏满也梅怛利曳尼女声中呼慈也弗怛罗子也慈是毋满是自名此满尊者是慈女之子或满及慈俱是母号云满慈子也更有他释皆不正也)</p>
<p>
	　　<a>须菩提</a>(苏补底此云善现)</p>
<p>
	　　阿难(阿难陀此云庆喜)</p>
<p>
	　　罗睺罗(罗怙罗此云执日本是执日阿素洛名非天前军以手执日障盛光故今从喻名)</p>
<p>
	　　摩诃波阇波提(摩诃钵剌阇钵底此云大胜生主)</p>
<p>
	　　耶输陀罗(耶戍达罗此云持誉也)</p>
<p>
	　　<a>比丘尼</a>(苾刍尼尼女声具五义如前)</p>
<p>
	　　颰(蒲拨反有作跋亦通)</p>
<p>
	　　<a>菩萨</a>摩诃萨(菩提觉也慧也萨埵有情也勇健也方便也觉为智所求果有情悲所度生依弘誓语故名菩萨或求觉果之有情者之勇健者或由妙惠及善方便利乐无方故言菩萨摩诃萨埵云大有情简求小觉及凡下位名摩诃萨也)</p>
<p>
	　　阿耨(奴沃反古音作奴豆反作耨耘耨也借声也)</p>
<p>
	　　多罗三藐(弭药反本是[邈-儿+八]音紫草也玉篇音摸角反又弥绍反今借音弭药反)</p>
<p>
	　　三菩提(阿耨已下合云无上正等正觉也末伽云道菩提云觉也)</p>
<p>
	　　陀罗尼(云总持以少略含多)</p>
<p>
	　　殖众(上时力反苍颉篇种也广雅积也立也下平去二声皆得也)</p>
<p>
	　　常为(荣伪反玉篇使也被也母猴为此禽兽好爪持人母猴象膓为母猴形象形字也)</p>
<p>
	　　文殊师利(曼殊室利此云妙吉祥)</p>
<p>
	　　颰陀波罗(颰三苍音盘末反亦作跋有云颰陀婆罗乃<a>梵音</a>也此云贤护大论云善守)</p>
<p>
	　　<a>弥勒</a>(梅怛利曳此云慈氏慈为本姓或以心行为姓也)</p>
<p>
	　　释提桓因(释迦提婆因达罗释迦刹帝利姓此云能也提婆天也因达罗帝也即释中天帝也)</p>
<p>
	　　娑婆(索诃唐云堪忍由多怨嫉圣者于中堪耐劳倦而行<a>教化</a>故名堪忍也)</p>
<p>
	　　梵天(梵摩此云寂静或云清净洁皆得葛洪字苑训梵为洁也)</p>
<p>
	　　跋难陀(贤喜也)</p>
<p>
	　　娑伽罗(亦以娑竭罗碱海名也)</p>
<p>
	　　和修吉(筏苏枳此云九头)</p>
<p>
	　　德叉迦(此云多舌)</p>
<p>
	　　阿那婆达多(阿那婆踏多唐云无热恼池名)</p>
<p>
	　　摩那斯(摩捺斯此云慈心)</p>
<p>
	　　沤钵罗(殟钵罗云是红莲花有作优钵应从殟为正也)</p>
<p>
	　　紧那罗(紧捺落云歌神)</p>
<p>
	　　乐(五孝反令爱乐也梵云摩奴是若[颱-台+立]缚罗此云可意亦名如意音<a>正法</a>花经云一名柔耎二名和音天子是也)</p>
<p>
	　　乾闼(他达反)</p>
<p>
	　　婆(健达缚此云寻香行作乐神也海中亦有属于天也)</p>
<p>
	　　阿修罗(阿素落唐云非天)</p>
<p>
	　　婆稚(跋稚迦云团圆正法花云一名最胜是也跋陀缚义此非被缚稚或作[袖-由+夷]稚皆得同直利反)</p>
<p>
	　　佉罗骞驮(骞为去音下为陀音此云广[戶@肉]髆)</p>
<p>
	　　毗摩质多罗(吠摩质怛利此云绮画或云宝饰)</p>
<p>
	　　罗睺(罗怙罗云执日)</p>
<p>
	　　迦楼罗(揭路茶此云妙翅鸟)</p>
<p>
	　　韦提希子阿阇世王(吠题呬胜身吠是胜义题呬云身即东洲之名毗题诃男声呼此女声呼此是山神名从彼乞得即母称也阿杜多设咄路此云未生怨别名折指王名也)</p>
<p>
	　　加趺(古遐反尔雅加重也则交坐除灾横经等云结交趺坐是也有趺不知所从俗字也江南谓开膝坐为跘跨坐山东谓之甲趺坐也跘音拔患反跨音口化反)</p>
<p>
	　　无量义处(用去声也)</p>
<p>
	　　三昧(莫佩反三摩地此云等持平等持心住境也)</p>
<p>
	　　天雨(于矩反亦有为芋音)</p>
<p>
	　　曼(上本音万字下从又有从万者俗字也今借云莫般反为顺梵音也)</p>
<p>
	　　陀罗花(适意花也)</p>
<p>
	　　曼(音准上)</p>
<p>
	　　殊沙花(柔耎花也)</p>
<p>
	　　六种震动(职刃反玉篇云震亦动也起也)</p>
<p>
	　　优婆塞优婆夷(鄥波索迦邬波斯迦邬波近也迦事也索是男声此云近事男斯是女声此云近事女也)</p>
<p>
	　　夜叉(药叉此云勇健即飞<a>行者</a>也亦含摄地行之类诸罗刹婆罗刹婆此云暴恶亦云可畏也)</p>
<p>
	　　摩睺罗伽(莫呼洛伽此云大腹大蟒青蛙之类也)</p>
<p>
	　　放眉间白毫(胡刀反<a>庄子</a>[跳-兆+(梳-木)]云毛之秀者曰毫玉篇云毫毛长也观佛三昧经为太子时舒长五尺树下长一丈四尺五寸及成佛已长一丈五尺放之圆卷如秋满月分明皎洁色类珂雪)</p>
<p>
	　　靡(密彼反尔雅靡无也)</p>
<p>
	　　阿鼻(阿鼻至此云无间)</p>
<p>
	　　<a>地狱</a>(梵云捺落迦此云苦器亦云不可乐亦云非行非法行处也或在山间旷野空中今言地狱者在大地之下也)</p>
<p>
	　　阿迦抳吒(竹嫁反古文度同阿迦云质碍义抳瑟据究竟义抳女凡反搋音敕加反)</p>
<p>
	　　<a>修行</a>(下孟反施之名也即行造修也)</p>
<p>
	　　相貌(莫教反仪也有本作貌刃狠皆非也)</p>
<p>
	　　般(博官反今借音博末反)</p>
<p>
	　　涅(年结反说文黑土在水中者从水土曰声也有从工作涅非也)</p>
<p>
	　　槃(波利抳缚諵唐云圆寂抳音奴吉反缚去声呼諵音奴咸反)</p>
<p>
	　　<a>舍利</a>(设利罗此云体)</p>
<p>
	　　塔(梵云[宋-木+卒]堵波此云高显制多此云灵庙律云塔婆无舍利云支提今塔即窣堵讹云塔古书无塔字葛洪字苑及切韵塔即佛堂佛塔庙也)</p>
<p>
	　　瑞(时伪反玉篇云节信也符应与睡同音也)</p>
<p>
	　　偈(梵云伽陀此云颂美歌也室卢迦谓三十二字四句一偈也)</p>
<p>
	　　出柔耎(而兖反广雅柔耎弱也通俗文物柔曰耎<a>汉书</a>耎不胜任也俗作软非也耎下耎通用有作[泳-永+(而/而)]非也)</p>
<p>
	　　遭苦厌(于艳反玉篇厌犹饱足而不欲复为也)</p>
<p>
	　　恒沙(殑伽河神名也河从神立称此河具五义诸经多寄为喻殑音其矜反又取上声也)</p>
<p>
	　　金(说文五色金黄之为长久埋不生百炼不轻从革不违西方之行生于土故从土左右点象金在上中之形今声也应为金字也)</p>
<p>
	　　银(白金也)</p>
<p>
	　　珊瑚(赤色宝也)</p>
<p>
	　　摩尼(末尼如意珠也)</p>
<p>
	　　车[(王*巨)/木](牟娑洛揭婆此云车[(王*巨)/木]微有青白间色也)</p>
<p>
	　　马瑙(遏湿摩揭婆此云杵藏遏湿摩杵义揭婆藏义或言胎取其坚实言马瑙者色如马脑故也诸书作玛[王*(止/(止*止))]字者玉类故也或作码[石*(止/(止*止))]字石之类也)</p>
<p>
	　　奴(怒胡反古有罪人没官为奴说文古文为仅字也)</p>
<p>
	　　婢(毗俾反俾音卑婢反说文婢者女之卑称)</p>
<p>
	　　车(昌耶反说文舆轮之总名也夏后氏奚仲所作古音居古者车如居言行所以居人也今日居舍也言行者所处如舍之居象形字)</p>
<p>
	　　乘(食证反广雅云乘驾也谓可乘者耳周礼四马为乘乘载也)</p>
<p>
	　　辇(力展反说文人挽车也在前人引之古者卿大夫亦乘辇自汉以来天子乘之玉篇天子皇后所乘车曰辇也)</p>
<p>
	　　舆(余据与居二反说文车舆也一曰卓无轮曰舆今者车舆形别于古今玉篇众也载也举也多也有作轝者非也)</p>
<p>
	　　驷(息利反说文四马共一乘谓四马为驷玉篇逐也房星四谓之天驷也)</p>
<p>
	　　栏(落干反钩栏或作阑说文云门遮也有本作兰香草也非此义栏阑皆得也)</p>
<p>
	　　楯(食尹反说文云楯栏槛也又王逸注楚辞云槛楯也纵曰槛横曰楯玉篇在木部时允反)</p>
<p>
	　　华盖(户花反古今注云黄帝与蚩尤战于[泳-永+豕]鹿之野常有五色云气金枝玉叶止于帝上有花[蘤-白+貝]之象故因而作华盖焉华字又音呼瓜反西域暑热人多持盖以花饰之幢幡华盖者也[泳-永+豕]音卓[蘤-白+貝]音毁也)</p>
<p>
	　　轩饰(上虚言反声类云安车也说文曲辀轓车也亦为幰字虚偃反玉篇布张车上以御热也饰以宝物装饰车也轓音甫烦反饰从飤从中也)</p>
<p>
	　　妻(青奚反说文妇与已齐者也从[妻-女]从女也持事妻軄)</p>
<p>
	　　而被(皮义反服也被带也有本作披敷羁反方言散也今串着也应从被)</p>
<p>
	　　破魔(魔罗此云破坏义又言魔卑夜此云恶者云波旬讹也成恶法怀恶意也恶魔波旬号名并述)</p>
<p>
	　　宴(烟见反安息也有本作晏乌涧反亦默也古文作燕亦安息也)</p>
<p>
	　　未尝(尚羊反小尔雅云尝试也谓蹔为之也)</p>
<p>
	　　捶打(上之蕊反击也下吴音顶又都挺反今取秦音得耿反说文云以杖击也广雅捶打击也)</p>
<p>
	　　肴膳(上胡交反国语云饮而肴贾逵曰肴俎也玉篇豆实也凡非谷而食之曰肴食也啖也菜肉之类说文膳具食也周礼膳夫郑玄曰膳言善也今时美物亦云珍膳广雅肴膳肉也皆从肉善声也又有作肴饍二字捡无所从近代出俗字也)</p>
<p>
	　　旃檀(旃檀那谓牛头旃檀等赤即紫檀之类白谓白檀之属古作旃丹切韵作[杵-十+丮]非也)</p>
<p>
	　　教诏(上古孝反教训也下招曜反字林诏告也尔雅诏导也郭璞谓教导之也释名云诏照也人闇于成事即有所犯以此示之使照然知其所由有本教招教无平音招诱进也)</p>
<p>
	　　由旬(踰缮那限量义有余经说四十里为一踰缮那俱舍论说极微微金水兔羊牛隙尘虮虱麦指节后后增七倍二十四指肘四肘为弓量五百俱卢舍此八踰缮那十六里半余)</p>
<p>
	　　纵(即容子用二反诗云从横其亩韩诗传曰南北曰从东西曰横周礼九州之地域广轮之数郑玄轮从也广横也广雅作从切韵唯作踪纵[車*從]三字有作从不知所出也)</p>
<p>
	　　珠交露幔(莫半反说文慢幕也从巾曼声在傍曰帷在上曰幕幕覆也覆露也诸经珠交露盖珠交露车同其事也有作缦说文缯帛无文曰缦非幔正体见宝塔品当更重释)</p>
<p>
	　　和鸣(上胡戈反说文音乐和调也诗云和铃央央是也)</p>
<p>
	　　是(有作尔时应从是时为定)</p>
<p>
	　　惟(玉篇思也念也谋也)</p>
<p>
	　　忖(仓本反度也)</p>
<p>
	　　雨大法雨(二皆字音初或竽音)</p>
<p>
	　　吹(出为反尺为反今从初口气出)</p>
<p>
	　　螺(落过反俗字也水虫也正作蠃也)</p>
<p>
	　　阿僧(阿僧企耶此云无央数数之尽名俱舍论说本数有六十传失其八无央数是第五十二<a>华严经</a>说一百二十数中无数第一百二十数)</p>
<p>
	　　劫(劫腊波此云分别时分之名也)</p>
<p>
	　　辟支佛(辟支迦此云独佛陀云觉)</p>
<p>
	　　说应(忆兴反传曰应当谓根<a>法相</a>称切韵又于证反总谓契应也)</p>
<p>
	　　姓(说文人所生也古之神人<a>圣人</a>母感天雨生子故称天子因生以为姓故姓字从女从生生亦声也)</p>
<p>
	　　颇(傍河反)</p>
<p>
	　　罗惰(婆罗门姓)</p>
<p>
	　　懈(古隘反[悚*頁]也玉篇倦也怠也)</p>
<p>
	　　倦(渠眷反疲也玉篇懈也绚也极也止也亦劵字或作[仁-二+(券-刀+力)]有作惓字并不知所从也)</p>
<p>
	　　沙门(止息义以得法故暂宁息诸恶也故或言[口*室]罗摩拏或[口*室]摩那拏此云功劳谓<a>修道</a>有功劳也)</p>
<p>
	　　婆罗门(净行义四类之中习净行故)</p>
<p>
	　　多陀阿伽度(怛他揭多云如来也)</p>
<p>
	　　阿罗诃(阿<a>罗汉</a>此云应也)</p>
<p>
	　　三藐三佛陀(此云正等觉)</p>
<p>
	　　利养(余两反无余亮音也)</p>
<p>
	　　<a>懈怠</a>(上古隘反下徒亥反尔雅懈即怠也集注懈极也怠[娕*頁]也释名懈解也骨节解缓耳切韵疲也作怠懈慢也惰也荒也放散身体也墯落也[娕*頁]也)</p>
<p>
	　　琉璃(吠琉璃或但云琉璃)</p>
<p>
	　　颇梨(力私反颇胝迦此云水精又云水玉或云白珠大智度论中此宝出山石[宋-木+屈]中一云过千年冰化为之此言无据西方暑热土地无冰多饶此宝何物化焉此但石类处处皆有也)</p>
<p>
	　　适从(上声赤反三苍古文作适谓近也始也)</p>
<p>
	　　族姓(上徂鹿反<a>尚书</a>方命圮族注云族类也周礼四闾为族郑玄云百家也族亦聚也姓也)</p>
<p>
	　　方便品</p>
<p>
	　　[仁-二+(丙/(敲-高))]([糸*(丙/(敲-高))]面反去声字统云人行不善更之则安故<a>论语</a>云更也人皆仰之故从人从[丙/(敲-高)][丙/(敲-高)]字从丙从攴攴音普卜反)</p>
<p>
	　　详(似羊反审也说文审议也广雅详諟也古文作[多*羊])</p>
<p>
	　　无碍(五代反古文硋同说文碍止也广雅碍即阂也有作阂亦古文碍字小尔雅阂限也说文外闭也有作[得-彳]非也[得-彳]音得说文得取也尚书高宗梦得说是也卫宏诏定古文官书云[得-彳]得二字同体[得-彳]非此用)</p>
<p>
	　　尽(津引反任也穷也或秦引反本尽之尽也)</p>
<p>
	　　思(息字反)</p>
<p>
	　　十方刹(初鎋反切韵作刹差多罗云田土田也或云国土义译之耳案刹字书所无说文作[利-禾+桼]字略为刹[利-禾+桼]楚乙反伤也字从桼音七)</p>
<p>
	　　稻(从皓反与道同音)</p>
<p>
	　　所趣(七句反又七俱反今从初宗归意况也)</p>
<p>
	　　甚深妙(有作微妙二皆无失)</p>
<p>
	　　网(文两反疑喻如网罗生难出也)</p>
<p>
	　　犹豫(上弋周反下弋庶反说文陇西谓犬子为犹犹性多疑豫在人前故凡不决者谓之犹豫与狐疑同尔雅云犹如麂善登木郭璞健上树也麂居履反也)</p>
<p>
	　　此辈(补配反群党也说文军法发车百两为一辈从车非声从北错也苍颉篇辈比也广雅等[番*去]辈亦类也[番*去]补槃反玉篇辈部比类也)</p>
<p>
	　　增上慢(莫晏反切韵欺为谩缓为慢玉篇慢易也轻侮也迟也惰也不畏也缓也又倨也或为嫚字也)</p>
<p>
	　　默(莫北反静也俗作嘿非也)</p>
<p>
	　　制止(诸市反非纸亦非旨)</p>
<p>
	　　佳矣(上古膎反说文佳善也广雅好也膎户佳反膎脼也)</p>
<p>
	　　唯然(上弋谁反说文诺也广雅譍也<a>礼记</a>父召无诺先生召无诺唯而起郑玄曰唯者譍之敬辞唯恭于诺又借音弋水反亦语辞也然顺可也)</p>
<p>
	　　优昙钵华(邬昙钵罗瑞应花也)</p>
<p>
	　　从诸佛(有本从佛二皆无失)</p>
<p>
	　　但教(上徒且反声类云但徒也徒空也)</p>
<p>
	　　浊(直角反滓秽也)</p>
<p>
	　　垢(古厚反污秽也点染不净也)</p>
<p>
	　　悭(苦间反悭已得)</p>
<p>
	　　贪(他含反婪未得)</p>
<p>
	　　嫉妒(上秦悉反秦入声玉篇辞栗反古文[言*疾][仁-二+疾]愱三形同下当故反楚辞云故兴心而嫉妒王逸注楚辞云害贤曰嫉害色曰妒说文妇妒夫也从女户声)</p>
<p>
	　　瑕疵(疾移反古文[病-丙+束]同瑕过也说文疵病玉篇云玉内有病曰瑕玉外有病曰疵今作疵者法内之人有烦恼病如玉之有瑕非如玉外病也)</p>
<p>
	　　糟(作曹反酒滓也)</p>
<p>
	　　糠(苦岗反米籺也)</p>
<p>
	　　斯人鲜(息浅反少也有作鲜玉篇鲜亦少也)</p>
<p>
	　　修多罗(素怛缆云契经)</p>
<p>
	　　伽他(云颂)</p>
<p>
	　　祇夜(只焰应颂)</p>
<p>
	　　优波提舍(邬波提铄云论议有作优婆应从波为正也)</p>
<p>
	　　矜高(上居陵反尚书云汝惟弗矜天下莫与汝争能孔安国云自贤曰矜礼记<a>孔子</a>不矜而庄郑玄云矜谓自尊大也)</p>
<p>
	　　谄曲(上丑冉反[佞-二+〦]也说文作讇同庄周云希其意道其言曰谄玉篇谄谀也倾身似有下也有作讇同)</p>
<p>
	　　<a>玫瑰</a>(说文上莫回反下胡魁反火齐珠也一曰石之美好曰玫圆好曰瑰郭璞玫瑰石珠也张揖玫瑰琅?槌隼ヂ乜?髟律		

	
	

		</div></div><hr><script charset='utf-8' src='../../js/footer.js'></script></body></html>