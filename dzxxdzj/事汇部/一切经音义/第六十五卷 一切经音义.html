<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第六十五卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第六十五卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第六十五卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　音大爱道<a>比丘尼</a>经二卷玄</p>
<p>
	　　犯戒<a>报应</a>轻重经一卷无</p>
<p>
	　　五百问事经一卷琳</p>
<p>
	　　摩得勒伽律十卷玄</p>
<p>
	　　鼻柰耶律十卷玄</p>
<p>
	　　善见律十八卷玄</p>
<p>
	　　佛阿毗昙经二卷玄</p>
<p>
	　　毗尼母经八卷玄</p>
<p>
	　　萨婆多毗尼婆沙九卷玄</p>
<p>
	　　律二十二明了论一卷玄</p>
<p>
	　　右十经六十二卷同此卷音</p>
<p>
	　　大爱道<a>比丘</a>尼经卷上</p>
<p>
	　　玄应撰</p>
<p>
	　　精庐(力居反庐舍也精庐文人近名非古典即精舍也)</p>
<p>
	　　倓然(徒阚反苍颉篇倓恬也说文倓安也广雅倓静也今皆作淡阚音苦滥反)</p>
<p>
	　　踱跣(又作[踮-占+千]同徒各反下西典千典二反三苍云以脚践土也诸书作徒跣)</p>
<p>
	　　歔欷(喜居反下虚既反字林涕泣貌也苍颉篇泣余声也亦悲也)</p>
<p>
	　　蒺[卄/梨](茨栗反下力尸反布地蔓生者也尔雅薋蒺[卄/梨]是也)</p>
<p>
	　　漏溢(古文决同弋一反字林溢满也)</p>
<p>
	　　咍笑(呼来反字书蚩笑也楚人谓相调笑为咍经文作唉于来反应声也唉非此义)</p>
<p>
	　　捡押(居敛反括也括犹索缚也下古押也尔雅押转也谓押束也)</p>
<p>
	　　庶几(尔雅庶幸也郭璞曰庶几侥幸也又云庶几尚也庶冀也几微也)</p>
<p>
	　　[蜎-口+ㄙ]飞(一全反字林虫貌也或作蠉古文翾同呼全反飞貌)</p>
<p>
	　　蚑行(渠支反又音奇谓[乏-之+虫]行貌也<a>周书</a>蚑行喘息是也)</p>
<p>
	　　圭合(古携反<a>汉书</a>多少者不失圭撮四圭曰撮孟康曰六十四黍为一圭也)</p>
<p>
	　　燔烧(扶袁反字林燔亦烧)</p>
<p>
	　　淫佚(又作劮同与一反苍颉篇佚荡也亦乐也)</p>
<p>
	　　洋铜(以良反谓煮之消烂洋洋然也三苍洋大水貌也字略作炀释金也)</p>
<p>
	　　摸[打-丁+索](亡各反方言摸抚也谓抚循也下苏各反埤苍摸[打-丁+索]扪搎也搎音孙)</p>
<p>
	　　抵推(都礼反大戴礼夏小正云抵犹推也谓相推排而坐也)</p>
<p>
	　　襜衣(昌占反尔雅衣蔽前谓之襜郭璞云即今蔽[月*來]也言襜襜然前后出也)</p>
<p>
	　　踞床(记怒反字林踞亦蹲也亦跨也律文作倨倨傲也不逊也倨非此义)</p>
<p>
	　　巫师(武俱反事鬼神曰巫在男曰觋觋音刑击反在女曰巫说文能事无形以降神也)</p>
<p>
	　　变殒(又作陨同为愍反声类殒没也坠落也)</p>
<p>
	　　媟黩(相列反下古文[這-言+賣]嬻二形今作黩同徒縠反方言媟狎也谓亲狎也黩慢也伤也谓相轻伤也)</p>
<p>
	　　犇走(古文[馬*賁]今作奔同补门反疾走也释名云奔变也有急变奔赴之也)</p>
<p>
	　　卷下</p>
<p>
	　　修恂(私巡反广雅恂敬也尔雅恂信也亦战栗也)</p>
<p>
	　　用啖(又作啖啖二形同达敢达滥二反广雅啖食也啖亦与也)</p>
<p>
	　　妖冶(于骄反下以者反<a>周易</a>冶容诲淫刘瓛曰冶妖冶也经文作蛊虫行毒害也非经义)</p>
<p>
	　　愵态(穰酌反弱者[而/火]弱也经文从心作愵古文怼[血*忍]二形今作愵同奴的反愵忧也)</p>
<p>
	　　[角*京]戾(书无此字宜作[角*昆]胡本反此恐误作字宜作很胡垦反很戾也违也说文不听从也字从彳从良声)</p>
<p>
	　　滀在(释名作滀诸书作蓄稸二形同抽六反蓄止也广雅蓄聚也积也)</p>
<p>
	　　履[革*玄](又作韅同火见反着掖者也今取其义应作[鞙-口+ㄙ]胡犬反)</p>
<p>
	　　嫈瞑(字林乙茎莁茎反心态也亦细视也经文作[目*嬰][目*盲]未见所出)</p>
<p>
	　　鬀[月*樂](又作剃同他计反说文鬀剔也尽及身毛曰彿文中作梯他第反广雅梯洟也下力酌反广雅[月*樂]略治也亦强取也文中作[月*樂])</p>
<p>
	　　憙傅(方务反傅附也谓涂附也汉书傅脂粉是也)</p>
<p>
	　　珠玑(居衣反说文珠不圆者也字书云一曰小珠也)</p>
<p>
	　　讪贵(所奸反<a>论语</a>恶居下流而讪上者孔安国曰讪谤毁也苍颉篇讪非也)</p>
<p>
	　　鸩饵(今作酖同除禁反大如雕紫绿色长颈赤喙食虵者也以羽昼酒饮之杀人也下而至反苍颉篇饵食也凡所食物皆曰饵)</p>
<p>
	　　烦苛(贺多反国语苛我边鄙贾逵曰苛犹扰也广雅苛怒也)</p>
<p>
	　　禁圄(鱼吕反释名云圄御也谓禁御之)</p>
<p>
	　　剖形(普后反剖破也说文剖判分也广雅剖析也)</p>
<p>
	　　依目录次第合音根本律摄颂五卷</p>
<p>
	　　杂事律摄颂一卷尼陀那目得迦摄颂一卷</p>
<p>
	　　已合入音义第六十一卷中为同有部类故</p>
<p>
	　　犯戒报应轻重经一卷(无字可音训)</p>
<p>
	　　五百问事经</p>
<p>
	　　沙门慧琳撰</p>
<p>
	　　都篱(里知反考声云篱蕃也历也或竹或木树为栅篱也从竹离声经从木作[木*離]山梨木名也)</p>
<p>
	　　篱里(下音里文字典说云在外谓之表在内谓之里上下从衣中间从里里亦声也说文衣内也)</p>
<p>
	　　欲偿(尚羊反广雅复旧也说文还也从人赏声)</p>
<p>
	　　蛇螫(上音虵正体字也经从也作虵俗字也下声只反说文云毒虫螫蜇也虫行毒也从[乏-之+虫]赦声经从赤作[虫*赤]不成字非也)</p>
<p>
	　　经呗(排卖反埤苍云梵赞声也考声云僧尼<a>法事</a>梵呗声也)</p>
<p>
	　　凭几(凭证反周书凭玉几也说文依几也从任从几有从冯作凭俗字也经文作备非也下音纪<a>礼记</a>有五几玉雕彤漆素几等五种几是也说文几象形字也经从木作机俗字也)</p>
<p>
	　　有[悍-干+月](毛报反字书云雨中行顶盖也说文作冒蛮夷小儿头衣也象形字也经从衣非也)</p>
<p>
	　　未制(止例反经文误书剬字从专非也)</p>
<p>
	　　侥幸(上经遥反下音幸案侥幸者殊其分偶遇得名为侥幸考声云非分而求曰侥幸并从人形声字)</p>
<p>
	　　楗椎(上音[乳-孚+卓]下直追反二字并从木形声字也楗椎者警众打静木椎也经从追作槌俗字也)</p>
<p>
	　　掘坑(上群律反考声穿也断也从手屈声下客耕反苍颉篇坑陷也尔雅墟也郭璞云壍池也古今正字从土亢声亢音刚或从阜作坑)</p>
<p>
	　　摈出(上必刃反尔雅摈弃也<a>史记</a>相与排摈古今正字从手宾声或从人作傧宾字从正正音绵典反从尸作宾俗字也)</p>
<p>
	　　[這-言+彥]请(上音彦苍颉篇[這-言+(彥-文+(立-一))]迎也广雅行也古今正字从辵从彦或从言作这亦通)</p>
<p>
	　　有贳(尸曳反顾野王云贳犹賖也说文[伐/貝]也从贝世声古文作贲也)</p>
<p>
	　　一搏(叚栾反说文搏握也从手尃声经文从专作揣非也)</p>
<p>
	　　嫌代去(上叶兼反文字集略云嫌心恶也说文嫌疑也从女形声字也)</p>
<p>
	　　[危*支]钵(绮奇反说文[敲-高+危]不正也从危支声或从山作崎崎险也经文从口作[口*(立-一+可)]非也下般末反)</p>
<p>
	　　刮取(上关八反考声云横刃掠之曰刮说文从刀从适省声掠音略)</p>
<p>
	　　啖饼(上谈敢反亦作啖广雅啖吞也说文食也从口臽声经文从敢作啖俗字也)</p>
<p>
	　　炊作(出隹反韵诠云炊蒸也说文爨也从火从吹省声也)</p>
<p>
	　　赎不(神辱反考声云以财偿直曰[贖-士+出]韵诠云收[贖-士+出]扡说文[贖-士+出]贾也从贝从[出/買][出/買]音育今俗用从卖误也[出/買]从冏从贝从肉肉音陆古陆字也)</p>
<p>
	　　枨食(上宅耕反韵诠云枨触也从手长声经文从木从尚作棠音唐棠梨木名也非经义也)</p>
<p>
	　　擗匈(上毗亦反又考声云抚心也从手辟声下勖[暴-日]反说文匈[腐-付+隹]也从包省[囗@ㄨ]声也经文从[冉-工+又]作胸非也)</p>
<p>
	　　吹潠(孙寸反埤苍云潠喷也顾野王云以口含水喷也从水巽声经从孙作[口*孫]喷音普门普闷二反)</p>
<p>
	　　推排(上他雷反说文推亦排也从手隹声也下白埋反文字典说排亦推也从手非声也)</p>
<p>
	　　贩[出/(ㄇ@(人*人))/貝](上发万反考声云贩者买卖以求利也说文买贱[出/買]贵也从贝反声下麦拜反考声鬻也炫也说文出物也从出买声也)</p>
<p>
	　　鞾鞋(上[酉*(囗@ㄨ)]禾反胡服也广雅谓之甲沙或谓之[革*索][革*度]皆夷人方言有异也集训作鞾字林从化作靴并俗字也考声正作[尸@秝]从履省禾声也说文阙无此字诸字书无叠韵韵诠云有项履也亦[車*癸]履属也本外国夷人服也自晋魏已来中国尚之今以为公服也)</p>
<p>
	　　僧友(盘沫反梵语也义翻为等遍或云食遍此无正译即相传今之等供是也)</p>
<p>
	　　[口*帚]犯(诸字书并无此字准经义是咒字即咒咀之咒也)</p>
<p>
	　　跳踯(上提雕反苍颉篇跳踊也广雅上也说文蹶起也跃也从足兆声下程炙反俗字也说文从啇作蹢住足也顾野王云骤举足而不进也从足形声字)</p>
<p>
	　　粗[疊*毛](下音牒西国草花布也或作緤又作[睪*毛]古字也)</p>
<p>
	　　购赎(上钩候反广雅购偿也说文以财赎物也形声字也下常烛反<a>尚书</a>金作赎刑王肃注云以金赎罪也说文从贝[出/買]声[出/買]音育从冏从[山/六][山/六]古文陆字也今从卖误也实难改正也)</p>
<p>
	　　综习(上宗送反列女传云织者可以喻治政推而往引而来者曰综说文机缕持丝交者也从糸宗声下寻入反顾野王云习谓积习成之也尚书曰习与性成说文从羽从白经从言作謵非也謵音猎殊非经意也)</p>
<p>
	　　铜铫(下调曜反铜铣者浅枪字也经文从尧作铙音挠交反乐器名也非但字误义亦甚乖传冩者请改之)</p>
<p>
	　　黤黮(上乌敢反下谈感反声类云黤黮[涳-工+((嘹-口)-(日/小))]黑貌也不明净也说文如<a>桑椹</a>之黑色也黤黮二字并从黑形声字)</p>
<p>
	　　奉法(上逢捧反上声字说文奉承也从[舉-與+山][舉-與+山]音峰从兀兀音拱从手今隶书从省略作奉记也经文作王法甚无义冩误也)</p>
<p>
	　　依目录次第有根本律摄十四卷已入音义第六十一卷中以同有部类故</p>
<p>
	　　摩得勒伽律第一卷</p>
<p>
	　　沙门玄应撰</p>
<p>
	　　摩得勒伽(或言摩[伭-〦+一]黎迦或言摩怛履迦此译云母以生智故也)</p>
<p>
	　　为[打-丁+古](或作檐余占反言如屋檐遮堂室也仍未详)</p>
<p>
	　　第二(无字音训)</p>
<p>
	　　第三卷</p>
<p>
	　　子欢(三苍云此古欢字同音呼官反说文马名也)</p>
<p>
	　　第四第五至第十(并无字音训)</p>
<p>
	　　鼻柰耶律第一卷</p>
<p>
	　　沙门玄应撰</p>
<p>
	　　兼该(古来反该备也方言该咸也)</p>
<p>
	　　謏然(苏了反謏小说文小也诱也)</p>
<p>
	　　缄縢(古咸反下达曾反说文缄束箧也广雅缄索也縢绳也亦缄闭)</p>
<p>
	　　谆谆(古文訰同之纯之闰二反说文告晓之熟也案谆谆诚恳貌也诗云诲示谆谆是也)</p>
<p>
	　　钤波(胡耽渠廉二反)</p>
<p>
	　　獖者(扶云反说文铁豕也谓揵豕也羠[馬*庶]羠音似)</p>
<p>
	　　鸡[(遻-(這-言))*鳥](娥各反雕属也挚鸟也如雕而黑文白首赤足喙如虎爪音如晨鹄也)</p>
<p>
	　　捭挑(臂弥反椑千果名也上林菀多乌捭是也)</p>
<p>
	　　猳玃(古遐反下居缚反说文大母猴也似弥猴而大色苍黑善[打-丁+瞿]持人好顾眄也)</p>
<p>
	　　第二卷</p>
<p>
	　　轝出(与居反苍颉篇举也对举曰轝)</p>
<p>
	　　如[石*甲](于甲反自上加下也)</p>
<p>
	　　幡倢(且猎字猎二反谓口舌往来貌也诗云倢倢幡幡谋欲赞言传曰倢倢犹缉缉幡幡犹翩翩也)</p>
<p>
	　　系头(户帝反调达第五比丘名也)</p>
<p>
	　　第三卷</p>
<p>
	　　令硕(市亦反方言齐宋之间谓大曰硕亦曰美也)</p>
<p>
	　　钥牡(余酌反下莫后反谓出锁者也捶关下牡也案钥与牡所以封固关闭令不可开也)</p>
<p>
	　　[虺-兀+元]毒(古文[乏-之+虫]螝二形同呼鬼反毒虫也韩非子曰虫有虺者一身两口争食相龁遂相煞也)</p>
<p>
	　　第四卷</p>
<p>
	　　牝牡(脾忍反说文畜母也雌也下莫苟反说文畜父也雄也飞曰雄雌走曰牡牡此一义也)</p>
<p>
	　　凡阈(古文[門@洫]同呼域反尔雅秩谓之阈郭璞曰门限也秩音田结反)</p>
<p>
	　　凡楣(靡饥反尔雅楣谓之梁郭璞云门上横梁也广雅楣梠也)</p>
<p>
	　　四徼(古[第-(竺-二)]反四门巷也即[厂@苗]中四徼曰是)</p>
<p>
	　　篅成(市缘反说文判竹圆以成糓[竺-二+(乇-一+凵)]篅也[竺-二+(乇-一+凵)]音徒损反)</p>
<p>
	　　第五卷</p>
<p>
	　　呓语(鱼世反眠中不觉妄言也<a>列子</a>云眠中[宋-木+恰]呓呻呼是也[宋-木+恰]音五合反)</p>
<p>
	　　赦宥(书夜反说文赦置也周礼三赦一赦幼弱二赦老耄三赦愚憃下禹救反宥宽也宥亦赦也周礼三宥一宥不识二宥过失三宥遗忘)</p>
<p>
	　　筑笛(知六反筑形如筝刻其颈而握之颈筑之故谓之筑字从巩者握持之也巩音拱共手为拱字也)</p>
<p>
	　　桎梏(之曰反下古木反在手曰桎在足曰梏苍颉篇偏着曰挃参着曰梏也)</p>
<p>
	　　噤切(渠饮反闭口为噤噤谓不开也)</p>
<p>
	　　赶尾(巨言反通俗文举尾走曰赶律文作揵非体也)</p>
<p>
	　　肱挟(又作[肱-月]同古弘反下胡颊反广雅臂谓之肱尔雅挟藏也说文挟持也)</p>
<p>
	　　烹雁(普羹反烹煮也方言烹熟也凡煮于镬中曰烹于鼎曰升)</p>
<p>
	　　敲节(又作敲同口交反说文敲横挝也谓下打者也)</p>
<p>
	　　掷抛(又作[摙-車+商]同文亦反掷投也[抵-氏+ㄎ]也下普交反字林抛击也通俗文杖橜曰抛抛打亦通语也今有抛车亦作此音普孝反律文作笣非也古洽反夹厀也)</p>
<p>
	　　第六卷</p>
<p>
	　　虫蠹(丁故反字林木中虫也穿食人器物者如白鱼等并皆是也)</p>
<p>
	　　弓鞬(又作鞯靬二形同居言口且二反广雅弓藏也谓弓衣曰鞬释名鞬建也弓[乏-之+夫]并建立其中)</p>
<p>
	　　塔婆(或言偷婆或言薮斗波皆讹也正言窣睹波此言庙也)</p>
<p>
	　　第七卷</p>
<p>
	　　痱癗(又作[序-予+肥]同蒲罪反下力罪反案痱癗小肿也)</p>
<p>
	　　挠扰(字林火刀反挠扰也下如绍反广疋扰乱也说文扰烦也)</p>
<p>
	　　激动(古历反流急曰激激发也亦感激也)</p>
<p>
	　　如厌(伊琰反字苑眠内不祥也苍颉篇伏合人心曰厌说文厌合也字从厂猒声厂音汉)</p>
<p>
	　　第八卷</p>
<p>
	　　亘然(古邓反谓坦然也亘亦遍也竟也)</p>
<p>
	　　嘬罗(楚快反梵言阿婆嘬罗天子食地[夗-夕+月]者也)</p>
<p>
	　　企望(古文趼[合-口+足]二形同墟豉反谓举踵曰企)</p>
<p>
	　　淰水(江南谓水不流为淰音乃点反关中乃斩反说文淰浊也埤苍淰水无波也律文作澹非也)</p>
<p>
	　　捽灭(存没反说文手持头发也捽亦击)</p>
<p>
	　　第九卷</p>
<p>
	　　掊水(蒲交反通俗文手把曰掊说文掊把也)</p>
<p>
	　　劦掣(力计反比丘名劦掣子也)</p>
<p>
	　　魁首(苦[廷-壬+(同-(一/口)+巳)]反魁师也亦首也广雅魁主也)</p>
<p>
	　　荼揭(尊者荼揭妒渠谒反人名也)</p>
<p>
	　　虵虿(勑芥反字林皆行毒虫也关西谓蝎为虿[剌/虫]音他达力曷二反)</p>
<p>
	　　第十卷</p>
<p>
	　　[山/一/虫]弄(古文[山/羽]同尺之反广疋蚩轻也谓轻笑也)</p>
<p>
	　　[糸*囟]襵(知猎之涉二反广雅襵屈也襞也)</p>
<p>
	　　噏饭(又作吸同希及反广疋吸饮也吸犹引也)</p>
<p>
	　　尽[具-八+(巢-果)](吉尧反说文倒首也贾侍中说断首倒悬即[具-八+(巢-果)]字也谓悬首于水上竿头以肆其辜也广雅[具-八+(巢-果)]磔也或作枭二形通用也)</p>
<p>
	　　匿夜(梵言匿夜泥此言打杙封地也)</p>
<p>
	　　水窦(徒[門@(豆*斤)]反谓水所道也说文窦空也孔穴也)</p>
<p>
	　　豍豆(补迷反广雅豍豆[豆*留]豆也)</p>
<p>
	　　持[乾-乙+戈](居逆反广雅偃[卓*(人/戈)]雄[卓*(人/戈)]也方言三刃杖南楚宛谓之偃戟)</p>
<p>
	　　擭饭(于[虢-寸+(百-日+ㄎ)]反广雅擭持也谓以手擭取也律文作掴非也)</p>
<p>
	　　[口*(十/田/寸)][口*集](又作[齒*尃]同补洛反子立反说文噍貌也取味也)</p>
<p>
	　　善见律第一卷</p>
<p>
	　　沙门玄应撰</p>
<p>
	　　鹿野(在波罗柰国昔日如来与提婆达多俱为鹿王各领五百余鹿在此林中时王出猎尽欲杀之中有雌鹿怀子垂产<a>菩萨</a>鹿王以身代之王感仁慈尽免其命即以此林用施诸鹿鹿野之号自此兴焉也)</p>
<p>
	　　大寺(梵言鼻诗罗此云游谓僧游履处也旧来以寺代之寺司也公舍也有法度也释名云寺嗣也治事者相嗣续于其内也字从寸[屮/一]声[屮/一]古之字也)</p>
<p>
	　　衣桁(或作荇胡浪反可以架衣也尔雅竿谓之椸是也椸音移)</p>
<p>
	　　坋那(浮云反阿毗昙藏名也依字广雅坋分也)</p>
<p>
	　　[鋗-月+大]呋(胡瓜反此古文[(傘-(企-止)+卄)-┬+干]字又作铧下府干反莝刃也亦横斧也呋櫍也)</p>
<p>
	　　彷徉(婆羊反下余章反广雅彷徉徒倚也案彷徉徘徊也)</p>
<p>
	　　一尗(又作叔[?*十]二形同失六反广雅<a>大豆</a>曰尗小豆曰答也)</p>
<p>
	　　迁提(浅仙反言可迁徙提挈也或作荃提言以荃草为之也非此方物出昆仑中律文或作先提)</p>
<p>
	　　絜里(古文作[宋-木+(((素-糸)*刃)/廾)]同古缬反絜束也系也字林一专也)</p>
<p>
	　　和上(经中或作和阇皆讹也应言邬波弟邢此云近诵以<a>弟子</a>年小不离于师常逐常近受经而诵也又云邬波拖邪此云亲教旧译云知罪知无罪名为和上也)</p>
<p>
	　　阿阇梨(经中或作阿只利皆于阗等诸国讹也应言阿遮利夜译云正行又言阿遮利邪此云轨范旧云于善法中教授令知名阿阇梨也)</p>
<p>
	　　哂陁(或忍反摩哂陁者是阿育王子也)</p>
<p>
	　　第二卷</p>
<p>
	　　布萨(此讹略也应云钵罗帝提舍邪寐此云我对说谓相向说罪也旧云净住者义翻也)</p>
<p>
	　　鹧鸪(之夜反下古胡反埤苍鸟似服鸟而大字指云鹧鸪鸟其鸣自呼飞徂南不北形如此雉也)</p>
<p>
	　　企摩(轻以反人名也依字企立也从人从止经文从山作仚古文危字人在山上貌也)</p>
<p>
	　　迦螺(勒和反人名也律文作蝝悦专反尔雅蝝覆[虫*匊]虫名也蝝非此用)</p>
<p>
	　　第三卷</p>
<p>
	　　唱萨(此言讹也正言娑度此译云善哉)</p>
<p>
	　　整畟(楚力反畟谓正方也)</p>
<p>
	　　第四卷</p>
<p>
	　　拣木(力见反拣木子如指白而黏可以浣衣也)</p>
<p>
	　　一蛤(古合反字林燕雀所化也秦曰牡蛎)</p>
<p>
	　　镵剌(仕衫反广雅镵谓之铍谓针刺也说文镵锐也)</p>
<p>
	　　志名(字诂今作识志记也)</p>
<p>
	　　第五卷</p>
<p>
	　　[此/束]破(今作[口*束]同子累反广雅[此/束]口也字书乌喙也律文作[口*(隹/乃)]徐[而/火]反[口*(隹/乃)]非此义也)</p>
<p>
	　　一[打-丁+戲](虚奇反方言陈楚宋魏之间谓[豕/虫]为[打-丁+戲]郭璞曰[打-丁+戲][豕/虫]瓠勺也今江东呼勺为戏律文作桸假借也稀正音虚衣反桸木名也汁可食也桸非此义)</p>
<p>
	　　歠糜(古文作吷同昌悦反说文歠饮也歠欱也饮音呼答反律文作啜时悦反啜茹也尝也啜非今[二/日])</p>
<p>
	　　[宋-木+喬]客(奇骄反广雅[宋-木+喬]寄客也律文作侨高也侨非此用)</p>
<p>
	　　缄口(古咸反缄闭也字林束箧也广雅缄索也取其义矣)</p>
<p>
	　　怼恨(直颣反尔雅怼怨也忿也)</p>
<p>
	　　第六卷</p>
<p>
	　　囊襻(又作矾同普谏反今衣要襻也)</p>
<p>
	　　为[鋌-壬+手](徒顶反谓铜[金*截]朴也)</p>
<p>
	　　翡翠([夗-夕+月]畏反且醉反雄赤曰翡雌青曰翠出郁林南方异物志云翡大于燕小于乌[要/月]身通黑唯匃[止/(利-禾+舟)]背上翼后有赤毛翠通身青黄唯六翮上毛长寸余其飞即羽鸣翡翡翠翠因以名焉字指云南方取之因其生子渐下其巢须可取之皆取其羽也)</p>
<p>
	　　第七卷</p>
<p>
	　　痴疙(鱼讫反广雅疙痴也通俗文小痴曰疙也说文痴不慧也埤苍痴騃也)</p>
<p>
	　　生肬(又作疣默二形同有流反广雅肬肿也古文肬赘也小曰肬大曰赘赘音之芮反)</p>
<p>
	　　蚺虵(而盐反字林大虵也可食大二围长二丈余异物志云蚺虵食灰吞鹿出鹿与巴虵同也)</p>
<p>
	　　[孚*鳥]鸠(音浮俗多作鵴渠六反通俗文佳其谓之鵴鸠尔雅佳鳺鴀郭璞曰即[孚*鳥]鸠也律文作孚非体也)</p>
<p>
	　　狗獭(他遏他鎋二反说文形如小犬水居食鱼者也律文多作狙[虫*闥][虫*束*頁]三形并非也)</p>
<p>
	　　[牛*秦]牛(疾辛反字略云牛名也)</p>
<p>
	　　第八卷</p>
<p>
	　　<a>从容</a>(门木也案从容举动也今取其义也)</p>
<p>
	　　[戶@木]户(又作搛同口减反通俗文小户曰[戶@木]字书[戶@木]窓也律文作扂字与[一/(尸@木)/火]同音余[白-日+(丹-、+十)]反户键也又音箪非今所用也)</p>
<p>
	　　摆拨(又作[木*(卑-(白-日))]同补买反下补沫反说文[打-丁+能]两手垂下前后挥也广雅云挥开也拨除也扬也)</p>
<p>
	　　虫蛀(俗音注此应蠹字丁故反谓[乏-之+虫]物损坏衣者如白鱼等也律文有改作住也)</p>
<p>
	　　户向(许亮反三苍北出户也律文作扄古荧反开钿也扄非此用也)</p>
<p>
	　　作伞(又作伞同桑烂反谓伞盖也)</p>
<p>
	　　蟹眼(又作[魚*解]同胡买反说文水[乏-之+虫]也八足二螯旁行也)</p>
<p>
	　　米黏(又作粘同户孤反[(黍-(企-止))*古]黏二体也)</p>
<p>
	　　缕茸(如容反说文茸草茸也亦乱[(豸*?)*頁]也今取其义也)</p>
<p>
	　　三股(又作骰同公户反说文股髀也谓胫本曰股今取其义律文作鼓非体也)</p>
<p>
	　　八廉(力占反广雅廉[樍-貝+ㄆ]也方言箭三廉者谓之羊头箭也)</p>
<p>
	　　弓法(居雄反世本挥作弓宋忠注云黄帝臣也山海经少昊生般始为弓此言是也说文以近穷远故曰弓也律文从木作[木*弓]非体也)</p>
<p>
	　　门闑(又作臬同鱼列反小尔雅橛谓之闑郭璞曰门捆也)</p>
<p>
	　　第九卷</p>
<p>
	　　大瓮(又作堈同古郎反方言[亢*瓦]罂也注云今江东通言大瓮为[亢*瓦])</p>
<p>
	　　旡篮(力甘反筐属也字林大茖也笿抷笼也纂文云大筐也笿音力各反方言抷笿也)</p>
<p>
	　　及[竺-二+(舟*絭)](徒登反广雅藤藟也今呼草蔓筵如葛之藟者为藤也)</p>
<p>
	　　甘蕉(子[女*(土*(└@土))]反出广州子不堪食生人间篱[打-丁+奚]上作藤用薄捣傅肿大验也)</p>
<p>
	　　<a>椰子</a>(声类作[卄/邪]同以车反异物志云椰高十寻叶居其未果名也子及久席遍中国)</p>
<p>
	　　手搦(又作[弱*ㄆ]女卓女草二反搦犹捉也说文搦按也)</p>
<p>
	　　石榰(今作支同之移反尔雅榰柱也说文柱下也)</p>
<p>
	　　及鳄(五各反广雅鱼名也鳄鱼长二丈余有四足似鼍齿至利有禽鹿入水啮[要/月]即断)</p>
<p>
	　　鱼笱(占厚反谓以薄为鱼笱也曲竹捕鱼者也)</p>
<p>
	　　卛取(九万反通俗文汲取曰卛说文卛抒漏也舀也舀音弋少反)</p>
<p>
	　　钥匙(又作[門@龠]同余酌反下是支反律文或有从手作提非也)</p>
<p>
	　　第十卷</p>
<p>
	　　麈麖(之庾反字林似鹿而大一角也麖又作[塵-土+魚]同居英反尔雅麖大麃牛尾一角麃即獐也色黑耳白麃音蒲交反[塵-土+木]别名也)</p>
<p>
	　　直贉(又作睑同徒感反通俗文市买先入曰[貝*僉]今言[貝*僉]钱者也)</p>
<p>
	　　沙糖(又作糖同徒郎反[止/(烈-歹+舟)]<a>甘蔗</a>作之也)</p>
<p>
	　　木槿(居隐反尔雅椵木槿榇木槿似李花朝生夕殒可食者也)</p>
<p>
	　　第十一卷</p>
<p>
	　　上湍(土桓反疾水也说文疾濑也水流沙上曰濑濑浅水也)</p>
<p>
	　　五篙(古豪反谓刺船竹也长二丈以[金*截]为镞者也)</p>
<p>
	　　肪膏(府房反说文肪[夗-夕+月]也脂也三苍有角曰脂无角曰膏也)</p>
<p>
	　　有[橐-石+非](蒲戒反谓鍜家用炊火令炽也)</p>
<p>
	　　[竺-二+狐]簇(古胡反以尖竹头布地也下楚角反东京赋云玳瑁不簇薛综曰不叉矠取之也广雅胡饼家用簇簇刺矠音叉白反矛属也)</p>
<p>
	　　漫赞(莫半反漫犹不实也不分别<a>善恶</a>也律文作[曼*ㄆ][炭*ㄆ][曼*ㄆ]无文彩也[曼*ㄆ]非此用也)</p>
<p>
	　　遭浛(又作涂涵二形同胡南反方言浛沉也字体作[匚@冷]船没也)</p>
<p>
	　　缒煞(又作硾同直伪反谓悬重曰缒也通俗文悬镇曰缒是也)</p>
<p>
	　　拼石(古文[革*(巳/十)][革*并]二形同补耕反谓振绳墨拼弹者也)</p>
<p>
	　　垒栅(力癸反下叉白反军壁曰垒竖木曰栅也)</p>
<p>
	　　时笮(侧格反笮犹压也今谓笮出汁)</p>
<p>
	　　刬草(又作铲同初眼反广雅刬削也声类刬平也)</p>
<p>
	　　第十二卷</p>
<p>
	　　脚夹(古洽反夹取也三苍夹辅也)</p>
<p>
	　　捻置(奴颊反通俗文指持为捻捻亦程也)</p>
<p>
	　　第十三卷</p>
<p>
	　　屋霤(又作瘤同力救反说文屋水流下也凡水流下皆曰霤律文作留非体也)</p>
<p>
	　　孱那(士简士延二反比丘名也)</p>
<p>
	　　儒[而/火](而俱反说文儒柔也术士之称也[而/火]弱也)</p>
<p>
	　　第十四卷</p>
<p>
	　　诱訹(古文羑[言*盾][詫-乇+(火/又)]三形同余手反说文诱道也引也教也亦相劝也訹私律反说文訹诱也广雅[言*未]谈也律文作唀非也下作恤非体也)</p>
<p>
	　　物裨(又作埤朇二形同毗移反又音[田/十]补也助也增也益也)</p>
<p>
	　　殕坏(敷九反广雅殕败也埤苍殕腐也)</p>
<p>
	　　翁亲(乌功反安鸟头上毛曰翁翁一身之最上祖一家之最尊祖为翁者取其尊上之意也)</p>
<p>
	　　细[糸*遲](又作缀同迟致反案致蜜也)</p>
<p>
	　　第十五卷</p>
<p>
	　　俸禄(扶用反案俸与也膏米赐钱皆曰俸也禄福也案古者未有耕稼民食野鹿在事之人阙于田猎官赐以物当其鹿处后人因之谓为食鹿变鹿为禄者取其神福之义也)</p>
<p>
	　　渥地(乌学反谓沾濡曰渥也渥亦厚也)</p>
<p>
	　　龟鳝(又作鳝[魚*且]二形同音善训纂云虵鱼也)</p>
<p>
	　　香莩(抚俱反梵言忧尸罗此译言皮也亦花也)</p>
<p>
	　　摒挡(方政反下多浪反通俗文除物曰摒挡摒除也)</p>
<p>
	　　木抟(字宜作剸徒端反剸谓剸截也)</p>
<p>
	　　水觚(古胡反论语觚哉马融曰觚礼器也一升曰爵二升曰觚是也律文作觚非也)</p>
<p>
	　　謇吃(居展反下居乞反通俗文言不通利谓之謇吃律文作謇蹇二形非也)</p>
<p>
	　　第十六卷</p>
<p>
	　　穄米(子曳反说文穄似黍而不粘者也关西谓之麋是也)</p>
<p>
	　　物挠(火高反说文桡扰也谓挠搅也)</p>
<p>
	　　撩与(力条反撩掷也说文撩理也)</p>
<p>
	　　腹罗(或作福罗或云富罗正言布罗此云短靿靴也)</p>
<p>
	　　伧吴(仕衡反晋阳秋曰吴人为中国人为伧人俗又总谓江淮间杂楚为伧)</p>
<p>
	　　卷褺(徒颊反襞也字林重衣也)</p>
<p>
	　　瘤病(力周反说文瘤肿也声类瘤瘜肉也谓肿结不溃散者也)</p>
<p>
	　　铁烙(力各反谓烧[金*截]着物也律文作错非也)</p>
<p>
	　　第十七卷</p>
<p>
	　　下碇(都定反谓柱下石也经文作磸近字也)</p>
<p>
	　　那搜(所留反外国药名也)</p>
<p>
	　　蕤子(今作挼同汝谁反药草也核可治眼字从廾生豕声)</p>
<p>
	　　除苹(皮兵反尔雅苹萍其大者苹注云水中浮萍也)</p>
<p>
	　　第十八卷</p>
<p>
	　　箱箧(司羊反下苦协反箱谓盛衣器也)</p>
<p>
	　　指挃([夕*ㄗ]栗反广疋挃刺也谓以手指触人也)</p>
<p>
	　　佛阿毗昙论上卷</p>
<p>
	　　玄应撰</p>
<p>
	　　生萼(又作楞同五各反谓承花者曰萼)</p>
<p>
	　　下卷</p>
<p>
	　　阉人(于俭反说文阉竖宫中阉昬闭门者也周礼阉十人郑玄曰阉精气闭藏者今谓之[(寅-由)/臣]人也主闭门户故曰关)</p>
<p>
	　　捼不(奴[廷-壬+(同-(一/口)+巳)]奴和二反说文捼摧也两手相切也)</p>
<p>
	　　纹身(无分反谓缯有文章曰纹文作文古文作彣青与赤为文说文错昼)</p>
<p>
	　　[病-丙+奇]人(于解反广雅[病-丙+奇]矬也)</p>
<p>
	　　气[口*束](宜作欬瘶欬音苦代反江南行此音又丘既反山东行此音下苏豆反说文瘶逆气也上气疾也苍颉篇齐部谓瘶曰欬论文作气非也)</p>
<p>
	　　枯癎(核间反声类今谓小儿瘨曰癎也)</p>
<p>
	　　血痛(宜作瘘音漏痈属也身中虫[至*頁]腋隐处皆有也或作漏血如水下也)</p>
<p>
	　　阴颓(徒雷反释名阴肿曰颓字林作[病-丙+追]重疾也)</p>
<p>
	　　尰血(又作瘇止陇反尔雅肿足为尰今巴蜀极多此疾手臂有者亦呼为尰也)</p>
<p>
	　　瘤癖(力州反说文瘤肿也声类瘤瘜肉也)</p>
<p>
	　　哕吐(于月反通俗文气逆曰哕说文哕气[爿*吾]也)</p>
<p>
	　　毛冗(如勇反散也宜作[卄/毦]而容反谓古贝垂毛者也毳饰也)</p>
<p>
	　　毗尼律第一第二(先不音)</p>
<p>
	　　第三卷</p>
<p>
	　　锉[金*蠃](才戈才鹿二反下力戈反声类小釜也亦土釜也名钨錥音乌育)</p>
<p>
	　　相跋(说文作[乏-之+(犮-乂+又)]同补末反相跋躐也躐践也躐音力涉反)</p>
<p>
	　　掊汗(蒲交反通俗文手把曰掊说文掊把也律文作刨近字也)</p>
<p>
	　　俟一(古文[立*矣][來*矣][立*巳]三形同事几反尔雅俟待也)</p>
<p>
	　　讁阿(知革反方言讁怒也郭璞曰谓相责怒也讁谴也谴诃也责也)</p>
<p>
	　　第四卷</p>
<p>
	　　[聰-囪+(句-口+夕)]喆(又作哲悊二形同知列反尔雅哲智也方言齐宋之间谓智为哲明了也)</p>
<p>
	　　傅之(方务反案傅楢附也谓涂附也汉书皆傅脂粉是也)</p>
<p>
	　　鐴土(补赤反埤苍鐴大犁耳也)</p>
<p>
	　　[袖-由+宁]之(又作褚同知吕反通俗文装衣曰[袖-由+宁])</p>
<p>
	　　漉着(或作渌同力水反水下貌也漉浚也律文作滤近字也)</p>
<p>
	　　[攸/食]饙(思流反下又作[飢-几+奔]同府云反字书蒸米也广雅饙谓之[攸/食]尔雅云饙稔也亦馏也)</p>
<p>
	　　第五卷</p>
<p>
	　　刻镂(肯则反尔雅水谓之刻注云治璞之名也广雅刻书也镂力斗反尔雅金谓之镂镂刻也)</p>
<p>
	　　铜魁(苫回反说文羹斗也律文作[橍-王+旡]又作锎皆非也)</p>
<p>
	　　烛树(时注反树犹立也或作竖殊廋反说文竖立也两通)</p>
<p>
	　　相敢(古胆反三苍敢必行也不畏为之也广雅敢勇也敢犯也亦进也谓相竞)</p>
<p>
	　　[貝*為]金(古文作[貝*危]同几发反广雅[貝*為]赌也赌物为[貝*為]也)</p>
<p>
	　　稚[聲-耳+弓](梵言壹蒭此云箭也今作[聲-耳+弓]古候反说文张弓弩也)</p>
<p>
	　　馈汝(古文馈同渠魏反说文馈饷也进物于尊者亦曰[飢-几+黃]馈亦祭名也)</p>
<p>
	　　第六卷</p>
<p>
	　　淋水(古文瀶同力针反字林以水沃也灌也)</p>
<p>
	　　师范(又作范同音犯尔雅范法也常也)</p>
<p>
	　　搔摸(桑劳反说文搔刮也搔抓也下亡各反方言摸抚也即摸[打-丁+索]也律文作捞力高反方言钩取也捞非此义)</p>
<p>
	　　欱作(呼合反说文欱歠也欱合也文中作哈土合反哈然失所也字书此与啖字同徒滥反并非此义)</p>
<p>
	　　欹侧(又作[器*支]崎[危*支]三形同丘知反说文欹[阿-可+區][仁-二+頁]侧不安也)</p>
<p>
	　　第七卷</p>
<p>
	　　木柿(敷废反说文削朴也朴札也谓削木皮也)</p>
<p>
	　　第八卷</p>
<p>
	　　体瘃(又作[病-丙+彔]同知录反谓手足中寒作疮者也)</p>
<p>
	　　篱上(又作攡拖二形同体力支反通俗文柴垣曰篱释名云以柴作之[跳-兆+(梳-木)]离离然也)</p>
<p>
	　　萨婆多毗尼婆沙第一第二(先不音)</p>
<p>
	　　第三卷</p>
<p>
	　　玄应撰</p>
<p>
	　　作发(府越反谓机发也说文射发也广雅发举也律文作拨补沫反拨除也拨去也拨非此义也)</p>
<p>
	　　飘然(敷遥反飞扬貌也飘犹吹也轻飘也律文作骠方召反马色也骠非此用)</p>
<p>
	　　波演(梵言波衍那此云周围廊舍院也)</p>
<p>
	　　以摘(都革反苍颉篇取也)</p>
<p>
	　　第四卷</p>
<p>
	　　渐染(或作[泳-永+截]同子廉反广雅渐渍也湿也相染污也<a>后汉书</a>墨子泣乎白丝如渐染之易性是也律文作[白-日+(丹-、+十)]毛也[白-日+(丹-、+十)]非此用)</p>
<p>
	　　稸积(又作蓄同耻六反苍颉篇稸聚也积也)</p>
<p>
	　　甲胄(古文[革*由]同除救反字林兜鍪也律文作铀非也)</p>
<p>
	　　大棒(又作棓同蒲讲反说文棒大杖也)</p>
<p>
	　　一丳(初眼反字菀今之多肉丳也)</p>
<p>
	　　驼毛(大河反河驼也律文从马作驼非体也)</p>
<p>
	　　羖羊(公户反亦名羯羊三苍羖[羊*歷]也)</p>
<p>
	　　揵稙(直致反旧经多作揵迟梵言臂吒揵稚臂吒此云打揵稚所打之木或檀或桐此无正翻彼无钟磬故也今经律多作揵椎误也)</p>
<p>
	　　第五卷(先不音)</p>
<p>
	　　第六卷</p>
<p>
	　　罗艻(郎北反<a>香菜</a>也俗言避石勒讳改名罗香也律文作勒非体也)</p>
<p>
	　　胡荾(又作荽字苑作[卄/綏]同私规反韵略云胡荽香荽也博物志云张骞使西域得胡绥今江南谓胡[卄/綏]亦为葫[卄/幾]音胡析闾里间音火孤反)</p>
<p>
	　　第七卷</p>
<p>
	　　鵽鹑(竹刮反尔雅鵽鸠[宋-木+祋]雉郭璞曰大如鸽似雌雉鼠脚歧尾为鸟憨急群飞出北方沙漠地也俗名突厥雀也憨音呼滥反)</p>
<p>
	　　猖狂(齿扬反谓狂騃也<a>庄子</a>云猖狂妾行是)</p>
<p>
	　　第八卷</p>
<p>
	　　牙旗(渠基反熊虎为旗刻牙为饰因以名焉论文作卫牛墟反行貌也又作卫鱼家鱼举二反冯翊县名也并八此用)</p>
<p>
	　　第九卷</p>
<p>
	　　蚁封(府逢反封谓起土增高也封亦厚也如封壃界也)</p>
<p>
	　　不吃(口迹反谓吃啖)</p>
<p>
	　　嚼食(自略反广雅嚼茹也字书咀也亦即噍嚼也)</p>
<p>
	　　明了论</p>
<p>
	　　玄应撰</p>
<p>
	　　并起(又作并同蒲鞭蒲茗二反尔疋并并也并音蒲茗反)</p>
<p>
	　　布沙他(或作甫沙他此云增长谓半月叉磨增长戒根叉磨此云忍谓容恕我罪旧名忏者讹略也)</p>
<p>
	　　攡墙(又作篱拖二形同力支反通俗文柴垣曰[木*離]释名云以柴作之[跳-兆+(梳-木)]离离然也)</p>
		

	
	

		</div></div><hr><script charset='utf-8' src='../../js/footer.js'></script></body></html>