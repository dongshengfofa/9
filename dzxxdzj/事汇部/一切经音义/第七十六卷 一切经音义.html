<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第七十六卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第七十六卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第七十六卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　音阿育王经十卷琳</p>
<p>
	　　阿育王传七卷</p>
<p>
	　　阿育王息坏目因缘经二卷玄</p>
<p>
	　　四阿含暮抄解二卷玄</p>
<p>
	　　法句经二卷玄</p>
<p>
	　　法句譬喻经四卷琳</p>
<p>
	　　佛<a>说法</a>句经一卷琳</p>
<p>
	　　迦叶结经一卷琳</p>
<p>
	　　三慧经一卷琳</p>
<p>
	　　撰集<a>三藏</a>及杂藏传一卷琳</p>
<p>
	　　阿毗昙五法行经一卷无</p>
<p>
	　　小道地经一卷琳</p>
<p>
	　　一百五十赞佛颂一卷琳</p>
<p>
	　　金刚顶经<a>梵音</a>十六大<a>菩萨</a>一百八名赞一卷无</p>
<p>
	　　文殊师利发愿经一卷无</p>
<p>
	　　<a>普贤菩萨</a>行愿赞经一卷无</p>
<p>
	　　六菩萨名一卷无</p>
<p>
	　　观<a>自在</a>菩萨梵音一百八名赞经一卷无</p>
<p>
	　　赞<a>观世音菩萨</a>颂一卷</p>
<p>
	　　梵音五赞及八大菩萨赞经一卷无</p>
<p>
	　　无明罗刹集经一卷琳</p>
<p>
	　　百千颂请问法身赞一卷无</p>
<p>
	　　梵音普贤菩萨行愿赞无</p>
<p>
	　　梵音文殊一百八名赞经一卷无</p>
<p>
	　　大毗卢遮那灌顶吉祥赞一卷无</p>
<p>
	　　劝发诸王要偈经一卷</p>
<p>
	　　<a>马鸣菩萨</a>传一卷琳</p>
<p>
	　　<a>龙树菩萨</a>传一卷琳</p>
<p>
	　　大阿<a>罗汉</a>所说法住经一卷琳</p>
<p>
	　　分别业报略一卷玄</p>
<p>
	　　婆薮盘豆法师传一卷玄</p>
<p>
	　　龙树菩萨说法要偈一卷</p>
<p>
	　　龙树菩萨劝诫王颂一卷玄</p>
<p>
	　　宾头卢突罗阇说法经一卷玄</p>
<p>
	　　请宾头卢法一卷琳</p>
<p>
	　　提婆菩萨传一卷琳</p>
<p>
	　　迦丁<a>比丘</a>说当来变经一卷琳</p>
<p>
	　　胜宗十句义论一卷琳</p>
<p>
	　　金七十论三卷琳</p>
<p>
	　　右三十九经六十二卷同此卷音</p>
<p>
	　　阿育王经第一</p>
<p>
	　　惠琳撰</p>
<p>
	　　环钏(上患关反郑注周礼环旋也又郑玄云环围也说文从玉睘声睘音琼经从金作镮是子母镮也本义乖也)</p>
<p>
	　　第二卷</p>
<p>
	　　入岚毗尼林(上腊耽反梵语也舍卫国王御苑也)</p>
<p>
	　　贝子(杯昧反说文海介虫也象形字也古者货贝而宝龟也)</p>
<p>
	　　第三卷</p>
<p>
	　　千罃(戹衡反字书云长颈瓶也说文从缶从荧省声也经作罂俗字也)</p>
<p>
	　　相扮(汾吻反说文握也声类击也手握干麨互相扮击从手分声经文从木作枌是木名误也)</p>
<p>
	　　第四卷</p>
<p>
	　　钵摩波底(低礼反梵语也)</p>
<p>
	　　第五卷</p>
<p>
	　　山压(于甲反顾野王压犹降也杜注左传压损也说文坏也从土猒声厌音颊嫌反)</p>
<p>
	　　第六卷</p>
<p>
	　　斑驳(补角反<a>汉书</a>云白黑杂合谓之驳也说文不纯色也从马爻声经作骏兽名也非经义也)</p>
<p>
	　　第七卷</p>
<p>
	　　无用捘底(上脂俊反梵语也)</p>
<p>
	　　镕消(上瑜钟反汉书云犹金之在镕唯冶之所铸也音义云镕钱模也说文冶器法也从金容声也)</p>
<p>
	　　第八卷</p>
<p>
	　　生名陁笈(钳劫反梵语也)</p>
<p>
	　　蚋了(蕤赘反国语蚋蛾蜂虿皆能害人大戴礼醢酸蚋所聚焉说文秦谓之蚋从虫芮声赘音拙汭反芮音上同也)</p>
<p>
	　　第九卷</p>
<p>
	　　深坑(客衡反尔雅云坑墟也郭注云堑池谓丘墟耳苍颉篇壑也陷也古今正字从土亢声也经从石作砊非也)</p>
<p>
	　　第十卷</p>
<p>
	　　搔刮(上扫遭反下关八反郑注<a>礼记</a>刮摩也说文棓把也从刀舌声也)</p>
<p>
	　　刷身(所八反尔雅刷清也说文刮也从刀[(尸@巾)*又]省声也[(尸@巾)*又]音同上也)</p>
<p>
	　　阿育王传第一</p>
<p>
	　　惠琳撰</p>
<p>
	　　仓储(伫猪反考声云储积也说文储偫也文字典说储蓄也从人诸声也偫音直理反)</p>
<p>
	　　掣网(上昌热反下武昉反顾野王云网者罗[网/古]曰罗网考声云拘也说文庖牺所结绳以畋以渔从冂下象网文也冂音冥狄反经作[同-(一/口)+((又*又)/(匚@一))]古之字也)</p>
<p>
	　　隘小(戹界反顾野王云隘犹迫侧也说文从[阜-(口/十)+(耜-耒)]益声)</p>
<p>
	　　第二卷</p>
<p>
	　　[脈-月]分(上柏卖反说文云水邪流分别也从爪水俗作泒也)</p>
<p>
	　　婉乐(上冤远反毛诗传云美皃也说文从女宛声也)</p>
<p>
	　　第三卷</p>
<p>
	　　爪[爬-巴+國](居碧反)</p>
<p>
	　　第四卷</p>
<p>
	　　水鹄(洪谷反桂苑珠丛云鸟名也说文鸿鹄也考声云一举千里也从鸟告声也)</p>
<p>
	　　刀矟(双捉反广雅矟矛也埤苍云长丈八也说文从矛肖声也)</p>
<p>
	　　第五卷</p>
<p>
	　　[利-禾+臬]其(宜既反孔注<a>尚书</a>云[利-禾+臬]割也郑注周礼截其鼻也说文义同从刀臬声或从鼻作劓通用也臬音言揭反)</p>
<p>
	　　擎灯(竞迎反字书擎举也说文从手敬声)</p>
<p>
	　　第六卷</p>
<p>
	　　不煗(奴短反说文温也从火耎声经从日作[曘-雨+而]非也)</p>
<p>
	　　麻漏(上立金反声类小便数也说文从疒林声经从水作淋是水浇也非经义也)</p>
<p>
	　　[月*且]虫(上七余反声类云[月*且]蝇子也说文蝇乳肉中虫也从肉且声经作疽痈疽也非[月*且]虫义也)</p>
<p>
	　　杷搔(上白麻反考声云杷犹搔也顾野王云以手搔肉曰杷说文从木巴声也或从爪作爬下扫遭反考声云摩也说文刮也从手蚤声蚤音早)</p>
<p>
	　　青瘀(于御反说文积血也从[爿-〡+厂]于声也)</p>
<p>
	　　谪罚(竹格反毛诗传谪责也方言谪怒也杜注左传云谪让也说文从言啇声也)</p>
<p>
	　　第七卷</p>
<p>
	　　欲涸(航各反贾注国语云涸竭也广雅涸亦尽也说文从水固声也)</p>
<p>
	　　嫌嫉(上叶兼反考声云嫌疑也心恶也说文云不平于心也从女兼声也传中从心作慊亦通用也下音疾王逸注楚辞云害贤曰嫉考声嫉妒也古今正字从女疾声也或作[仁-二+疾]传文从疒作疾疾病也非经义也)</p>
<p>
	　　月蚀(氶职反春秋云日有蚀之杜注云月行疾一月一周天一岁凡十二交会有频交而不蚀者唯正阳之月君子忌之说文从虫食食亦声之也)</p>
<p>
	　　俟施(上音仕尔雅俟待也又作[立*矣]卫宏或作[立*巳]从人矣声也)</p>
<p>
	　　禳灾(上弱羊反说文云磔禳祀除厉殃也古者燧人醟子所造考声祭以除祸也谢也说文从示襄声也)</p>
<p>
	　　阿育太子法益坏目因缘经</p>
<p>
	　　玄应撰</p>
<p>
	　　绥化(私隹反尔雅安也尚书五百里绥服孔安国曰王者政教也)</p>
<p>
	　　枭汝(古尧反说文不孝鸟也冬至日捕枭磔之鸟头在木上也)</p>
<p>
	　　挠吾(乃饱乃挍二反说文挠扰)</p>
<p>
	　　元元(言元元者非一民也古者谓民曰善言善人因善为元故曰[利/(尒-小+(恭-共))]元之也)</p>
<p>
	　　赦宥(赦音舍赦置也下于救反宥宽也周礼三宥一宥不识二宥过失三宥遗忘也)</p>
<p>
	　　蹎蹶(又作[傎*頁][起-巳+真]二形同丁贤反下居月反蹎蹶犹顿仆也)</p>
<p>
	　　嫽人(力雕反嫽[敲-高+亭]也嫽触也亦嫽弄也)</p>
<p>
	　　喑呃(说文作谙于禁反大声也下宜作哑于格反大呼也<a>史记</a>喑哑吒吒千人皆废是也经文作呃于革反呃忧也呃喔也气逆也)</p>
<p>
	　　四阿含暮抄上卷</p>
<p>
	　　玄应</p>
<p>
	　　婆喋(长甲反梵言安陀罗婆波此云五条)</p>
<p>
	　　[鳥*奏]昧(上青构反葛也)</p>
<p>
	　　[口*蔡]末都(上仓割反梵语也尽也)</p>
<p>
	　　波笘(赤占反又都颊反梵语后波笘息也)</p>
<p>
	　　下卷</p>
<p>
	　　拶煞(子曷反周成难字云拶[穴/甲]拶也[穴/甲]音乌狭反)</p>
<p>
	　　嘬罗(楚快反梵言阿婆嘬罗遮此云光音天也)</p>
<p>
	　　揥跋(他细反)</p>
<p>
	　　法句经上卷</p>
<p>
	　　玄应</p>
<p>
	　　埏埴(尸延反下时力反案埏柔也和也击也埴土也黏土曰埴)</p>
<p>
	　　操杖([夕/鹿]劳反说文操把持也)</p>
<p>
	　　荥水(乌荧反小水也亦流也经文作阱非也)</p>
<p>
	　　螉螺(乌公反方言蜂其小者谓之蠮螉郭璞曰小细腰蜂也下力戈反蜗螺也蠮音乌继反也)</p>
<p>
	　　哙[門@斲](苍颉篇此亦快字苦坏反广雅快憭也憭音了也)</p>
<p>
	　　舍鉴(又作鉴同古儳反广雅鉴照也鉴谓之镜所以察形者也)</p>
<p>
	　　水湍(土桓反疾水也说文疾濑也水流沙上曰濑濑浅水)</p>
<p>
	　　愚蠢(丁綘东容二反说文蠢愚也)</p>
<p>
	　　灾迅(虽闰反尔雅迅疾之也)</p>
<p>
	　　逞情(丑井反方言自山之东江淮陈楚之间谓快曰逞说文逞通也)</p>
<p>
	　　下卷</p>
<p>
	　　讷讱(奴骨反<a>论语</a>君子欲讷于言苞氏曰讷迟钝也说文讷难也讱音而振反)</p>
<p>
	　　怨歼(古文残同子廉反诗云歼我良人传曰歼尽也绝也)</p>
<p>
	　　潺潺(仕山反潺湲水流皃)</p>
<p>
	　　扈船(胡古反左传扈人无[泳-永+(瑤-王)]者杜预曰扈止也)</p>
<p>
	　　谩訑(麻谏反下或作[言*墮]同他和反说文慢欺也訑不信也楚辞或訑谩而不疑是也)</p>
<p>
	　　非蔟(青木反蔟犹聚也周礼蔟氏蔟巢也言梵志非如此也)</p>
<p>
	　　门阈(古文[門@洫]同吁域反尔雅秩谓之阈郭璞曰即门限也秩音千结反)</p>
<p>
	　　法句譬喻无常品经第一卷</p>
<p>
	　　惠琳撰</p>
<p>
	　　瓦杯(下贝梅反考声云器也文字典说盏也从木否声或作杯俗作杯也经文从缶作[卸-ㄗ+不]非也)</p>
<p>
	　　跣[韋*蔑](上先典反考声露足也说文以足亲地也从足先声下望发反说文足衣也从韦蔑声或从革作袜亦作[革*未][皮*未]也)</p>
<p>
	　　如滢瀞水(滢音萦逈反考声滢瀞水小不流皃也古今正字云梁犹弱水之鼎滢从水滢声经文作荣字非也下情性反韩诗传云瀞清也考声云洁也说文无垢也从水静声经作阱陷也非滢瀞义也)</p>
<p>
	　　饕餮(上吐刀反下天结反杜注左传贪财为饕贪食为餮说文并从食号[(餐-食)-又+(珍-王)]皆声也)</p>
<p>
	　　螉虫(上屋公反方言蜂之小者谓之螉也郭璞注尔雅小细[要/月]蜂也说文从虫翁声也)</p>
<p>
	　　热暍([日*匽]羯反郭璞注山海经云中热也顾野王谓暴伤热烦闷欲死也说文伤暑也从火作[火*(曷-人+乂)]曷寒葛反堰音谒建反)</p>
<p>
	　　呼欱(上呼字经文从于作吁书写人误也下呼鸽反说文云[口*歠]也从欠合声经文作哈虽俗用音吐合反非经义也)</p>
<p>
	　　憺怕(上谈滥反顾野王云怡静也王逸注楚辞云憺安也许叔重注淮南子云足也说文从心詹声下怕音普伯反广雅伯静也考声心安静也说文无为也从心白声经文并从水作澹淡错书也非也)</p>
<p>
	　　祭餟(转劣反声类云餟馈也祭酹也考声云祠而祭酒也古今正字从食叕声也或从酉作醊馈音匮叕音同上)</p>
<p>
	　　第二卷</p>
<p>
	　　轹杀(零的反苍颉篇轹[服-月+車]也说文车所践也从车乐声[服-月+車]音尼展反)</p>
<p>
	　　窥[門@俞](上犬规反王弼注<a>周易</a>云所见者狭故曰窥观也考声云窥[覤-儿+豆]也方言窥视也说文从门规声或作窥也下庾朱反考声[門@俞]亦窥也文字集略云小视也从门俞声也)</p>
<p>
	　　芦菔(上鲁胡反下扶福反方言菘菜紫华者谓之芦菔根菜也俗谓之<a>萝卜</a>郭注曰今江东名温菘实如小豆也说文似芜菁也并从草卢服皆声)</p>
<p>
	　　负[馬*犬](下陀哆反考声云驴马负物也韵略[馬*犬]亦负物等也)</p>
<p>
	　　所鉴(监陷反广雅云镜也贾注国语鉴察也杜注左传亦戒也毛诗传云鉴所以察形也说文云可以取明水于月也从金监声或作鉴也)</p>
<p>
	　　忪忪(烛容反埤苍忪忪惶惧也古今正字从心公声)</p>
<p>
	　　穰草(上若章反广雅秆谓之穰说文从禾襄声经从草作蘘是蘘荷字也非经义也)</p>
<p>
	　　履屣(疏倚反声类云舞履也古今正字从徙履省徙声或从革作[革*徙]又作[跳-兆+麗]也)</p>
<p>
	　　席荐(下煎线反说文兽之所食草也从草从廌文字集略云荐菰蒲蓐也是蒲[莫-大+羽]荐也)</p>
<p>
	　　第三卷</p>
<p>
	　　暴涨(张两反考声云水增大也文字集略河水涨急也郭璞江赋云涨水大皃也)</p>
<p>
	　　拷掠(良丈反郑注礼记掠捶也苍颉篇掠搒也考声云拷击也说文从手京声也)</p>
<p>
	　　求定(此定字经文从金作锭非也书写人笔误也锭镫也非经义也)</p>
<p>
	　　悼悸(上徒到反毛诗传伤也又悼动也文字典说云悼哀也从心卓声也下葵季反考声云心惊动也说文从心季声也)</p>
<p>
	　　輱轲(上堪感反埤苍车声也考声云车行不平也说文从车咸声也下音可王注楚辞云輱轲不遇也声类云小车轴折更治曰轲说文接轴也从车可声)</p>
<p>
	　　殡埋(宾刃反杜注左传殡[穴/之]棺也公羊传已大敛而从棺曰殡宾也从歹宾声经从手作摈是摈弃之字非经义歹音残也)</p>
<p>
	　　第四卷</p>
<p>
	　　[色-巴+肉]试(上江岳反顾野王云[角-土+(人/人)]犹竞争胜负也高诱注春秋云[角-土+(人/人)]犹试也说文从刀从鱼肉省经从手作捔非也)</p>
<p>
	　　指拨(下补末反广雅云拨除也王逸注楚辞云弃也说文从手发声也)</p>
<p>
	　　饤[飢-几+殳](上丁定反顾野王饤谓置肴馔于盘榻之中也考声施食于器也下音豆考声亦食于器也并从食经从豆作饾俗字也)</p>
<p>
	　　[嗇*欠]然(所侧反考声恐怖也服[虔-文+ㄆ]通俗文小怖曰[嗇*欠]埤苍曰亦恐惧也公羊传曰[嗇*欠]然而骇是也说文从欠啬声也经从心作懎误也啬音同上)</p>
<p>
	　　睿通(以赘反孔注尚书睿必通于术贾注国语睿明也广雅睿智也说文从[(├/(冉-土+、))*又]从谷省目声经从殳作睿误也[(├/(冉-土+、))*又]音才安反)</p>
<p>
	　　帷帐(伟亏反广雅帷亦云帐也郑注周礼在旁曰帷在上曰幕说文从巾隹声经作帏香囊也非经义也下张亮反说文帐张也从巾长声也)</p>
<p>
	　　逆[傲-士+出]跳之(傲音敖告反考声云荡也广雅慢也说文从人敖声经从足作[跳-兆+(敖-十+土)]非也跳音迢考声上也跃也说文云蹷也从足兆声也)</p>
<p>
	　　洴沙(上并冥反梵语西国王名也)</p>
<p>
	　　佛说法句经</p>
<p>
	　　慧琳撰</p>
<p>
	　　阳爓(下叶壍反考声云气皃也说文炎[燜-心+舀]也从火阎声经作焰亦通用也)</p>
<p>
	　　欻尔(上熏郁反[薩-產+辛]综注西京赋云欻忽也说文吹起也从炎欠声也)</p>
<p>
	　　[糸*恒]绳(上刚恒反王逸注楚辞[糸*恒]忽张弦也说文大索也从糸恒声也下食仍反广雅绳直也孔注尚书木从绳则正也说文亦索也从糸从蝇省声也蝇音翼缯反)</p>
<p>
	　　善标(必遥反战国策云标帜处所也考声云举也书也牌也说文从木票声也票音同上)</p>
<p>
	　　即嘘(下许居反顾野王曰出气缓曰嘘郑注礼记嘘惫之声说文从口虚声也)</p>
<p>
	　　揣财(初垒反顾野王谓相量度也广雅揣动也说文量也从手专声专音端)</p>
<p>
	　　[网/(巾*馬)]鞅(上寄宜反文字典说马络头也从网从[巾*馬][巾*馬]马绊也或从革作羁经作[革*奇]古字也[巾*馬]音砧立反下央两反)</p>
<p>
	　　迦叶结经</p>
<p>
	　　慧琳撰</p>
<p>
	　　匡我(曲王反考声匡辅也助也随也经从竹作筐义同也)</p>
<p>
	　　眴[土*頁](玄绢反王注楚辞眴视皃也顾野王眴令人动目密相戒语说文亦曰摇也从目[句-口+目]声[句-口+目]音同上)</p>
<p>
	　　掸指(上达安反宋忠注太玄经云掸指触也说文掸持也从手单声也)</p>
<p>
	　　这起(上言建反苍颉篇这迎也说文从辵言声也辵音丑略反)</p>
<p>
	　　三慧经一卷</p>
<p>
	　　慧琳撰</p>
<p>
	　　揭鸟(上[虔-文+ㄆ][薛/女]反考声揭高举也王注楚辞揭亦高也说文从手曷声曷音褐也)</p>
<p>
	　　以盎(于朗反尔雅盎谓之[卸-ㄗ]郭注云盆也说文作[央/瓦][央/瓦]亦盆也从盎央声[卸-ㄗ]音孚苟反皿音明丙反)</p>
<p>
	　　求匃(下该[卄/又]反苍颉篇行请也求也古今正字匃乞也从勹亡声也勹昔人也)</p>
<p>
	　　舀水(又翼珠反又遥小反考声杼臼也或作[打-丁+穴][舀*欠]经作[打-丁+氣]非也)</p>
<p>
	　　撰集三藏经及杂藏经</p>
<p>
	　　慧琳撰</p>
<p>
	　　完器(上换官反毛诗传完旧也说文完全也从宀元声也宀音绵也)</p>
<p>
	　　悲惋(乌雚反文字集略云惋叹恨也说文从心宛声)</p>
<p>
	　　挠搅(上好高反广雅挠乱也说文挠亦搅也从手尧声作秏非也)</p>
<p>
	　　纑线(鲁都反方言纑谓之续也郭注云纑缕也说文亦布缕也从糸卢声糸音觅也下仙廌反经从延作綖音延非经意也)</p>
<p>
	　　经纬(下为贵反大戴礼东西为纬也国语云经之以天纬之以地说文横成丝也从糸韦声也)</p>
<p>
	　　阿弥昙五法行经(无字可音)</p>
<p>
	　　小道地经</p>
<p>
	　　慧琳撰</p>
<p>
	　　喘欷(上川兖反广雅喘转也说文疾息也从口专声专音端下音希何注公羊云欷悲也苍颉篇泣余声也说文从欠希声)</p>
<p>
	　　一百五十赞佛颂</p>
<p>
	　　慧琳撰</p>
<p>
	　　殉命(上旬俊反贾谊服鸟赋云贪夫殉财列士殉名汉书臣瓒曰以身从物曰殉说文从[(餐-食)-又]旬声[(餐-食)-又]音兢)</p>
<p>
	　　[怡-台+龍]悷(下伶计反埤苍懔悷也广雅云悷怒也古今正字义同从心戾声也)</p>
<p>
	　　牛枪(蛆良反苍颉篇木两头锐也天文志枪两头锐即与今之枪同考声云拒也说文从木仓声也亦作[矛*倉]经作锵枪者并非也)</p>
<p>
	　　金刚顶经十六大菩萨赞一卷(赞中自有音训)</p>
<p>
	　　文殊师利发愿赞一卷(无难字可音训)</p>
<p>
	　　普贤行愿赞一卷(赞中自有音训)</p>
<p>
	　　六菩萨名当诵持经(无难字可训)</p>
<p>
	　　莲花部一百八名赞一卷(赞中自有音释)</p>
<p>
	　　赞观世音菩萨颂经</p>
<p>
	　　慧琳撰</p>
<p>
	　　虹霓(上胡公反下研奚反礼记月令季春虹始见也王注楚辞云霓云之有色似龙者也汉书音义雄曰虹雌曰霓文字典说云螮蝀也状似虫并从虫工儿皆声螮音帝蝀音丁孔反)</p>
<p>
	　　虓吽(上吓交反埤苍虓吓大怒也说文云虎鸣也从虎九声或作唬下呼苟反声类吽噑也考声云鸣之大也文字典说兽声也从口牛声也或从句作[牛*句]又作呴经文作哮吼俗用非也)</p>
<p>
	　　[此/齒][齒*(崖-山)](上仕街反说文齿相龂也一曰开口见齿从齿此声下额阶反考声狗[門@所]齿不齐之皃也)</p>
<p>
	　　将噬(下时制反周易噬啮也说文从口筮声筮音同上也)</p>
<p>
	　　溅石(笺线反文字集略溅污不净也说文相污洒也从水贱声)</p>
<p>
	　　铦利(上息廉反汉书音义铦亦利也说文臿属也从金舌声也臿音差甲反)</p>
<p>
	　　温适(上稳魂反郑笺毛诗云温颜色和也郑注尔雅云温谓和柔也礼记冬温而夏清考声云暖也说文从水昷声也昷音同上经从火作熅为有两音非经义故不取也)</p>
<p>
	　　五赞八大菩萨赞等一卷(无字可音训)</p>
<p>
	　　无明罗刹集</p>
<p>
	　　慧琳撰</p>
<p>
	　　窟宅(苦骨反杜注左传云地室也声类云免所伏也文字典说从穴屈声)</p>
<p>
	　　荫魔(于禁反色受想行识名五荫从草阴声阴字正从[阜-(口/十)+(耜-耒)]从云今声经行阴俗字)</p>
<p>
	　　法蠃(卢戈反海介虫也喻美声远闻也经作[彖/虫]非)</p>
<p>
	　　泛大(芳梵反俗字亦通用正字从乏作泛形声字)</p>
<p>
	　　法帆(音凡船慢也从巾凡声也)</p>
<p>
	　　洄澓(冯屋反水逆上旋流曰洄澓也)</p>
<p>
	　　悬险(香奄反从[阜-(口/十)+(耜-耒)]经从山作崄非也)</p>
<p>
	　　显著(猪虑反从草从者经从羊从目作着非也)</p>
<p>
	　　紧那虫(经引反梵语喻此虫三时变色初土色次赤色后黑色经作虫略也)</p>
<p>
	　　快乐(上夸怪反下音洛)</p>
<p>
	　　药椑(必迷反搅药木椑也从木卑声)</p>
<p>
	　　眼膜(音莫热晕膜也从肉)</p>
<p>
	　　梯橙(上体奚反下得亘反二字并从木)</p>
<p>
	　　将从(齐用反从字从四人彳也)</p>
<p>
	　　殃掘魔罗(群律反人名也)</p>
<p>
	　　长抓(上长字经或从草亦通下音爪爪手甲也或从手也)</p>
<p>
	　　庵末吒(乌甘反)</p>
<p>
	　　尸罗匐(蒱北反已上三句并是诸外道名也)</p>
<p>
	　　能螫(尸亦反虫行毒也又音呵各反)</p>
<p>
	　　剌刺(上音次下音戚上正下俗字也正体从束作剌束音次)</p>
<p>
	　　齅七(许救反以鼻就臭曰齅也)</p>
<p>
	　　之弶(强亮反字书云捕禽兽之具也)</p>
<p>
	　　嫉妒(都固反从户经作妒或作姤并非也)</p>
<p>
	　　身索(桑洛反)</p>
<p>
	　　缘锁(桑果反从金[肖-月+貝]声也[肖-月+貝]音同上经从巢作锁俗字也)</p>
<p>
	　　恶罥(决兖反下二字同)夫鹿(音禄)</p>
<p>
	　　所射(音石)智钻(祖乱反下二平声)</p>
<p>
	　　已惑(音几说文已字但有屈曲上不合下惑字从心)</p>
<p>
	　　折吒王(上旃热反次摘加反梵语喻此王即无动明王之异名也)</p>
<p>
	　　郁禅耶城(威律反禅音善)绥抚(上音虽下敷武反)</p>
<p>
	　　疾疫(音役)过半(古和反)</p>
<p>
	　　攘灾(而羊反下再来反)</p>
<p>
	　　炽剧(上昌至下奇逆反苍颉篇增甚也说文从刀豦声也豦音巨鱼反)</p>
<p>
	　　里巷(瓨降反亦作哄也)雕鹫(音雕音就恶鸟也)</p>
<p>
	　　翳障(上伊计反下章让反从[阜-(口/十)+(耜-耒)]经从邑作障非也)死丧(桑葬反从哭从亡经作丧非也)</p>
<p>
	　　所擒(音禽)愁悴(情醉反)</p>
<p>
	　　确然(苦角反古今正字从石隺声隺音口各反从冖从隹经文从再作霍非也)</p>
<p>
	　　思趁(耻镇反寻逐也)宝铠(苦盖反甲胄也)</p>
<p>
	　　单已(音几)色貌(音皃)</p>
<p>
	　　尸骸(音谐)髑髅(上音独下音楼人头骨也)</p>
<p>
	　　血髓(虽觜反骨中脂也)手探(他含反从手)</p>
<p>
	　　肠肚(上文良反下徒怒反并从肉也)</p>
<p>
	　　[釆/(冓-冉)/木]血(上分问反从釆音白慢反从华音补于反从廾音拱经从土从异非也)</p>
<p>
	　　沾污(上知廉反下乌固反)交络(音洛也)</p>
<p>
	　　诤[企-止+皂](责更反)[鬥@斲]诤(上当构反经从门从豆俗字也)</p>
<p>
	　　牵[打-丁+制](上启坚反从玄从冖牛经从去从手非也下阐折反从手从制或作制也)</p>
<p>
	　　金翅(音试)咄叱(上都骨反下嗔质反)</p>
<p>
	　　肪膏(上音方下音高)</p>
<p>
	　　甘嗜(时至反贪也欲也或从酉从食作[酉*耆][飢-几+耆]皆古字也)</p>
<p>
	　　语鬼(音御)头尖(接[門@函]反)</p>
<p>
	　　顾盻(奚诣反说文恨视与系同音也)晖霍(呼郭反)</p>
<p>
	　　灾疠(上音灾下力偈反恶疾也)死毙(毗袂反或从兀从毙顿什也)</p>
<p>
	　　疲苦(上音皮)尝血(音常)</p>
<p>
	　　能解(革卖反)门里(音里)</p>
<p>
	　　奋剑(方问反从大从隹田正体余作非也)翘脚(只姚反)</p>
<p>
	　　着于(张略反经作着非也)钾胄(音甲下池又反从由从月月音莫保反)</p>
<p>
	　　奇[乾-乙+戈](京逆反)闲乐(音洛)</p>
<p>
	　　惨悴(上仓敢反下情遂反)</p>
<p>
	　　湿皮(尸入反说文从一从[茲-卄]从土正也经作湿非也)</p>
<p>
	　　蟒蛇(音莽大虵也下音虵)萦系(恚营反下音计)</p>
<p>
	　　其腰(一姚及或作[要/月])锯牙(居御反)</p>
<p>
	　　壮洪(胡公反洪大也)[呼-丁+ㄎ]吸(上正呼字下虚急反)</p>
<p>
	　　啜啖(川拙反下音淡俗字也正作啖)譀[言*萬](呀监反亦作喊下呀介反或作[口*戒]大呼大怒也)</p>
<p>
	　　漂没(匹遥反)枉横(王往反下获孟反)</p>
<p>
	　　[雝/瓦]腹(乌贡反下封目反)掷罥(持[乾-乙+戈]反下决兖反)</p>
<p>
	　　跋涉(盘末反下食叶反)丛家(上族红反下诛陇反经文从土俗字也)</p>
<p>
	　　巢穴(柴[又/又]反说文从臼木巛巢字像形似鸟在巢上经从果非也)</p>
<p>
	　　狐狼(上音胡说文[示*芺]兽也鬼所乘从犬从孤省声下音郎似犬锐头白额形声字)</p>
<p>
	　　豺狸(上音柴山兽也说文云狼属狗足从豸才声下音离说文伏兽也似貙从豸里声也)</p>
<p>
	　　罴虎(上音悲熊属也以熊黄白而大猛憨多力说文如罴从熊罢省声也下呼古反)</p>
<p>
	　　鸱枭(上齿支反下晈姚反怪鸟也)抟食(上音团)</p>
<p>
	　　拥肿(上音邕拱反下音钟勇反)肥胀(上扶微反下张亮反并从肉)</p>
<p>
	　　剌渴(上罗葛反从束从刀考声僻戾也经文作[卄/又]非也言剌渴者[夕/鹿]丑也)</p>
<p>
	　　[峻-山+皮]剥(七遵反皮起也下邦角反)挺动(音定)</p>
<p>
	　　[打-丁+制]电(上昌热反正作掣)衔唇(上音咸下顺伦反)</p>
<p>
	　　涛波(上音桃)尘雾(音务)</p>
<p>
	　　晦冥(灰内反下莫瓶反从冂从日从六冂声也)蔽(卑袂反掩也)</p>
<p>
	　　弊坏(毗袂反)瓨瓮(巷江反从江省声下蓊贡反从瓦雍也)</p>
<p>
	　　膖胀(上朴江反下张亮)[月*且]虫(上七余反经作疽非也下逐融反经作虫误也)</p>
<p>
	　　疱凸(上白貌反下田颉反)锋出(上音峰)</p>
<p>
	　　我为(荣伪反)腾踊(音勇上徒能反从舟)</p>
<p>
	　　[口*甄][口*甄](尸忍反或作哂哂小笑貌也)欲数(上声也)</p>
<p>
	　　听我(体盈反)矛楯(上莫侯反下音顺从木)</p>
<p>
	　　蹋<a>芭蕉</a>(谈腊反次音已下音焦草树名也)喜乐之乐(上五教反下音洛)</p>
<p>
	　　已命(音几)斧斫(章若反)</p>
<p>
	　　椎何(上直追反)藕花(五狗反)</p>
<p>
	　　秉智(音丙手执禾日秉)钩饵(古侯反下音二)</p>
<p>
	　　钩牵(遣贤反)有乐(音洛)</p>
<p>
	　　鄙贱(悲美反)数得(霜捉反)</p>
<p>
	　　猒足(伊阎反平声)蝇堕(翼缯反下徒卧反)</p>
<p>
	　　治汝(音池)禁我(音金)</p>
<p>
	　　亏损(屈危反说文从[百-日+ㄎ]从虍从隹也)短促(取欲反)</p>
<p>
	　　娆乱(泥鸟反)欲道口(唐老反韵诠道口说)</p>
<p>
	　　坚硬([名*頁]更反)碱水(音咸)</p>
<p>
	　　踰增(音逾)懔厉(立锦反)</p>
<p>
	　　愦[朿-木+大](回外反下奴箪反俗作闹经作[朿-木+大]不成字)</p>
<p>
	　　[打-丁+夒]乱(而沼反说文从手从夒[憂-心+(止*巳)]音奴刀反夒字从已从页从止反经从忧作扰误也)</p>
<p>
	　　蜂采(音礼)剑矟(音朔)</p>
<p>
	　　投渊(恚缘反深也象水深也)炙身(征亦反上从肉)</p>
<p>
	　　棘刺(上居力反从并二束经从来非也下此恣反从刀朿声经从夹非也)</p>
<p>
	　　编掾(上必绵反下缘县反)垦殖(康佷反耕也下承力反种也)</p>
<p>
	　　轻躁(遭到反不安静也)耽着(上多甘反下长略反也)</p>
<p>
	　　诸愆(羌言反)燧钻(上音遂火燧也下祖乱反取火具也)</p>
<p>
	　　燕巢(上音宴玄鸟也)当溃(音会烂也苍颉篇川决也)</p>
<p>
	　　攀缘(普斑反)[戶@肉]髆(音博说文从骨从尃声尃从甫从寸也)</p>
<p>
	　　猨猴(上音袁或作猿下音侯)亲昵(尼票反昵亦亲也)</p>
<p>
	　　身琐(苏果反从玉[肖-月+貝]声[肖-月+貝]音同上从巢者非也)挽于([网-(ㄨ*ㄨ)+又]阪反)</p>
<p>
	　　扑火(普卜反古文作文)导道(上导字去声引也下道字上声达也)</p>
<p>
	　　分受(汾问反)罪戮(音六煞也)</p>
<p>
	　　尘埃(上尘字从鹿从土下音哀说文从土从矣字从吕从[乏-之+夫]吕音以[乏-之+夫]音始今隶从省也)</p>
<p>
	　　腐坏(扶武反坏恠也)掉动(亭曜反)</p>
<p>
	　　脓血(音农从肉)珁[央/瓦](乌浪反盆也从瓦央声或从皿作盎同)</p>
<p>
	　　垢腻(尼雉反从肉贰声)嘶破(先奚反嘶亦破也)</p>
<p>
	　　粗涩(霜立反说文从水从四止二倒二正会意字也)</p>
<p>
	　　猫狸(上音茅又音苗亦通或从豸作猫下音离伏兽也猫类野兽也)</p>
<p>
	　　鼷鼠(上音奚有毒鼠也或谓之甘口鼠鼠字象形)杌树(音兀)</p>
<p>
	　　[火*(日/出/大/((犀-尸)-牛+十))]炽(上音豹火[火*(日/出/大/((犀-尸)-牛+十))]声也)猖狂(上音昌下逵王反)</p>
<p>
	　　諠[呼-丁+ㄎ](晖袁反)强笑(渠亮反借音笑字从竹犬)</p>
<p>
	　　跳踯(上音调下程石反)叱吒(上嗔质反下樀嫁反大嗔怒也)</p>
<p>
	　　拍[月*坒](上普伯反下瓶袂反)或啸(音笑)</p>
<p>
	　　侠怨(上音叶下威院反)邃眉(虽醉反从穴遂)</p>
<p>
	　　饕[餐-又+(珍-王)](上他刀反下天涅反杜预曰贪财曰饕贪食曰餮或作叨飻)</p>
<p>
	　　长胭(音燕项也从肉经从口非也)</p>
<p>
	　　疣[病-丙+追](上音尤下长类反左传有沉溺重[病-丙+追]之疾小者名肬大曰赘音之芮反并从疒形声字疒音女戹反)</p>
<p>
	　　阴尻(上阴字说文从[阜-(口/十)+(耜-耒)]从云今声下苦高反苍颉篇尻髋也从尸九)</p>
<p>
	　　两膝(音悉从肉桼声说文作厀从[ㄗ@、])粗褐(音曷)</p>
<p>
	　　振悚(粟勇反从心从束也)捋调(鸾括反从手从捋省声下亭曜反)</p>
<p>
	　　挠[打-丁+夒](上音蒿经作秏非也扰字前说也)哮吼(孝交反前已具训释讫)</p>
<p>
	　　欻然(薰律反忽也)胆勇(耽敢反勇字下从力)</p>
<p>
	　　逃窜(上唐劳反下仓乱反)冲屋(触钟反)</p>
<p>
	　　蜂窠(苦和反从穴)礕礰(上疋历反下音历)</p>
<p>
	　　肌体(居宜反从肉几)渚中(诸汝反)</p>
<p>
	　　频螺(卢禾反梵语迦叶名也梵语不切当)</p>
<p>
	　　百千诵大集经<a>地藏菩萨</a>请问法身赞</p>
<p>
	　　慧琳集</p>
<p>
	　　醍醐(上弟泥反下户孤反文字集略曰醍醐是酥酪之精醇者古今正字并从酉是胡皆声)</p>
<p>
	　　芭蕉(上伯麻反下即遥反王注楚辞曰芭蕉香草名也文字指云生交阯郡叶如席煮可以纺绩为布汁可以沤麻也古今正字二字并从草巴焦皆声也)</p>
<p>
	　　嗔恚(下一季反说文恚憎也从心圭声也)</p>
<p>
	　　胎孕(上贷来反下蝇甑反淮南子云妇孕四月而胎苍颉篇胎未生也郑注礼记孕妊子也说文胎从肉孕从子也)</p>
<p>
	　　而齅(下休又反说文以鼻就臭曰齅从鼻臭声)</p>
<p>
	　　<a>甘蔗</a>(下遮夜反)</p>
<p>
	　　瞖瞑(上翳计反韵略曰障目曰瞖下觅瓶反左传谥曰灵不暝曰成乃暝说文暝翕目也并不从目)</p>
<p>
	　　梵本普贤赞一卷(赞中自有音训)</p>
<p>
	　　梵音文殊赞一卷(赞中自有音训)</p>
<p>
	　　吉祥赞一卷(赞中自有训释)</p>
<p>
	　　龙树菩萨为禅陀迦王说法要偈</p>
<p>
	　　慧琳撰</p>
<p>
	　　唼食(上音迊顾野王云凫鹥之类口食谓之唼也孝声嗍也古今正字义同从口妾声或作[口*(一/巾)])</p>
<p>
	　　日[日/出/大/米](蒲冒反顾野王暴晒也说文晞也从曰从出从拱从米经文从火作爆爆音豹是烧柴竹声也非经义也)</p>
<p>
	　　龃掣(上疾与反声类龃嚼也说文亦从口作咀)</p>
<p>
	　　[齒*齊]啮(上[齒*齊]字诸字书并无此字译经人随意作之相传音在诸反非也正合作[齒*來]音陟皆反谓没齿咬也广雅云[齒*來]啮也古人释云断筋骨也又有音[齒*齊]为截亦非也下研结反前法花音义云噬咬也少噬为啮没齿为[齒*來]于义为正古今正字啮亦噬也从齿[丰*刀]声也经从口作啮非也[丰*刀]音口八反)</p>
<p>
	　　矛[矛*(替-曰+貝)](上莫侯反说文矛长丈二建于兵车也经从金作[金*矛]古字也下仓乱反广雅[矛*(替-曰+貝)]谓之鋋也考声云短矛也古今正字从矛赞声经从木作[木*(爨-大)]误也铤音时旃反赞音赞)</p>
<p>
	　　劝发诸王要偈</p>
<p>
	　　慧琳撰</p>
<p>
	　　饴蜜(以之反方言饴谓之饧也说文米糵煎也从食台声)</p>
<p>
	　　[憿-白+出]慢(上敖告反考声云憍倨也经作慠非也)</p>
<p>
	　　训驯(下恤遵反司马彪曰驯从也广雅驯善也说文顺也从马川声)</p>
<p>
	　　榜楚(上白萌反广雅榜击也声类亦笞也说文从手旁声笞音痴)</p>
<p>
	　　针锋(下否逢反文类曰锋[銳-兄+允]也说文刃端也从金夆声经作锋古字也)</p>
<p>
	　　龃齘(上疾与反考声嚼也下骸戒反方言齘怒也说文齿相切怒也从齿介声经从爪作[齒*爪]非也)</p>
<p>
	　　马鸣菩萨传</p>
<p>
	　　慧琳撰</p>
<p>
	　　铭其(上觅瓶反郑注考工记云铭之言名也礼记铭之义书美而不称恶也顾野王镌刻金石也说文从金名声也)</p>
<p>
	　　绾达(弯版反许叔重注淮南子曰绾贯也摄也湾音乌关反)</p>
<p>
	　　卓荦(力卓反考声云荦高皃也说文从牛劳省声也)</p>
<p>
	　　烛幽夜(上钟蓐反考声照也经从属作爥非也)</p>
<p>
	　　龙树菩萨传</p>
<p>
	　　慧琳撰</p>
<p>
	　　骋情(抽领反杜注左传驰也走也说文直驱也从马[叟-又+ㄎ]声也甹音疋丁反)</p>
<p>
	　　锱铢(上滓师反下树朱反郑注礼记云八两为锱许注淮南子云十二粟而重一分十二分为一铢说文云锱六铢也铢权分十黍六重也二字并从金甾朱皆声也甾音同上)</p>
<p>
	　　蝉[蚡-刀+允](上时延反下音税说文蝉虵所退皮也并从虫从单兊声也)</p>
<p>
	　　大阿罗汉提蜜多罗所说法住记</p>
<p>
	　　慧琳撰</p>
<p>
	　　耽没罗洲(上胆蓝反梵语也经从具作耽误也)</p>
<p>
	　　住在毕利扬瞿洲(扬音羊象反梵语也)</p>
<p>
	　　窣堵波(上苏没反梵语也)</p>
<p>
	　　[阜-十][阜-(口/十)+(耜-耒)](上都迥反声类小块也说文小阜也象形也下扶久反尔雅大陆曰[阜-(口/十)+(耜-耒)]贾注国语[阜-(口/十)+(耜-耒)]厚也长也说文大陆也山无石也象形经并从土作塠埠俗用字也)</p>
<p>
	　　[耒*員]耨(上殒军反毛诗传云除草曰耘说文云除苗间秽也从耒员声或作耘下奴豆反郑注周礼耨耘[耒*了]也说文薅器也从耒辱声也[耒*了]音了薅音蒿耒音雷队反)</p>
<p>
	　　囊皅(普巴反说文草花之皃也从白巴声亦作葩)</p>
<p>
	　　分别业报略集</p>
<p>
	　　玄应撰</p>
<p>
	　　悛法(且泉反悛改也方言自山而东谓改曰悛广雅悛更也)</p>
<p>
	　　犯忤(又作迕悟二形同五故又声类迕逆不遇也)</p>
<p>
	　　蛆蚁(子余反螂蛆吴公也一名蛆渠也)</p>
<p>
	　　愚戆(都绛反说文愚痴也戆愚也)</p>
<p>
	　　聋瞆(古文瞆[貴*頁]二形今作[(豕-一+?)*頁]又作[(利-禾+?)/耳]同牛快反生聋曰瞆聋无识曰瞆也)</p>
<p>
	　　宫[利-禾+井](居雄反淫[利-禾+井]次死也男女不以义交者其[利-禾+井]宫男子割势妇人幽闭于宫下真经反罚罪也易也[利-禾+井]法也井为[利-禾+井]法也春秋元命包曰[利-禾+井]字从刀从井井以饮人人入井争水陷于泉以刀守之割其惰欲人畏慎以全命也故字从刀从井也)</p>
<p>
	　　阉身(于捡反说文阉竖宫中阉昏闭门者也谓精气闭藏也主闭门户故曰阉也)</p>
<p>
	　　婆薮槃豆传</p>
<p>
	　　玄应</p>
<p>
	　　绂婆(字又作[糸*市]同甫勿反译云子依字绂绶)</p>
<p>
	　　撰铭(助脔反撰犹述也广雅撰定也下莫下反铭之言名也书其功于大常也亦镌刻金石以纪功德也)</p>
<p>
	　　纰谬(匹毗反礼记一物纰谬郑玄曰纰犹错也下靡幼反谬犹乱也谬误也方言谬讹也说文云狂者之言也从言翏也)</p>
<p>
	　　大蓝(力甘反筐属也字林大笿也笿杯笼也纂文大筐也)</p>
<p>
	　　馝柯(蒲蔑反馝柯摩罗阿袂多译云正勤)</p>
<p>
	　　龙树为禅陀迦王说法要偈</p>
<p>
	　　玄应撰</p>
<p>
	　　讴歌(又作呕怄二形同乌侯反说文齐歌曰讴广雅讴喜也)</p>
<p>
	　　饮酣(古文佄同胡甘反汉书应劭曰不醉不醒曰酣又乐酒曰酣也)</p>
<p>
	　　樝掣(古文作柤同侧加反方言樝取也声类五指樝捉也)</p>
<p>
	　　饴蜜(又作[飢-几+異][飢-几+以]二形同翼之反说文米糵也方言饴谓之饧饧音似盈反)</p>
<p>
	　　驯驯(似均反广雅驯扰也驯善也亦从也说文谓养野鸟兽使服谓之驯也)</p>
<p>
	　　瘤瘿(力周反说文瘤肿也肿结不溃散者为瘤声类瘤瘜肉也)</p>
<p>
	　　龙树菩萨劝诫王颂</p>
<p>
	　　慧琳撰</p>
<p>
	　　躁动(上遭到反顾野王云躁犹动也贾注国语云躁扰也郑注论语不安静也文字典说从足喿声喿音同上经从心作懆音草非也)</p>
<p>
	　　惨毒(恻锦反考声云甚也毒也说文音千感反训义同从心参声经从玉作[王*參]非也)</p>
<p>
	　　号啼(上号高反考声云大哭也说文云呼也从号虎声也经从口作[口*(百-日+ㄎ)]非也下第泥反文字集略云哭而无节也说文号也从口虒声也虒音同上颂中从帝作啼俗用字也)</p>
<p>
	　　煻煨(上荡郎反考声灰兼细火也下乌迥反广雅煨熅也说文盆中火也并从火唐畏皆声也)</p>
<p>
	　　床箦(下争革郑注礼记文箦谓床也郭注尔雅箦床板也说文床栈也从竹责声也颂中从木从此作枇误也若依字训释甚非经意也故不取也)</p>
<p>
	　　啄心(丁角反广雅啄啮也考声云鸟啄也说文鸟食也从口豖声也豖音丑足反颂中从卓作啅非也)</p>
<p>
	　　百矟(下山卓反广雅矟矛埤苍云矟长丈八也经作槊字是木名也)</p>
<p>
	　　相掐(口洽反埤苍掐抓也古今正字亦抓也从手臽声臽音土高反)</p>
<p>
	　　斲顶(丁角反颂文从登作邓俗字也)</p>
<p>
	　　宾头卢为王说法经</p>
<p>
	　　玄应</p>
<p>
	　　荣乐(为明反荣犹光华也光宠也经文作嬫非也)</p>
<p>
	　　请宾头卢法</p>
<p>
	　　慧琳撰</p>
<p>
	　　氍氀(上具愚反下色千反前已重重具训释讫经从叟作[叟*毛]非也)</p>
<p>
	　　皆萎(委为反毛诗云无草不[(餐-食)-又+人]无木不萎传曰草木皆有[(餐-食)-又+人]叶也苍颉篇萎黄病也通俗文萎悴恶也声类蔫菸也形声字也菸音于)</p>
<p>
	　　被摈(宾印反考声摈弃也从手经从人作傧非经意)</p>
<p>
	　　提婆菩萨传</p>
<p>
	　　慧琳撰</p>
<p>
	　　酬凿(传文作酬酢非正字上酬音仇凿音昨毛诗注酬劝也尔雅酬报也文字释训云以言对答也说文主客献酬以礼成也或作詶集训云以言答也传文字书酬酢错用非也案酬凿者提婆菩萨以正理酬对外道也古人有言曰不道则不知不凿即不彻故译经者有酬酢文言字非正体今据古今篆[肄-聿+(企-止+米)]以正之也)</p>
<p>
	　　拊匃(上孚武反顾野王拊犹拍也广雅击也说文从手付声下吁邕反说文匈膺也从勹凶声或作[凶/月])</p>
<p>
	　　叩地(口候反考声云[巢-果+(一/自)]至地也经文作扣错用也)</p>
<p>
	　　迦丁说当来变经一卷</p>
<p>
	　　慧琳撰</p>
<p>
	　　徯恋(上奚启反孔注尚书傒待也说文亦待也从彳奚声或作[疏-(梳-木)+(奚-ㄠ+(凵@?))]也)</p>
<p>
	　　诋冒(汦礼反苍颉篇诋欺也说文从言氐声经从及作訯非也)</p>
<p>
	　　跛蹇(上波我反贾注国语云跛行不正也考声跛蹇也古今正字从足皮声也下揭偃反说文蹇跛也从足寒蹇省声也经从马作骞非也)</p>
<p>
	　　胜宗十句义论</p>
<p>
	　　慧琳撰</p>
<p>
	　　幖帜(上缥遥反前注句经已具训释下昌志反广雅帜番也考声云帜记也以帛长五尺广半幅缀于旗上也古今正字从巾戠声戠音軄)</p>
<p>
	　　金七十论卷上</p>
<p>
	　　慧琳撰</p>
<p>
	　　岸褫(迟尔反考声褫落也说文从衣虒声虒音斯)</p>
<p>
	　　卷中</p>
<p>
	　　[竺-二+(勝-月+舟)]绕(上邓能反蔓草也从草从[勝-月+舟])</p>
<p>
	　　夜售皮陀(售音仇咒反梵语论师名之也)</p>
<p>
	　　[山/黑]习(上吁军反考声风至之皃也又习行已久无如之何说文从[艸-屮]从黑经从草作薰是香草也与经义乖也[艸-屮]音丑列反)</p>
<p>
	　　卷下</p>
<p>
	　　二插(初洽反声类云刺之使人也说文亦刺内也从手臿声插音同上音)</p>
<p>
	　　先揲(先叶反顾野王揲谓数也周易揲之也说文阅持也从手枼声音[牒-世+云]也)</p>
<p>
	　　如伞(思懒反顾野王伞即盖也古今正字从糸散声懒音兰旦反)</p>
		

	
	

		</div></div><hr><script charset='utf-8' src='../../js/footer.js'></script></body></html>