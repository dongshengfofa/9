<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第十卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　音胜天王般若经七卷并后序</p>
<p>
	　　濡首<a>菩萨</a>分卫经二卷</p>
<p>
	　　大明度无极经四卷</p>
<p>
	　　文殊所说般若经二卷</p>
<p>
	　　文殊般若经一卷第二译</p>
<p>
	　　仁王般若经二卷</p>
<p>
	　　新译仁王经二卷大广智</p>
<p>
	　　仁王护国结坛经一卷</p>
<p>
	　　金刚般若经一卷罗什</p>
<p>
	　　金刚般若经一卷流支</p>
<p>
	　　金刚般若经一卷<a>真谛</a></p>
<p>
	　　能断<a>金刚经</a>一卷玄奘</p>
<p>
	　　能断金刚经一卷义净</p>
<p>
	　　实相般若经一卷</p>
<p>
	　　理趣般若经一卷金刚智译</p>
<p>
	　　大乐理趣经一卷大广智译</p>
<p>
	　　大明咒经一卷前译般若心</p>
<p>
	　　般若<a>心经</a>一卷罗什</p>
<p>
	　　般若心经一卷罽宾新译</p>
<p>
	　　右十九经三十二卷同此卷音</p>
<p>
	　　胜天王般若经</p>
<p>
	　　第一卷</p>
<p>
	　　玄应撰音</p>
<p>
	　　尼坻(又作沵泜二形同直饥反)</p>
<p>
	　　治葺(侵立反通俗文覆盖曰葺葺亦补治也累也苫也从草咠声)</p>
<p>
	　　諠挠(乃饱乃教二反说文挠扰也广雅挠乱也)</p>
<p>
	　　三[億-音+(天*天)](古文[塞-土+(念-(企-止))][這-言+(仁-二+品)]二形籀作[保/言]今作愆同去连反说文[保/言]过也失也)</p>
<p>
	　　如矟(山卓反埤苍矟亦矛也经文作[梨-禾+(朔-月)]俗字也)</p>
<p>
	　　如[矛*重](充容反广苍[矛*重]短矛也或作[利-禾+重]刺也)</p>
<p>
	　　愤恚(扶忿反说文愤懑也懑烦也愤怒气盈盛也情感动也)</p>
<p>
	　　覆罩(又作罗同陟教反捕鱼笼者曰罩今取其义)</p>
<p>
	　　[攸-ㄆ+(烈-列+重)]忽(又作倏[倏-犬+足]二形同书育反儵忽急疾皃也)</p>
<p>
	　　[土*(冗/几)]陷(又作坎同苦感反埤苍云陷亦[土*(冗/几)]也)</p>
<p>
	　　敷启(又作[一/(尸@口)]孔注<a>尚书</a>以为古文启同苦礼反说文[一/(尸@口)]开也)</p>
<p>
	　　怀憾(胡绀反<a>论语</a>共弊之而无憾孔安国曰憾恨也)</p>
<p>
	　　嘶喝(又作[斯/言]同先奚反下又作[哎-乂+(太/皿)][嗑-去+三]同乙介反方言厮[哎-乂+(太/皿)]噎也楚曰厮秦晋或曰[哎-乂+(太/皿)]埤苍嘶声散也说文嘶悲声广雅声之幽)</p>
<p>
	　　欺侮(古文[仁-二+母]同亡甫反侮犹轻慢也)</p>
<p>
	　　第二卷</p>
<p>
	　　沾濡(又作沾同致廉反广雅沾渍也濡湿也)</p>
<p>
	　　资财(子夷反说文资货资财也经文作赀子斯反说文小罚以财自赎曰赀通俗文平财贿曰赀案赀亦与资义同)</p>
<p>
	　　腥臊(又作胜同先丁反下桑刀反腥臊臭也通俗文鱼臭曰腥猳臭曰臊臊音加也)</p>
<p>
	　　酤酒(公胡反说文买酒也经文作沽水名也)</p>
<p>
	　　博弈(古文薄同补莫反方言博或谓之棋下余石反齐鲁谓围棋为弈也)</p>
<p>
	　　梨軶(又作枙同于革反谓辕端[猒/土]牛领者)</p>
<p>
	　　盥酒(公缓反说文盥澡手也凡澡洒物皆曰盥)</p>
<p>
	　　罕(呼旱反罕希也谓希疏也字从冈干声)</p>
<p>
	　　辔勒(碑愧反字书马縻也所以制收车马也字以从丝从[十/田/ㄙ]声类勒马头镳衘也)</p>
<p>
	　　第三卷</p>
<p>
	　　[凵@士]掷(文作块同口对反即土块也)</p>
<p>
	　　[仁-二+(品/尒)]毒(又作憯同初锦反说文懆毒也痛也尔雅懆忧也)</p>
<p>
	　　纵诞(徒亶反诞谩也亦欺也不实也)</p>
<p>
	　　不惮(徒旦反惮难也亦畏也广雅惮惊也)</p>
<p>
	　　收获(胡郭反说文刈禾也草曰刈谷曰获)</p>
<p>
	　　第四卷</p>
<p>
	　　很戾(胡垦反下力计反很违也戾曲也字从犬从户)</p>
<p>
	　　抑挫(祖卧反说文挫摧也亦[打-丁+印]也)</p>
<p>
	　　莣衣(无方反莣草也尔雅莣杜荣注云似茅皮可以为绳索履屩等)</p>
<p>
	　　食芋(于附反声类大叶着根之菜见惊人故曰芋大者谓之蹲鸱甚可蒸食)</p>
<p>
	　　炒谷(古文[烈-列+芻]焣二同初狡反方言熬焣火干也说文[烈-列+芻]焣也)</p>
<p>
	　　尼连禅河(应云尼连禅那或云熙连禅此译云尼者不也连禅那者乐着也名不乐着河也)</p>
<p>
	　　迦梨迦龙(又云迦罗迦龙此译云黑龙也)</p>
<p>
	　　倒仆(古文踣同蒲北反说文什顿也谓前覆者也)</p>
<p>
	　　第五卷</p>
<p>
	　　真胝(又作底同竹尸反颁真此云善思惟是天名也)</p>
<p>
	　　仆[(出/示)*(又/米)](古文[噗-口+臣]同蒲木反广雅僮仆役使也仆附也)</p>
<p>
	　　簉多(初救反)</p>
<p>
	　　羺莎(奴沟反)</p>
<p>
	　　裒多(蒲沟反)</p>
<p>
	　　须摩那(或云苏磨那华其色黄白亦甚香不作大树才高三四尺四垂似盖者)</p>
<p>
	　　瞻卜伽(或云旃簸迦树正言占博迦树形高大华赤甚香其气逐风弥远也尔雅云多也)</p>
<p>
	　　门堞(又作[堉-月+木]同徒颊反广雅堞女墙也)</p>
<p>
	　　猩猩(又作狌同所京反知人名如豕人面又似黄狗犬吠也头如雄鸡出交阯封溪声如小儿啼知去不知来犬吠知去也)</p>
<p>
	　　尸利沙(即是此间合昏树也其树种类有二若名尸利沙者叶果则大若名尸利驶者叶果则小此树时生人间关东下里家误名婆罗树是也)</p>
<p>
	　　第六卷(先不音)</p>
<p>
	　　第七卷</p>
<p>
	　　荻林(又作藡同徒历反荻草也亦有荻竹)</p>
<p>
	　　阿萨阇病(谓不可治)</p>
<p>
	　　迦楼那摩诃(此云大迦楼那此云悲言如来功德以那若大悲二法为体也)</p>
<p>
	　　[嘌-示+土]尼(又作咽同于坚于见二反此译云鹿王也)</p>
<p>
	　　尼拘陀(应云尼拘卢陀此译云无节亦云纵广树)</p>
<p>
	　　摩那陀果(此译云醉果也)</p>
<p>
	　　频婆果(此译云相思也)</p>
<p>
	　　所萦(一琼反萦旋也缠也通俗文收绩曰萦)</p>
<p>
	　　不惬(苦颊反广雅惬可之也字林惬快也)</p>
<p>
	　　经后序</p>
<p>
	　　始洎(渠器反<a>汉书</a>云洎前七郡晋灼曰洎至也)</p>
<p>
	　　置怀(之是反诗云置彼周行传曰置置也)</p>
<p>
	　　祈请(巨衣反诗云以祈尔爵传曰祈求也)</p>
<p>
	　　甫尔(方武反释名甫始也广雅甫众也)</p>
<p>
	　　辑睦(茨入反尔雅辑和也谓谐和也下又作穆同莫斛反睦敬也美矣也)</p>
<p>
	　　负笈(奇急反风土记云笈谓学土所以负书箱如冠箱而卑者也谢承<a>后汉书</a>云负笈随师也)</p>
<p>
	　　驱传(知恋反谓转次行也尔雅驲遽传也郭璞曰皆传车驿马之名驲音而质反)</p>
<p>
	　　锡圭(思历反下古携反尔雅锡谓锡与也书禹锡玄圭是)</p>
<p>
	　　分陜(或冉反公羊传曰自陜以东周公主之自陜以西召公主之说文今弘农陜县古之虢国是也)</p>
<p>
	　　硕难(市亦反诗云硕人俣俣传曰硕大也小尔雅云硕远也)</p>
<p>
	　　智昕(虗殷反小雅云昕明也尔雅晣察也)</p>
<p>
	　　彭汇(胡罪反尚书东汇泽为彭[豕/虫]孔安国曰汇[廷-壬+(同-(一/口)+巳)]也三苍水[廷-壬+(同-(一/口)+巳)]之皃也)</p>
<p>
	　　万骃(于身反于巾反人名者也)</p>
<p>
	　　猜焉(古文[目*(栽-木+刀)]猜二形今作[怡-台+釆]同粗来反案猜亦名疑也广雅猜惧也)</p>
<p>
	　　濡首菩萨无上清净分卫经</p>
<p>
	　　上卷</p>
<p>
	　　慧琳撰</p>
<p>
	　　底泓(一宏反说文下深大也广雅云泓深也)</p>
<p>
	　　吹噭(又作嘂譥二形同古吊反噭唤也呼也亦鸣也)</p>
<p>
	　　螫虫(书亦呼各二反说文虫行毒也经文作[虫*赤]非体)</p>
<p>
	　　躇步(膓于反说文踌躇犹豫也踯躅也)</p>
<p>
	　　锭烛(殿定二音声类云有足曰锭无足曰镫)</p>
<p>
	　　鹿[阿-可+聚](古文[聚*邑]一形今作聚同才句反广雅聚居也谓人所聚居村邑者)</p>
<p>
	　　[木*休]锄(又作薅[木*休]二形籀文作薅或作茠同呼豪反说文除田草曰庥经文作[卄/好]莇非也)</p>
<p>
	　　下卷</p>
<p>
	　　慷慨(正作[怡-台+冗]忾同口葬反下苦代反恍慨大息也亦士不得志者也)</p>
<p>
	　　喟然(又作[(├/(同-(一/口)+(共-八)))*又]同口愧反三仓喟叹息也说文大息也论语喟然叹曰何晏曰喟叹声者也)</p>
<p>
	　　华孚(或作[共/(百-日+ㄎ)]说文作[(木-(企-止)+((人/人)*(人/人)))/ㄎ]同芳俱诩俱二反方言华[共/(百-日+ㄎ)]盛也齐楚之间或谓之华或谓之[共/(百-日+ㄎ)])</p>
<p>
	　　玓瓅(丁历反下字书作[月*樂]同零玓反说文玓瓅明珠色经文的非体)</p>
<p>
	　　暠然(又作杲同古倒反埤苍白皃也亦明也灼然明白者也经文作呙音古萤反非也)</p>
<p>
	　　歧嶷(巨宜反下语棘反诗传云歧知意也嶷识别也言能匍匐则歧然意有所知也其貌嶷有所别识也亦言六七岁也经文作奇非体之也)</p>
<p>
	　　明度无极经</p>
<p>
	　　第一卷</p>
<p>
	　　玄应撰</p>
<p>
	　　善业(梵言<a>须菩提</a>或云薮浮帝或言苏部底此译云善实或云善业或云善吉皆一义也言空生者晋沙门康法[遽-虍+穴]杂譬喻经云舍卫国有长者名鸠留产生一子字须菩提有自然福报食器皆空因以名焉所欲即满后遂<a>出家</a>得阿<a>罗汉</a>道是)</p>
<p>
	　　秋露子(梵言<a>舍利弗</a>旧言舍<a>梨子</a>或言奢利富多啰此译云鸲鹆子从母为名母眼似鸲鹆或如秋露鸟眼因以名焉旧云身子者谬也身者舍梨与此奢利声有长短故有斯误或言优波提舍者从父名之也)</p>
<p>
	　　不惮(都割反通俗文旁惊曰惮经文作惨怛之怛非也)</p>
<p>
	　　赀货(子移反苍颉篇赀财也广雅资货也周礼通货贿也郑玄曰金玉曰货布帛曰贿亦与资同经文作訾訾量訾非此用也)</p>
<p>
	　　弘裕(古文[褒-保+谷]同瑜句反广雅裕宽缓)</p>
<p>
	　　昆弟(又作晜同古魂反尔雅昆后也郭注云谓兄后也方俗异言耳)</p>
<p>
	　　沟港(古项反字略云港水分流也今梵言须陁洹是也此言至流或言入流经中或作道迹或言分布今云沟港沟非取其义也经文作遘也)</p>
<p>
	　　开士(谓以法开道之士也梵云扶萨又作扶萨或音萨是之事也)</p>
<p>
	　　频来(言斯陁含也此云一往来字应误也字宜作顿也)</p>
<p>
	　　缘一觉(又云独觉又云缘觉旧经云古佛又言辟支佛又皆梵言讹转也此言辟文迦或云贝支迦此云独觉是也)</p>
<p>
	　　应仪道(又云应真或言真人旧云无著果亦云阿罗诃今言阿罗汉皆是一人也)</p>
<p>
	　　满祝子(脂育脂救二反即富楼那是也)</p>
<p>
	　　除馑(渠镇反旧经中或作除士除女或薰士薰女今言<a>比丘</a><a>比丘尼</a>是也案分别功德论云世人饥馑于<a>色欲</a>比丘除此受馑之饥想故名除馑又案梵言比丘此云乞士即与除饥馑义同又康僧会注法镜经云凡夫贪染六尘犹饿夫梦饭不知猒足<a>圣人</a>断去贪染除六情饥故号出家者为除馑)</p>
<p>
	　　第二卷</p>
<p>
	　　佞[薛/虫](奴定反謟媚也伪善也说文口材也亦德之称也字从女从仁论语云恶夫佞者此即从女之义左传寡人不佞不能事父兄此即从仁之义下五竭反说文禽兽虫蝗之怪谓之[薛/虫]经文作孽鹿子也又作[薛/女]近出字也)</p>
<p>
	　　第三卷</p>
<p>
	　　妷夫(古文佚今作劮同与一反苍颉篇佚荡也妷亦淫也)</p>
<p>
	　　将踧(子六反踧[疏-(梳-木)+昔]敬畏也谓恭敬之皃也)</p>
<p>
	　　粗捔(汉书班固叙传云捔举軄僚孟康注云捔古文粗字音才占反韦昭曰粗略也)</p>
<p>
	　　第四卷</p>
<p>
	　　阿閦(案閦文字所无相承又六反余经作无怒亦云无动或云无怒觉皆义译其名也)</p>
<p>
	　　侥幸(又作憿徼二形同克尧反下音幸俗谓幸为之侥幸非其所当而得之小尔雅非分而谓之幸冀望得也徼遇也遇幸得也楚辞愿侥幸以待时谓规求亲求亲遇也<a>礼记</a><a>孔子</a>曰小人行俭以侥幸是)</p>
<p>
	　　哀恸(徒贡反论语颜回死子器之恸马融曰恸哀过)</p>
<p>
	　　帷幔(筠龟反下莫旦反字林在旁曰帷在上曰幕说文云幔幕也)</p>
<p>
	　　炫煌(胡面反下又作熿同胡[火/几]反光明盛皃也说文炫耀也煌光)</p>
<p>
	　　法来(梵云昙无竭或译云法上亦云法镜皆一义也)</p>
<p>
	　　毾壁(他答反毛席也施之于壁因以名焉经文作闟非体也)</p>
<p>
	　　文殊师利所说摩诃般若波罗蜜多经</p>
<p>
	　　沙门慧琳音</p>
<p>
	　　金磺(下古猛反广雅云磺强也[金*截][王*業]谓之磺铅磺谓之链链音连说文铜[金*截]等[王*業]也从石黄声或作磺亦作[金*┤*├]并俗字也)</p>
<p>
	　　椎打(上坠追反韵英云掊击也太公六鞱云方头[金*截]推重八斤柄长五尺顾野王云所以击物者也说文击也从木佳声经作锤所以击物者也锤俗字也)</p>
<p>
	　　疱初生(上庞皃反此说忉利天波利质多罗树花欲开时于其叶间生诸花疱诸天见之众皆<a>欢喜</a>也)</p>
<p>
	　　文殊师利所说般若波罗蜜经(第二译)</p>
<p>
	　　沙门慧琳撰</p>
<p>
	　　赍妙(上济齐反持财以与人也或作赍俗字也)</p>
<p>
	　　彻过(上缠列反考声云彻通也迹也道也泄也俗作撤古作彻有作澈是水清澈非此义也)</p>
<p>
	　　生疱时(上彭皃反亦作疱树木初生花之皃也)</p>
<p>
	　　惯见(上关患反尔雅惯习也或作遦左传作贯借用也)</p>
<p>
	　　仁王般若经</p>
<p>
	　　上卷(后秦鸠摩罗什译)</p>
<p>
	　　沙门慧琳撰</p>
<p>
	　　九级(金岌反考声阶等也贾注国语云等差也郑注礼记云次也说文从糸及声糸音觅也)</p>
<p>
	　　佥然(妾廉反小尔雅云佥同也广雅多也说文皆也从从今音精入反吅音喧并二人即古从字也会意字)</p>
<p>
	　　波斯匿王(梵语也唐云月光王此王准经说已证无生法忍菩萨也助佛弘化请问护身护国菩萨行乃至护佛果等甚深法要也)</p>
<p>
	　　摩诃衍(梵语也唐云大乘也尔雅云已矣大)</p>
<p>
	　　洪音(户公反孔注尚书洪大也形声字也)</p>
<p>
	　　城堑(佥焰反顾谓城池为壍顾野王云今城外壕坈也字书云城隍也说文坈也从土斩声或从渐作壍同)</p>
<p>
	　　墙壁(匠羊反如后护国道场序中所释下并觅反广雅壁垣也玉篇云室中垣壁也说文从土辟声)</p>
<p>
	　　矛盾(上莫侯反郑注礼记云酋矛也说文长二丈建于兵车象形字书并无下述尹反郑注周礼云五盾干橹之属其名未尽闻方言云自关而东或谓之干关西谓之盾说文[盾*(乏-之+(犮-乂+又))]也从厂从十从目象形字也[盾*(乏-之+(犮-乂+又))]音伐今经从木作楯非也乃是栏槛非此鉾楯两字并错用皆非正字)</p>
<p>
	　　下卷</p>
<p>
	　　什物(音十旧音义释云什众也杂也会数之名也资生之物谓之什物也字镜云物即万物也牛为大物天地之起牵牛故物字从牛勿声也)</p>
<p>
	　　亡丧(上亡字毛诗传亡无也顾野王云失也死也说文[土*(└@士)]也从人从[囗-┐][囗-┐]音隐[囗-┐]者匿藏之义也经作亡俗字也下桑浪反尚书曰百姓如丧考妣礼记曰玩人丧德玩物丧志郑注云亡失位也说文亡也从哭亡声也哭字从犬从吅吅音喧会意字也亦转注字也今隶书错变犬及亡为衣遂作丧或作[(口*〡*人)/(企-止+(┌/┌/─))]者思丧皆失之远矣知之)</p>
<p>
	　　杻械枷[金*(少/日/小)]疮疣(已上六字并后新译仁王经中具说)</p>
<p>
	　　乾坤(上强焉反下苦昆反所谓二仪也天地也)</p>
<p>
	　　巨海(渠语反方言巨犹大也)</p>
<p>
	　　尚殒(字书尚犹也下云敏反考声殒死也或作陨孔注尚书云坠也尔雅落也说文高下也易曰有陨自天也从阜员声也员音云也)</p>
<p>
	　　蠢蠢(春尹反毛诗传曰蠢蠢虫动也郭注尔雅云动摇皃也从[虫*虫]春声[虫*虫]音昆或从人从心作[怡-台+春]蠢同俗字)</p>
<p>
	　　波差忧波差(梵语极虏质不切当也正<a>梵音</a>云隖波索迦隖波斯迦唐云近事男近事女也受持<a>五戒</a><a>十戒</a>亲近善事师长及善知识)</p>
<p>
	　　淡泊(上唐滥反下蒲莫反案淡泊者无味也寂灭也无为也)</p>
<p>
	　　彗星(随锐反案彗妖星也左传曰彗者所以除旧布新之象也乙巳占云索索然状如扫帚孛孛然形如粉絮皆逆乱凶索之气也考声箭草也手持甡甡音诜或从竹作彗其星象扫帚故以名之亦会意字也)</p>
<p>
	　　漂没(上疋遥反考声云漂浮也没沉也说文从水票声也经中加寸作[漂*寸]愚夫妄加不成字也一切字书并无从寸作者宜除之)</p>
<p>
	　　[乞-乙+几]阳(康浪反考声冗极也阳炎热也冗旱也说文冗字人颈也从大省象颈字下脉形也说文作亢古也)</p>
<p>
	　　新译仁王经序</p>
<p>
	　　慧琳撰音</p>
<p>
	　　唐代宗皇帝制</p>
<p>
	　　皇矣(毛诗传曰皇大也匡也美也尔雅皇君也王也说文云矣者语也词也矣字声上从古以字下矢也)</p>
<p>
	　　剪稠(上精演反考声剪截也从刀前声下长留反字书云禾穊也多也从禾从周省声)</p>
<p>
	　　绵络(上弥编反下音洛纲杂也)</p>
<p>
	　　罗罩(潮教反说文捕鱼器也从冈卓声案罗罩二字并从冈也)</p>
<p>
	　　权舆(上逵袁反考声云常合道也贾注国语云权秉也从手雚声也下与诸反中从车尔雅曰权舆始也雚音观知已矣)</p>
<p>
	　　泳沫(上音咏尔雅泳游也郭璞云潜游水底也下满钵反考声云沫止也水上沫也终也抄也形声字)</p>
<p>
	　　逾远(庾朱反广雅逾亦远也孔注尚书云越也说文进也或作踰也)</p>
<p>
	　　夕惕(夕夜也下体亦反孔注尚书云惕惧也毛诗心焉惕惕传曰惕惕犹切切也)</p>
<p>
	　　微枕(上缠列反字书彻去也除也考声彻抽也说文通也从彳从支育声也育音与六反下之荏反韵诠云枕所以承头也从木冘声也冘音淫彳音丑尺反支音普卜反)</p>
<p>
	　　假寐(弥庇反毛诗传曰寐寝也顾野王曰假寐者具衣冠坐而眠熟也说文寐从未从[寐-未+夢]省)</p>
<p>
	　　遏[寇-(敲-高)+ㄆ](上安葛反苍颉篇云遏遮也毛诗传止也孔注尚书遏绝也下口遘反考声[寇-(敲-高)+ㄆ]贼也韵诠盛多也说文暴也文字释要云寇从攴从完是也)</p>
<p>
	　　着星辰(张虑反易曰玄象着明莫大乎日月郑注礼记云着而不息者天也着而不动者地也又曰着犹明白也立也成也说文阙古今正字从草者也)</p>
<p>
	　　尝澡(遭老反字指云澡盥也洗也说文洒手也从水喿声也喿音桑到反盥音管洒音洗也)</p>
<p>
	　　缅寻(绵典反贾注国语云缅思也说文微丝也从糸面声下见前寻字从又从口从工从寸以说也)</p>
<p>
	　　[壴*咨]夫(于记反考声云[壴*咨]哀痛声也从壴从欠口作[壴*咨]今文中从次从心作懿俗用误也训义别非本字壴竹句反之已矣)</p>
<p>
	　　窃景行(千结反考声云私取也郑玄注礼记云盗也韩婴说小人盗自中出从穴从廿从米离声也今隶书略去廿离音先结反廿音疾)</p>
<p>
	　　波斯匿(梵语即西国波斯匿王也从佛请说护国法请说经主也唐云日月[火/几]也)</p>
<p>
	　　永袪(去鱼反考声云抽也集训云举也韩诗袪去也说文从衣去声也)</p>
<p>
	　　寔惟(时軄反毛诗传曰寔是也说文止也宀音绵是字从曰从疋也)</p>
<p>
	　　乃津(上奴改反亦古文乃字也亦语词也下井寅反郑注周礼云津润也郭注尔雅云津梁也广雅同也周之已矣也)</p>
<p>
	　　共臻(栉诜反尔雅臻至也考声云聚也集训到也张揖字诂作臸从二至以为古文臻字也象形字也)</p>
<p>
	　　缇油(上弟奚反郑注周礼云绿色也又浅红色也说文帛赤黄色也下油者绢油也古人用以书记事)</p>
<p>
	　　参差(上碜参反下厕师反假借字也韵诠云参差者不齐之皃参字古文或作[晶/尒]经作参俗字也)</p>
<p>
	　　大辂(鲁固反白虎通云天子大辂字书云古者大辂为椎轮之质今加于[車*(囗@乂)]饰之华丽也)</p>
<p>
	　　三覆(礼目反考声覆审也集训重察言语曰覆也)</p>
<p>
	　　慨然(康爱反考声伤叹也)</p>
<p>
	　　憺虑(上唐滥反许叔重注淮南子云心志满足也顾野王云恬静也说文安也从心詹声也下吕伫反尔雅虑思也说文谋思也从思虍声音呼)</p>
<p>
	　　[按-女+(火/又)]缀(色邹反考声求索也追卫反贾注国语云缀连也续也从糸叕之声叕音陟劣反)</p>
<p>
	　　褰裳(羌言反考声云抠衣也从衣从骞省声也)</p>
<p>
	　　沃朕(乌谷反尚书曰洛乃心沃朕心贾注国语云沃美也广雅清也说文溉灌也朕我也)</p>
<p>
	　　袭予(寻立反广雅袭及也司马彪注<a>庄子</a>云袭入也郭注尔雅云重也说文从衣从龙)</p>
<p>
	　　远赍(精奚反玉篇赉持也广雅送也说文持遗也从贝齐声文中作赍俗字也)</p>
<p>
	　　待扣(音口广雅扣打也孔注论语云扣击也说文从手口声也)</p>
<p>
	　　伫延(除旅反广雅伫立也毛诗传云门屏之间曰伫郭注尔雅云人君视所伫立处从人宁声宁音张吕反)</p>
<p>
	　　之籁(郎大反广雅谓之箫也大者二十四管小者十六管有二底说文三孔籥也从竹赖声)</p>
<p>
	　　栾棘(上卢桓反礼记天子墓墓树松诸侯柏大夫栾士杨说文栾木似栏从木从栾省声也下矜力反毛诗传曰棘酸枣也郭注尔雅云颠棘[芸/木]细有刺又有商棘牛棘马棘说文似枣藂生从二束广雅棘棘箴也)</p>
<p>
	　　弼我(贫密反孔注尚书弼辅也尔雅重也尚书大传曰天子有四邻左辅右弼前疑后承广雅弼备也大戴礼云絜廉而切直匡过而谏邪谓之弼说文弼字从二弓从[丙/一][丙/一]音添念反弜音巨丈反古文或从攴作[弓*弓*ㄆ]又作[弓*((丙*丙)/一)]也)</p>
<p>
	　　爰令(上音员毛诗传曰爰为也于也尔雅爰曰也说文引也从[受-(冗-几)]于声[受-(冗-几)]音披表反)</p>
<p>
	　　常[褒-保+公](公稳反人名也)</p>
<p>
	　　握椠(才敢反释名云椠板之长三尺韵诠云以板为书记也说文牍朴也从木斩声又音佥集训云削版而记事者也)</p>
<p>
	　　邃赜(上虽醉反王逸住楚辞云[遽-虍+穴]深也下柴革反刘献注<a>周易</a>云赜者幽深之称也说文从[姬-女]责声也[姬-女]音夷)</p>
<p>
	　　刊定(口干反郑注礼记云刊削也杜注左传云除也广雅刊定也说文剟也竹劣反剟亦削也具足也)</p>
<p>
	　　较然(上音角考声较略也广雅明也尔雅宜也尚书大传较其志见其事太玄经云君子小人之道较然见矣汉书亦云较然易知也或作校亦同)</p>
<p>
	　　钓[宋-木+索](所革反说文入家搜也从宀索声也考声求也取宀从市从糸俗用不从宀非也)</p>
<p>
	　　回出(荧颖反尔雅迥远也从辵冋声音与上同经从向作逈非也辵音丑略反颖音营炅反)</p>
<p>
	　　蹑金(黏辄反方言蹑登也广雅履也说文同蹈也从足聂声也聂音上)</p>
<p>
	　　惋抚(乌贯反考声惋恨也桂菀珠藂云惊叹而藏于心也下芳武反从手无声也)</p>
<p>
	　　聊纪(了雕反毛诗传曰聊且也说文从耳卯声卯音[酉-二+(人/人)]从[夕*ㄗ]者误也)</p>
<p>
	　　旃蒙岁(之然反尔雅云在乙曰旃蒙在巳曰大荒落时永泰元年乙巳岁夏初四月也)</p>
<p>
	　　木堇荣月(巾隐反花树名也时斗建巳四月下旬也)</p>
<p>
	　　仁王护国般若波罗蜜多经上卷</p>
<p>
	　　<a>三藏</a>大广智不空奉诏译</p>
<p>
	　　已办(上音以下白慢反郑注礼云办具也说文判也从力辡声也辡音皮免反也)</p>
<p>
	　　技艺(上奇蚁反韵英云技艺能也说文巧也从手支声也)</p>
<p>
	　　一滴(丁历反考声云水落也说文云水灓注也从水从啇省声也)</p>
<p>
	　　煗性(奴管反贾逵注国语云煗温也或作暖俗用非也)</p>
<p>
	　　仁王护国般若波罗蜜多经下卷</p>
<p>
	　　杻械(上抽柳反考声云杻桎也亦作枉枷手曰杻从木丑声下遐戒反考声梏也韵诠云穿木枷足曰械从木戒声也)</p>
<p>
	　　枷锁(上音加考声云梏也案枷者穿木为孔枷于颈囚絷罪人之具也下桑果反或作锁俗字也)</p>
<p>
	　　摩诃迦罗(梵语也唐云大黑天神也有大神力寿无量千岁八臂身青黑云色二手怀中横把一三戟叉右第二手捉一青羖羊左第二手捉一饿鬼头髻右第三手把剑左第三手执朅吒[网-(ㄨ*ㄨ)+又]迦梵语也是一髑髅幢也后二手各于肩上共张一白象皮如披势以毒虵贯穿髑髅以为璎珞虎牙上出作大忿怒形雷电烟火以为威光身形极大足下有一地神女天以两手承足者也)</p>
<p>
	　　疮疣(恻庄反韵英疮痍也或作创古文作创下有忧反疮颉篇疣病也或作肬亦通或作[病-丙+又]古字)</p>
<p>
	　　业漂(上严劫反贾注国语云业次也取也尔雅事也郭注云业次舍也端绪也说文从华从巾下匹遥反广雅漂潎也顾野王云流也说文浮也从水票声票音同上潎音篇篾反)</p>
<p>
	　　彗星(随锐反考声云[女*芺]星也光芒如帚帚箭草形占书云关中呼为伎女草此[女*芺]星光如伎女草形占书云所指之分有灾或作彗古作彗)</p>
<p>
	　　砂砾(零滴反碎石也[夕/鹿]砂也从石从乐省声)</p>
<p>
	　　泛涨(芳梵反贾逵注国语云泛浮也毛诗传云泛流貌也说文从凡作泛古今正从水乏声下张亮反考声云水增大砂岸崩摧延入水曰涨从水张声俗以上声呼非)</p>
<p>
	　　[乞-乙+几]阳(上康浪反考声[乞-乙+几]极也)</p>
<p>
	　　竭涸(何各反贾注国语涸竭亦涸也广雅涸尽也苍颉篇作[滷-├+止]古字也)</p>
<p>
	　　降澍(朱戍反集训云时雨所灌澍润生万物也经文从雨作霔谬也多是时俗凡情妄作不成字也检一切字书并无此字非也)</p>
<p>
	　　[木*函]盛(上霞岩反考声云木匧也韵诠云盛书盛表木匧也或作椷亦作楠古字也经作函俗字也本函谷关名也匧音谦叶反盛音成郑注周礼云在器曰盛说文云黍稷在器也从皿成声也皿音明秉反)</p>
<p>
	　　陀罗尼中字(但取其声不求字义)</p>
<p>
	　　[口*路](转舌呼)</p>
<p>
	　　娜(鼻中声)</p>
<p>
	　　孽(言竭反)</p>
<p>
	　　捺啰(二合二合者上下两字各取半声合为一字上捺音弩纥反下啰音先取罗字上声加转舌即是下文诸有二合皆同此例啰字亦准此也)</p>
<p>
	　　枳娘(二合上鸡以反娘取上声经从禾误也后文准此)</p>
<p>
	　　婆(取去声并引也)</p>
<p>
	　　嚩(无可反)</p>
<p>
	　　惹(自攞反)</p>
<p>
	　　晒(所戒反)</p>
<p>
	　　儜(尼整反亦作抳)</p>
<p>
	　　涅(宁逸反转舌也)</p>
<p>
	　　十六大国(佛在世时各各强盛名为大国自后随其王福互相吞并今或为小国或复磨灭无其国号者也王是之也)</p>
<p>
	　　毗舍离国(旧曰毗耶离即维摩大士所居地也七百罗汉在此国界结集圣教)</p>
<p>
	　　憍萨罗国(唐云无斗战龙猛所化之处也)</p>
<p>
	　　室罗筏国(即是说此经处佛在时波斯匿王所治之境也)</p>
<p>
	　　波罗痆(拏黠反)</p>
<p>
	　　斯国(旧曰波罗奈施鹿林在此国也)</p>
<p>
	　　迦毗罗卫国(即如来下生之地净饭王所治之境界)</p>
<p>
	　　拘尸那国(佛入寂灭处双树现在)</p>
<p>
	　　憍睒(尸染反)</p>
<p>
	　　弥国(或云憍偿弥昔优田王所治境也最初刻檀作佛形像见在此国即<a>护法</a>菩萨伏外道之处形彰之已矣)</p>
<p>
	　　波吒罗国(亦波吒厘或名上茅城或名王舍城鹫峰山在此国)</p>
<p>
	　　仁王护国陀罗尼经</p>
<p>
	　　(三藏大广智不空奉诏译)</p>
<p>
	　　(沙门慧琳音)</p>
<p>
	　　纂历(祖管反考声纂集桂苑珠藂聚也说文从糸[纂-糸]声也[纂-糸]音桑管反下力的反孔注尚书云节气之度也大戴礼云圣人慎守日月之数以察星辰之行以序四时之从逆故谓之历治也从曰[麻-(序-予)+厂]声也[麻-(序-予)+厂]音同也)</p>
<p>
	　　法蠃(卢禾反尔雅蚹蠃[虫*(虎-儿+(一/巾))]蝓也郭璞云似蜗牛而大案螺者乐器也吹作美声以和众乐从虫蠃声也经作[彖/虫]俗用谬也非本字言法蠃者<a>说法</a>声如蠃鼓因名法蠃也)</p>
<p>
	　　刊梵言(口干反杜注左传云刊除也郑注杜记云刊削也广雅刊定也说文剟也从刀干声也剟音竹劣反剟亦刊)</p>
<p>
	　　伟矣(为鬼反考声伟大也重也说文伟奇也从人韦声)</p>
<p>
	　　乃辟(上音乃语词也下卑亦反考声辟占也字书问也说文法也从尸从辛口用法也卩音节)</p>
<p>
	　　墙堵(上匠羊反说文墙垣蔽也从[夾/回]爿声啬音色爿音同成上经从土从[序-予+(圭/回)]非也)</p>
<p>
	　　稽缁衣(上计奚反孔注尚书云稽考也广雅稽问也说文从旨[禾*尤]声[禾*尤]音鸡[杭-〦+ㄊ]字从尤禾声禾音鸡木字曲头也下滓师反毛诗传曰缁黑色也从糸[甾-十+乂]声也[甾-十+乂]音同上[甾-十+乂]字说文从[巟-亡]音灾从[凵@士]苦外反俗用从田者谬)</p>
<p>
	　　京者(景英反尔雅京大也考声云丘之绝高者也说文云人所为绝高丘也从高省象高形也音公本反经从日从小作京俗字)</p>
<p>
	　　薮泽(上涑后反考声云泽无水有草曰薮尔雅有十薮说文大泽也从廾数声下音宅孔注尚书德泽择也郑注周礼云水钟曰泽苍颉篇泽恩也说文光润从水从择省声)</p>
<p>
	　　俾尔(卑避反孔注尚书云俾使也尔雅从也韵诠与也古今正字俾益也卑人从声)</p>
<p>
	　　贝多(西国树名也其叶可以裁为梵夹书写坟籍此叶[夕/鹿]厚鞭而难用若书多以刀画为文然后置墨为叶厚故也不如多罗树叶溥耎光滑白净细好全胜贝多其多罗树最高出众树表若断其苗决定不生所以诸经多引为喻此等形状叵似棕榈五天皆有不及南印度者为上西域记中具说其梵夹叶数种不同随方国土或用赤桦木皮或以纸作或以兽皮或以金银铜叶良为诸土无纸故也)</p>
<p>
	　　懵焉(墨崩反韵英云懵闷也惭也从心瞢声)</p>
<p>
	　　解曰(皆騃反呼为假者非也騃音崖解反也)</p>
<p>
	　　摩[酉*益](馨毉反梵语上界天王名也唐云大<a>自在</a>天也)</p>
<p>
	　　薜荔多(上音陛下音丽梵语饿鬼众也)</p>
<p>
	　　鬼魅(眉被反或作鬽老物精也)</p>
<p>
	　　漫荼罗(梵语也义说云圣众集会处也即念诵坛场)</p>
<p>
	　　岩窟(上雅缄反山崖也下苦骨反石穴也从穴屈声者也)</p>
<p>
	　　掘地(逵律反穿斸也)</p>
<p>
	　　瓦砾(力的反碎石之类也)</p>
<p>
	　　却窴(音田说文从穴真经中从土作填非也前经已具解说)</p>
<p>
	　　剩最(承证反考声云剩余也说文物相增加从贝朕声也剩从冉经从二贝作[賸-月+貝]误书冉为贝也下祖悔反韵诠甚也说文从日取声从四作者)</p>
<p>
	　　筑平(音竹以杵捣筑)</p>
<p>
	　　毕哩(下哩字转舌二字合为一声)</p>
<p>
	　　体(梯以反借音以响梵字也)</p>
<p>
	　　瞿摩夷(梵语也牛粪也)</p>
<p>
	　　间断(上间晏反下音段)</p>
<p>
	　　捣以(当老反考声手舂也从祷省经文从鸟作[打-丁+鳥]俗字也非正体舂音束龙反)</p>
<p>
	　　三重(直龙反言三重非是高下累作三层乃是从坛心向外周匝分为三重圣位其坛高四指量上面平如方案一切念诵坛场皆如此作)</p>
<p>
	　　皮胶(音交煎皮消作水凝冷而成胶)</p>
<p>
	　　<a>糯米</a>(奴过反)</p>
<p>
	　　三股(音古)</p>
<p>
	　　箜篌(应画<a>婆罗门</a>箜篌非是人间用者也)</p>
<p>
	　　插枝(楚洽反)</p>
<p>
	　　钉(去声丁迳反)</p>
<p>
	　　木橛(拳月反一头尖钉入坛上或名杙)</p>
<p>
	　　阏伽(梵语也即是香水器也或用金银器也或用螺杯盛香水也)</p>
<p>
	　　践蹋(上前演反郑注礼记云践履也说文从足戋声下蹋字从足[日/羽]声经作[踏-日+田]俗字也下徒合反说文蹋亦践)</p>
<p>
	　　跏趺(上音加下音夫前大般若中已具释)</p>
<p>
	　　输(诗律反借音用)</p>
<p>
	　　铎(唐洛反)</p>
<p>
	　　[牟*含](谟含反)</p>
<p>
	　　掏数(口甲反以指爪掏也)</p>
<p>
	　　驶流(音使峻流水也从马史声)</p>
<p>
	　　[寧*頁](宁顶反)</p>
<p>
	　　十六辐(封目反画坛场中心安布陀罗尼文字作一轮以金刚为辐辐间书梵字)</p>
<p>
	　　<a>金刚般若波罗蜜经</a></p>
<p>
	　　(后秦罗什译慧琳音)</p>
<p>
	　　金刚(金刚宝者最坚人刚以智谕焉金字说文云五色金也黄为之长久埋不生百炼不轻从革不违西方之行生于土左右注二点象金在土中之形也从土今声也刚字说文云强也从刀冈声冈音同上从网下断从山下文罗字亦从冈也)</p>
<p>
	　　舍卫国(梵语讹也案十二游经义译云无物不有国或云舍婆提城或言舍罗婆悉帝夜城并讹也正梵音云室罗伐悉底国此译云闻者城法镜经译云闻物国又善见律云舍卫者人名也舍卫先居此地时有国王见其地好心生爱乐舍卫遂请王住王即许之因以其名而为国号又国云多有国诸国珍奇多归此国故以为名也)</p>
<p>
	　　祇树(梵语也或云只陀或云祇洹或云祇园皆一名也正梵音云誓多此译为胜波斯匿王所治城也太子亦名胜给孤长者就胜太子抑买园地为佛建立精舍太子自留其树供养佛僧故略云祇树也)</p>
<p>
	　　给孤独(亦义译也梵云阿那陀此云无亲属巨富多财誓救孤独时人以为其号古经云阿那邠邸或曰阿蓝皆是一也)</p>
<p>
	　　唯然(维癸反案唯者谓譍尊者命亟敬之辞也礼记父召无诺先生召无诺唯而起郑玄曰唯恭于诺说文唯即诺也从口隹声)</p>
<p>
	　　四维(翼隹反广雅维隅也淮南子日天有四维也)</p>
<p>
	　　颇有(普我反或作叵语辞也叵也)</p>
<p>
	　　筏谕(夫[革*(卄/(ㄇ@人)/戌)]反俗字也正体从木从发作拨集训云缚竹木浮于水上或运载名之为拨南土吴人或谓之[簿-尃+卑]即筏也[簿-尃+卑]音排经中从伐作栰或从竹作筏皆非也谕字俗从口作喻也)</p>
<p>
	　　阿兰那行(梵语也正字言阿[文*閔]拏[文*閔]音邻简反此译云无诤即无诤行或云闲静亦是无诤义也或云阿兰若也)</p>
<p>
	　　数如是沙等恒河及经末云数佛世界(此二数字并属下句也)</p>
<p>
	　　经云尚多无数次文云尔所恒河沙数(此二数字音霜句反并去声字也皆属上句数字说文从又从娄支音普卜反)</p>
<p>
	　　歌利王(亦梵语也或言迦利王论中作迦蓝浮王皆讹也正云羯利王此译为斗诤王西域记云在乌仗那国瞢揭厘城东四五里是其处也古译为恶世无道王即波罗柰国王也瞢音墨崩反揭音羯厘音离)</p>
<p>
	　　金刚般若波罗蜜经</p>
<p>
	　　(后魏菩提流支译)</p>
<p>
	　　慧琳撰</p>
<p>
	　　修伽陀(或云修伽度皆梵语声转耳正梵云素[卄/(阿-可+辛)/木]多此云善逝即如来十号之一称)</p>
<p>
	　　扪泪(莫奔反声类扪摸也毛诗传扪持也经文或作抆武粉反字林通抆拭也考声涕泣也义亦也)</p>
<p>
	　　荷担(胡歌反又音贺广雅荷担揭也古文作[木*何]亦同下当滥反字书担负也说文从手詹声也)</p>
<p>
	　　摩那婆(梵语或云摩纳婆或言摩纳皆梵语讹转也此译为年少净行也)</p>
<p>
	　　歌罗分(梵语数名也下焚问反后文准此音论自解云如析一毛以为百分一分名歌罗分论以义翻名为力胜言无漏无量善法一歌罗分胜于有漏千分)</p>
<p>
	　　数分(霜何反犹是数中转微细者乃至少许犹胜于彼或云不相似胜也)</p>
<p>
	　　优波尼沙陀分(论中义释名为微细极至邻虚名优波尼沙陀分也)</p>
<p>
	　　毛道(此言译者误也案梵云嚩啰此云毛婆罗此云愚以毛与愚梵音相滥故误译此为毛义翻为毛道或云毛头皆非也此译者之失矣正梵音云婆罗必哩他仡那婆罗此云愚必栗托此云异仡那此云生唐云愚生是也言毛道凡夫者义不明也)</p>
<p>
	　　金刚般若波罗蜜经</p>
<p>
	　　(陈朝真谛三藏译)</p>
<p>
	　　慧琳撰</p>
<p>
	　　偏袒(坛烂反顺时借用字也说文云衣缝解也音为丈苋反今非此义案经云偏袒者以右髆去衣露肉也彼方谓[虔-文+ㄆ]敬之仪极也从衣旦声说文从肉从亶作膻诗曰膻锡暴虎从肉亶声)</p>
<p>
	　　右肩(音坚说文作肩肩髆也从肉象形字)</p>
<p>
	　　湿生(尸入反考声云湿濡也说文幽湿也从水从一一覆也覆土而有水故湿从[茲-卄]从土经文多作湿非也湿音他匝反湿水名也在东郡东武阳陈平原东北流至千乘入海也[茲-卄]音幽)</p>
<p>
	　　<a>虚空</a>可数量(上虚字从虍音呼从丘丘字或作[共-八]经文有作[雨/(並-(前-刖))]非也次数字上声下量字音力长反说文云平多少称轻重曰量正从曰从童作量今隶书省也)</p>
<p>
	　　沙数(霜句反)</p>
<p>
	　　支提(梵语也或云脂帝浮都或云浮图皆讹也正梵音际多或曰制多此云聚相谓累宝及塼石等高以为相也)</p>
<p>
	　　迦陵迦王(梵语古昔王名也此云斗诤即前经中波罗柰国无道王也)</p>
<p>
	　　荷负(上音何又音贺字书荷担负也下负字说文上从人下从贝上古人字也非是力亦非刀俗多从力或从刀皆非也)</p>
<p>
	　　能断金刚般若波罗蜜经</p>
<p>
	　　(三藏玄奘译慧琳音)</p>
<p>
	　　能断(团[夕*ㄗ]反上声字或去声亦通易断木为杵孔注尚书云断绝也说文截也从斤从[(茲-卄)/一/正]音绝古文绝字也今经文作[((ㄠ*ㄠ)/一/正)*斤]皆隶书从省略也或取便稳而作非正体也截正体截字也右此金刚一经即大波若中第五百七十七卷是能断金刚分也入藏目录云为与后经名目相滥故重列之其音义已具前大经本故不重出请检前文也)</p>
<p>
	　　能断金刚般若波罗蜜多经</p>
<p>
	　　(大周义净三藏译)</p>
<p>
	　　(慧琳音)</p>
<p>
	　　难量(力长反)</p>
<p>
	　　知量(良丈反俗作量)</p>
<p>
	　　弶伽(梵语西国河名也此借唐言以响梵字犹未全切若准梵音上弶应音为凝等反亦凝之上声也下鱼迦反为正也古经或云恒伽河或云恒边沙或云兢伽皆一也不切当也)</p>
<p>
	　　心陀罗尼(梵语陀罗尼此云总持即心持法者也)</p>
<p>
	　　薄伽伴(梵语或云薄伽梵或云婆伽婆或云薄伽跋帝皆佛第十号也)</p>
<p>
	　　此金刚经更有一译在金刚般若论中(无著菩萨造隋朝岌多译者是经文具在论文中)</p>
<p>
	　　实相般若经</p>
<p>
	　　慧琳撰</p>
<p>
	　　交映(英敬反韵英云旁照也考声云晖也说文从日英声经文从央作映非映音乌浪反经意也)</p>
<p>
	　　游践(钱剪反孔注论语云践循也郑注礼记云履也从足声戋音残)</p>
<p>
	　　唅(何甘反短声自下单书一字者皆是<a>真言</a>但取其声以响梵字不求字义也)</p>
<p>
	　　唵(乌固反引声便合口)</p>
<p>
	　　憾(含绀反引声此上三字皆真言也)</p>
<p>
	　　淤泥(于据反字书云水底青泥也韵英云淀滓从水于声)</p>
<p>
	　　咭唎(二合上贤结反下唎字转舌二字合为一声下二合字皆准此解也)</p>
<p>
	　　怛缆(二合下缆字转舌引声蓝谈反)</p>
<p>
	　　阿(上声又短声)</p>
<p>
	　　阿(去声引)</p>
<p>
	　　[口*藍](鲁甘反弹舌引声即是)</p>
<p>
	　　底唎(二合上丁以反下唎字兼转舌二字合为一声也)</p>
<p>
	　　障累(上章让反考声云蔽也说文隔也从阜章声下垒坠反考声家累也孔注尚书云轻忽小罪而积害毁大也刘兆注公羊传云连及也作絫会意字)</p>
<p>
	　　骠(梵语本是二合字应合书毗喻二字合为一声仍引也)</p>
<p>
	　　遍饶(边眄反考声云书也周也亦作遍下绕招反考声云益也饱也形声字也)</p>
<p>
	　　违[日/出/大/((犀-尸)-牛+十)](蒲冒反郑注周礼云相侵也案暴亦恶也说文疾有所趣也从[冗-几+平]音淊从[日/出/大/米]省声也今经文从田从恭非也正从日从出从廾从企廾音拱也)</p>
<p>
	　　莎诃(梵语具足云娑嚩二合贺唐云满足义周遍义寂灭今言莎诃者讹略也)</p>
<p>
	　　波旬(梵语正云波俾掾唐云恶魔佛以慈心诃责因以为名古人译为波[田/十]秦言好略遂去[田/十]字旬字本从目音县误书从日为旬今验梵本无巡音盖书写误耳传误已久)</p>
<p>
	　　扰乱(上饶沼反从忧忧音奴刀反不是忧字下音乱前已具释故)</p>
<p>
	　　理趣般若经</p>
<p>
	　　(三藏金刚智译)</p>
<p>
	　　慧琳撰</p>
<p>
	　　绮盖(上欺几反下盖字从草从盍盍音合)</p>
<p>
	　　金刚拳(逵圆反考声云手拳也说文从手从卷省声)</p>
<p>
	　　美适(上美字说文从羊从大经从火作美非也经文有作猗适者误也)</p>
<p>
	　　吽(梵文真言句也如牛吼声或如虎怒胸喉中声也)</p>
<p>
	　　信解(谐戒反音夏者非也)</p>
<p>
	　　超越(超越二字并从[禾/止][禾/止]字上从夭下从止经从土从之作走讹也超字从召召字从刀从口越字从戉音与上同戉字从戈从[戉-戈]音厥戈音古禾反)</p>
<p>
	　　戏论(希义反尔雅戏谑也考声弄也施也毛诗传云逸豫也字书三军之备也说文从戊[戲-戈]声[戲-戈]音希下从豆也)</p>
<p>
	　　淤泥(于据反字书云水下青泥韵英云淀滓也从水于声)</p>
<p>
	　　纥哩(二合真言句也上纥字无反音取痕字入声下哩字转舌)</p>
<p>
	　　怛嚂(二转合舌引也)</p>
<p>
	　　鹤(何各反亦真言句也)</p>
<p>
	　　毗喻(二合引)</p>
<p>
	　　娑鑁(二合下武敢反)</p>
<p>
	　　[怡-台+咸](含绀反)</p>
<p>
	　　并真言句不考字义</p>
<p>
	　　大乐金刚理趣经</p>
<p>
	　　(大广智不空三藏译)</p>
<p>
	　　慧琳撰</p>
<p>
	　　摇击(上翼消反考声摇作也说文动也从手[榣-木]声也[榣-木]音由[榣-木]字从肉从缶经文从爪非也下经亦反顾野王云击犹捶打也说文支也从手[擊-手]声[擊-手]音与上同从[車/山]从殳[車/山]音卫殳音殊攴音普卜)</p>
<p>
	　　欲箭(下煎线反欲心与境相应如箭之中也)</p>
<p>
	　　滋泽(上子斯反孔注尚书云滋长也苍颉篇液也说文益也从水兹声下音宅毛诗传曰泽润也说文光润也从水睾声)</p>
<p>
	　　<a>曼荼罗</a>(荼音宅加反梵语无正翻义译云圣众集会处即此经一十七会曼荼罗各各差别并是<a>修行</a>供养念诵者道场也)</p>
<p>
	　　熙怡(上音希下音夷前音义第一卷已释)</p>
<p>
	　　抽掷(上丑留反下程剧反)</p>
<p>
	　　吽(如虎怒声)</p>
<p>
	　　何(去声引如长声呼恶字是也)</p>
<p>
	　　嚬眉(毗寅反戚眉而视忿怒之形也)</p>
<p>
	　　挥斫(上音晖下章若反运以猛利智剑断一切分别心名为挥斫一切有情即未来佛也)</p>
<p>
	　　郝(呵各反长引声)</p>
<p>
	　　大明咒经</p>
<p>
	　　(前译般若心经慧琳音)</p>
<p>
	　　挂碍(胡[几@(、/、)]反下立盖反说文纲碍也从冈)</p>
<p>
	　　竭帝(梵语真言句质朴不妙竭正梵音云蘖也)</p>
<p>
	　　僧婆诃(亦质朴不妙也正梵音云婆缚二合贺与前经所说同也)</p>
<p>
	　　般若波罗多心经</p>
<p>
	　　(罗什译慧琳音)</p>
<p>
	　　<a>五蕴</a>(威损反蕴犹聚也)</p>
<p>
	　　揭帝(梵语真言句上鱼羯反与[薛/女]字相近也)</p>
<p>
	　　般啰(上奔没反下啰字转舌梵字亦是二合宜书钵啰字为正)</p>
<p>
	　　佛说<a>般若波罗蜜多心经</a></p>
<p>
	　　(罽宾僧般若于西明寺译)</p>
<p>
	　　若軶(樱革反碍也难也或作厄俗字也)</p>
<p>
	　　<a>行者</a>(行孟反)</p>
<p>
	　　[薛/女]帝(鱼羯反真言句梵语不求字义但取声)</p>
		

	
	

		</div></div><hr><script charset='utf-8' src='../../js/footer.js'></script></body></html>