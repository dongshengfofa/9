<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三十四卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三十四卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第三十四卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　入法界体性经一卷慧琳</p>
<p>
	　　如来师子吼经一卷慧琳</p>
<p>
	　　大方广师子吼经一卷慧琳</p>
<p>
	　　方等修多罗王经一卷慧琳</p>
<p>
	　　转有经一卷无</p>
<p>
	　　大乘百福相经一卷慧琳</p>
<p>
	　　大乘百福庄严相经一卷慧琳</p>
<p>
	　　大乘四法经一卷慧琳</p>
<p>
	　　<a>菩萨</a><a>修行</a>四法经一卷慧琳</p>
<p>
	　　希有希有经一卷慧琳</p>
<p>
	　　最无比经一卷慧琳</p>
<p>
	　　前世三转经一卷慧琳</p>
<p>
	　　银色女经一卷慧琳</p>
<p>
	　　阿阇世王受决经一卷慧琳</p>
<p>
	　　采莲违王上<a>佛经</a>一卷慧琳</p>
<p>
	　　佛说正恭敬经一卷慧琳</p>
<p>
	　　善敬经一卷慧琳</p>
<p>
	　　称赞大乘功德经一卷慧琳</p>
<p>
	　　说妙法决定经一卷无</p>
<p>
	　　谏王经一卷玄应</p>
<p>
	　　示教胜军王经一卷玄应</p>
<p>
	　　胜光天子经一卷慧琳</p>
<p>
	　　文殊师利巡行经一卷慧琳</p>
<p>
	　　文殊尸利行经一卷慧琳</p>
<p>
	　　贝多树下经一卷慧琳</p>
<p>
	　　缘起圣道经一卷(此经欠未音训)</p>
<p>
	　　了本<a>生死</a>经一卷玄应</p>
<p>
	　　稻秆经一卷玄应</p>
<p>
	　　慈氏菩萨说稻[卄/幹]经一卷慧琳</p>
<p>
	　　独证自担经一卷玄应</p>
<p>
	　　自誓三昧经一卷慧琳</p>
<p>
	　　如来独证自誓经一卷慧琳</p>
<p>
	　　龙施女经一卷慧琳</p>
<p>
	　　龙施菩萨本起经一卷玄应</p>
<p>
	　　菩萨<a>生地</a>经一卷慧琳</p>
<p>
	　　佛语经一卷慧琳</p>
<p>
	　　八吉祥神咒经一卷慧琳</p>
<p>
	　　八阳神咒经一卷玄应</p>
<p>
	　　八吉祥神咒经一卷慧琳</p>
<p>
	　　八佛名号经一卷慧琳</p>
<p>
	　　<a>盂兰盆经</a>一卷玄应</p>
<p>
	　　报恩奉盆经一卷慧琳</p>
<p>
	　　灌洗佛像经一卷慧琳</p>
<p>
	　　摩诃刹头经一卷慧琳</p>
<p>
	　　浴像功德经一卷慧琳</p>
<p>
	　　佛说浴像功德经一卷慧琳</p>
<p>
	　　造立形像福报经一卷慧琳</p>
<p>
	　　作佛形像经一卷慧琳</p>
<p>
	　　内藏百宝经一卷慧琳</p>
<p>
	　　佛说私诃昧经一卷慧琳</p>
<p>
	　　四不可得经一卷玄应</p>
<p>
	　　梵女首意经一卷玄应</p>
<p>
	　　菩萨行五十缘身经一卷慧琳</p>
<p>
	　　成具光明定意经一卷玄应</p>
<p>
	　　温室洗浴众僧经一卷玄应</p>
<p>
	　　诸德<a>福田</a>经一卷玄应</p>
<p>
	　　金色王经一卷玄应</p>
<p>
	　　方广如来藏经一卷慧琳</p>
<p>
	　　大方广如来藏经一卷慧琳和尚译</p>
<p>
	　　演道俗经一卷玄应</p>
<p>
	　　百佛名经一卷玄应</p>
<p>
	　　称扬诸佛功德经二卷玄应</p>
<p>
	　　须真天子经三卷玄应</p>
<p>
	　　摩诃摩耶经一卷玄应</p>
<p>
	　　除恐灾患经一卷玄应</p>
<p>
	　　孛经一卷玄应</p>
<p>
	　　不思议光经一卷玄应</p>
<p>
	　　十住断结经十卷玄应</p>
<p>
	　　菩萨璎珞经十二卷玄应</p>
<p>
	　　超日明三昧经二卷玄应</p>
<p>
	　　贤劫经十三卷玄应</p>
<p>
	　　右七十一经一百七卷同此卷音</p>
<p>
	　　入法界体性经</p>
<p>
	　　慧琳撰</p>
<p>
	　　磨莹(下萦定反广雅云莹磨也谓磨拭珠玉使发光明也集训云莹饰也或作蓥说文玉色也从玉从荧省声)</p>
<p>
	　　如来师子吼经</p>
<p>
	　　慧琳撰</p>
<p>
	　　广长(上古晃反郑注<a>礼记</a>云广犹弘也孔注<a>尚书</a>云广大也从广严捡反黄声下丈张反毛诗笺云长远也文字典说云夕也远也从倒亡从兀从上古化字兀然而化经从草作苌非经义也)</p>
<p>
	　　指[蝷-虫](上脂齿反顾野王云谓意之所指又手指物以示人也说文云手指也从手旨声下齿亦反刘兆注谷梁云指亦[蝷-虫]也王注楚辞云[蝷-虫]逐也<a>汉书</a>音义云[蝷-虫]不用也说文从广音俨[朔-月]音逆声经文作此[厂@千]俗字也[厂@千][呼-丁+ㄎ]旱反)</p>
<p>
	　　大方广师子吼经</p>
<p>
	　　慧琳撰</p>
<p>
	　　电鬘(下麻班反西国花鬘也若此国珠璎严身之具也本音弥然反今不取此音假借字)</p>
<p>
	　　痖默(上乌贾反集训云痖不能言也案痖者有声而无词也古今正字从疒亚声疒音女厄反也)</p>
<p>
	　　分剖(下普口反左传云与汝剖分也苍颉篇剖析也说文剖判也从刀音声[立/口]音土口反[立/口])</p>
<p>
	　　大方等修多罗王经(此经无字音训)</p>
<p>
	　　转有经(此经亦无字音训)</p>
<p>
	　　大乘百福相经</p>
<p>
	　　慧琳撰</p>
<p>
	　　蹠俱罗(梵语音鹿西方翠鸟名也此方无此鸟也)</p>
<p>
	　　矛矟(上莫侯反考声云酋就荖矛戈类也说文矛长二丈建于兵车象形也文字典说酋矛经作柔非也今不取也下双卓反广疋云矟矛也古今正字矟长一丈八尺从矛肖声也)</p>
<p>
	　　罥索(上涓兖反声类[(ㄇ@(企-止))/肙]取也考声云[(ㄇ@(企-止))/肙]以绳捕也亦作绢文字典说亦作此罥古今正字从网肙声肙音鸟玄反下乘洛反)</p>
<p>
	　　眼[目*(足-口+(├/((巨-匚)@一)))](下夹叶反说文目旁毛也从目[├/(足-口+(雪-雨))]声或作[目*夾])</p>
<p>
	　　大乘百福庄严相经</p>
<p>
	　　慧琳撰</p>
<p>
	　　稀穊(上喜依反孔注<a>论语</a>稀少也尔雅稀也说文疏也从禾希声下玑气反汉书云深耕穊种也说文穊稠也从禾既声)</p>
<p>
	　　疵秽(上音慈下威卫反字书字典云并恶也古今正字从禾从岁声)</p>
<p>
	　　纤锐(上栖檐反文字典说云纤细也亦小也说文从糸韱声下悦惠反案博雅云锐利也说文从金兑声也)</p>
<p>
	　　密致(下直利反郑注礼记云致密也说文从糸致声也)</p>
<p>
	　　白[巾*弗](芬勿反埤苍云鞱发也古今正字从巾弗声)</p>
<p>
	　　弓弧像(中户孤反像名也)</p>
<p>
	　　[車*童]刃(上濯绛反杜注左传战车也说文陷阵车也从车童声也)</p>
<p>
	　　金钜(渠举反徐广注<a>史记</a>曰大坚[金*截]钜说文大钢也从金巨声也)</p>
<p>
	　　麰麦(上莫候反刘熙注孟子云[麰-牛+干]麦有两锋者郭注方言云<a>大麦</a>也又王箫云今河北有春种夏熟说文来麦[麰-牛+干]也亦瑞麦也从麦牟声)</p>
<p>
	　　大鳌(下五高反神仙传云有列灵之龟背负蓬莱山而弄戏沧海之中也王注楚辞云鳌大鳌也古今正字从黾敖声黾音猛)</p>
<p>
	　　两髀(下鼙米反说文髀股外也从骨卑声或作[骨*坒])</p>
<p>
	　　大乘四法经</p>
<p>
	　　慧琳音</p>
<p>
	　　所翳(下烟计反方言云翳薆也薆亦蔽集训云阴翳也文字典说云翳隐也薆音哀改反从羽及殹殹音同上)</p>
<p>
	　　蟠曲(上婆镘反顾野王云纡回转也广雅云蟠也郑注礼记蟠委曲说文从虫番声蟠亦曲番音潘正作此蟠经作磐非此义也)</p>
<p>
	　　稠林(上直留反博雅云稠穊也毛诗传云稠密也说文多也从禾周声也)</p>
<p>
	　　纲鞔(下莫安反春秋云鞔补也考声云盖也说文从革免声也)</p>
<p>
	　　菩萨修行四法经一卷</p>
<p>
	　　慧琳撰</p>
<p>
	　　愦[朿-木+大](下奴草反字书云市人犹猥扰也考声云人諠多也俗作闹也古今正字从市人不静声也)</p>
<p>
	　　希有希有挍量功德经</p>
<p>
	　　慧琳音</p>
<p>
	　　车箱(下削阳反毛诗传云箱车服箱也苍颉篇云车藩也说文云大车壮服也从竹相声)</p>
<p>
	　　淳净(上垂伦反说文云淳清也从水享声)</p>
<p>
	　　百倍(下蒲每反王辅嗣注<a>周易</a>谓以一生两也说文从人[立/口]声[立/口]音土口反)</p>
<p>
	　　校量(上交巧反贾逵注国语云校考也说文从木交声)</p>
<p>
	　　最无比经</p>
<p>
	　　慧琳撰</p>
<p>
	　　严丽(郎计反丽好也孔注尚书云丽施也顾野王云丽谓华靡也说文从鹿丽声也丽音戾)</p>
<p>
	　　佛说前世三转经</p>
<p>
	　　玄应撰</p>
<p>
	　　粗犷(下虢猛反集训云犷恶也说文云犷不可附也从犬广声也)</p>
<p>
	　　祷祠(上刀老反下似慈反郑注周礼云求福当请福之词得福曰祠说文并从示示音只寿司声也)</p>
<p>
	　　无瘢(下薄寒反苍颉篇痕也说文瘢痍也瘢痕也经文作槃应从疒女厄反般声也)</p>
<p>
	　　妊娠(上如鸩反下书邻反广疋云妊亦[仁-二+身][仁-二+身]音申也毛诗传云娠怀孕也说文义同并从女壬辰俱声)</p>
<p>
	　　身餧(于伪反顾野王云以物散与鸟食也广雅餧亦飤飤音寺也说文从食委声也)</p>
<p>
	　　糊口(上户徒反尔雅云糊[飢-几+(面/且)]音之然反左传云糊其口于四方也说文寄食也从食胡声)</p>
<p>
	　　佛说银色女经</p>
<p>
	　　慧琳撰</p>
<p>
	　　抟若(上夺栾反博雅抟着也顾野王亦令着也礼记无抟饭也说文从手专声)</p>
<p>
	　　鬀须(上梯帝反许注淮南子云鬀截发也说文从髟音摽弟声考声云削发从刀作剃俗字也下相逾反郑注周礼云须发也又从颐下须也说文亦面毛也从彡从页象形字也)</p>
<p>
	　　挽我(上无返反声类云挽引也从车作挽说文从手免或声也)</p>
<p>
	　　佛说阿阇世王受决经</p>
<p>
	　　慧琳撰</p>
<p>
	　　哽噎(上罂绠反考声云哽气塞也声类留嗌喉中也亦体食也说文从口更声下烟结反毛诗传噎不能息也郭注方言云壹痛也说文食在喉也从口壹声)</p>
<p>
	　　采莲违王上佛受决号妙华经</p>
<p>
	　　慧琳撰</p>
<p>
	　　采莲(上猜宰反考声云采取也说文从爪从木今经从手通用也)</p>
<p>
	　　[怡-台+(遻-(這-言))]然(上五各反字书[遻-(這-言)]惊也说文从心[遻-(這-言)]音与上同声也)</p>
<p>
	　　佛说正恭敬经</p>
<p>
	　　玄应撰</p>
<p>
	　　蹀足(上徒叶反广雅云蹀履也声类蹀蹑古今正字蹀蹈也从足枼声枼音叶也)</p>
<p>
	　　趠足(上丑挍反上林赋趠间也说文远也从走卓声也)</p>
<p>
	　　善敬经</p>
<p>
	　　慧琳撰</p>
<p>
	　　指抓(下侧绞反左传云手甲也埤苍抓掏也亦作爪说文抓刮也从手爪声也)</p>
<p>
	　　[腐-付+一]髆(下牓莫反集训云髆胸髆也亦作膊说文肩甲也从骨尃声尃音浦也)</p>
<p>
	　　椎扑(上直追反太公<a>六韬</a>曰椎重八斤柄长五尺顾野王云椎所以转物也说文从木隹声经文作此槌俗字也下庞邈反字书云相扑手搏也说文从手菐扑击也搏音博经文从菐声菐音卜从人作仆讹也)</p>
<p>
	　　钩[此/束](下兹髓反或作[口*束]考声云鸟口从此朿音[利-禾+(夾-(人*人)+(前-刖))]声字书或作古今正字从此作觜经作[口*(隹/乃)]俗字也)</p>
<p>
	　　荷担(下耽滥反考声古今正字云担负木荷物从手也詹声也)</p>
<p>
	　　称赞大乘功德经</p>
<p>
	　　慧琳撰</p>
<p>
	　　谤讟(下同庶反杜注左传云讟诽也方言痛也广雅讟恶也说文从誩卖声誩音干敬反)</p>
<p>
	　　捶打(上隹委反说文捶杖击也从手垂声也)</p>
<p>
	　　匾[匚@虎](上边丐下土奚反考声作匾[匚@虎]并薄皃也经作[月*扁][月*弟]俗字也丐音湎也)</p>
<p>
	　　矬陋(上坐莎反广雅短也古今正字云矬字从矢坐声也)</p>
<p>
	　　澍陋雨(上朱戍反淮南子云澍而不澍也春雨之灌万物也说文云澍时雨所以澍生万物无地也从水从尌声尌音驻次<a>正法</a>字顾野王云常也无地无戒法则也又放效模范也尔雅云法独也广雅云合也说文云灋平如水廌所以不直而去之会意字也廌音宅薤反)</p>
<p>
	　　综摄(上子宋反列女传织可以喻治政推持丝而往引而来者曰综说文机缕交者也从糸宗声也)</p>
<p>
	　　枯槁(上苦胡反考声木干死也亦作[歹*古]说文枯朽也从木古声下苦浩反说文槁亦枯也考声亦干也从木高声也)</p>
<p>
	　　佛说妙法决定业障经(无字可音训)谏王经</p>
<p>
	　　玄应撰</p>
<p>
	　　黼黻(上弗禹反下甫忽反考工记画绘之白与黑谓之黼黑与青谓之黻尔雅事章也斧谓之黼郭璞曰黼文画为斧形黼字从黹音知雉反经文从首作[首*甫]非也)</p>
<p>
	　　恇攘(丘方反下而羊反说文恐惶遽也楚辞遭此世之恇烦扰也谓烦攘是也)</p>
<p>
	　　口噤(又作唫同渠饮反噤而不言王逸注楚词云噤闭也闭口为噤也)</p>
<p>
	　　葆羽(又[羽*包]同补道反汉书作合聚五色羽名书羽葆谓为葆也)</p>
<p>
	　　噢咿(于六反下于只反埤苍噢咿痛悲之也亦声也)</p>
<p>
	　　阗阗(又作填同徒坚反诗云振旅阗阗言盛皃也亦群行声也)</p>
<p>
	　　示教胜军王经</p>
<p>
	　　玄应撰</p>
<p>
	　　倡优(齿阳反说文倡乐也苍颉篇乐也证也戏笑之伎也谓乐倡俳也优笑以自人所为戏怡悦也)</p>
<p>
	　　绮帊(又作[袖-由+巴]同普亚反襆也通俗文广雅云帊复曰帊也)</p>
<p>
	　　锦衾(袪金反字林衾大被也)</p>
<p>
	　　骏马(子闰反穆天子传曰天子称骏马百匹郭璞曰马之美马才良文骏者也)</p>
<p>
	　　瞑目(觅田反说文瞑翕也尔雅翕合也)</p>
<p>
	　　辟手(裨役反谓舒手附身也广雅辟除也)</p>
<p>
	　　曰暴(蒲冒反暴脪干晒也说文从出从廾米字意也字从曰从廾音巨恭反)</p>
<p>
	　　雨[溳-口+束](在赐反浸也通俗文水曰渍渍润湿也)</p>
<p>
	　　霜封(府龙反封厚也亦缄捡之也固之也)</p>
<p>
	　　筋骨(居欣反说文肉之有力者筋字从竹也)</p>
<p>
	　　殉利(辞俊反苍颉篇云殉求也广雅云殉营也)</p>
<p>
	　　佛为胜光天子说王法经</p>
<p>
	　　慧琳音</p>
<p>
	　　懊悔(乌老反文字集略懊憹奴道反尔雅懊亦忨五焕反说文从心奥声下呼会反毛诗传曰悔恨也刘瓛言蹇反注周易悔改也说文从心每声也)</p>
<p>
	　　黔黎(上俭廉反郑氏注礼记黔首也说文从黑今声下力奚反孔注尚书[黎-(暴-(日/共))+(恭-共)]众也古今正字从黍[(鯬-魚)-禾][(鯬-魚)-禾]音利声)</p>
<p>
	　　溘然(坎合反至也楚辞云溘奄忽而之亦至也说文从水盍音合声也)</p>
<p>
	　　白[疊*毛](下甜颊反埤苍云[疊*毛]细毛布也考声云亦草花布也文字典说从毛叠声叠音同上)</p>
<p>
	　　萦身(于营反收卷也说文从糸萦省声)</p>
<p>
	　　[跳-兆+(梳-木)]通(上所初反经作踊写人误也)</p>
<p>
	　　铃铎(上力丁反铃小铎也说文从金令声下唐洛反郑注周礼铎大铎也说文从金睾声也)</p>
<p>
	　　[刀/田/火]鳖(上语居反水[乏-之+虫]下必灭反考工记肉骨者也吕氏春秋山海经亦介也从黾敝声黾音猛敝音毗袂反)</p>
<p>
	　　鼋鼍(上阮援反说文鼋大鳖也从黾元声下大河反郭璞注山海经云鼍似蜥蝪长丈余有鳞皮可以为鼓也说文水虫也从黾[咒-几+里]省声[咒-几+里]音那也)</p>
<p>
	　　文殊师利巡行经</p>
<p>
	　　慧琳撰</p>
<p>
	　　晡时(上补胡反许注淮南子日行至申为晡时悲谷者日入处也顾野王云悲谷是日加申时也说文从日甫声也)</p>
<p>
	　　佛说文殊尸利行经</p>
<p>
	　　慧琳撰</p>
<p>
	　　诽谤(上音斐下补浪反说文诽犹谤也杜注左传谤亦毁也大戴礼尧立诽谤之木文字典说并从言非旁俱声也)</p>
<p>
	　　贝多树下思惟<a>十二因缘</a>经</p>
<p>
	　　慧琳撰</p>
<p>
	　　极剧(渠戟反顾野王云剧甚也说文作剧正字也从刀豦声经作剧俗字)</p>
<p>
	　　缘起圣道经(此经未有本可音训)了本生死经</p>
<p>
	　　玄应撰</p>
<p>
	　　苦懑(古文懑同莫本反说文烦也苍颉篇懑闷也亦愤也)</p>
<p>
	　　常啖(又作啖同徒感徒滥二反吃啖也)</p>
<p>
	　　[米*舀]秆经</p>
<p>
	　　玄应撰</p>
<p>
	　　生穗(又作釆同辞醉反说文禾成秀人所收也)</p>
<p>
	　　慈氏菩萨所说大乘缘生稻[卄/幹]喻经</p>
<p>
	　　慧琳撰</p>
<p>
	　　鹫峰(上音就下芳封反案<a>天竺</a>国<a>灵山</a>也在摩竭陀国此山高峻鹫鸟栖止此鸟形状似雕而小亦怪鸟也常食死尸若翔集聚落邑中必有死[〦/(口*口)/一/工]以此咎征故名灵鹫经文在此山说也故摽显其旧名只阇崛山梵语讹转也亦名鹫山也说文从山鸟夆就声者也)</p>
<p>
	　　错谬(下眉救反顾野王云谬犹僻也郑玄云谬误也释名云谬差也方言诈也说文从言翏力又反声也)</p>
<p>
	　　生茎(下幸[禾*井]反苍颉篇草本曰茎说文从草巠声音轻)</p>
<p>
	　　植种(上乘力反郑注周礼根生之属也孔注尚书植置也方言树立也说文从木直声下钟勇反孔注尚书云种布也顾野王云谓取种布于土中也说文从禾重声也)</p>
<p>
	　　窍隙(上企曜反郑注礼记窍孔也说文空也从穴敫声下卿逆反广雅裂也顾野王隙犹穿穴也隙壁际也说文从阜[少/日/小]声也)</p>
<p>
	　　耽着(上都南反考声云耽嗜也孔注尚书云过乐谓之耽从女作妉亦作此媅或也)</p>
<p>
	　　沃润(上乌谷反考声云沃灌也古今正字从水夭声也)</p>
<p>
	　　如称(蚩证反广雅云秤度也考声正作称经作秤俗字也说文从禾爯爯音上同声也)</p>
<p>
	　　低昂(上丁[前-刖+ㄅ]反博雅云垂也苍颉篇低俯也古今正字从人氐音底声经文作此[伭-〦+一]俗字也下五刚反说文高也从日卬声卬音同上也)</p>
<p>
	　　独证自誓三昧经</p>
<p>
	　　玄应撰</p>
<p>
	　　句潭(下徒南反或言瞿昙弥梵言轻重也)</p>
<p>
	　　趠第(丑挍他吊二反上林赋趠郭璞曰悬掷也说文趠远也)</p>
<p>
	　　金赠(在镫反赠送也遗也说文以玩好之物相送曰赠)</p>
<p>
	　　讴合(又作呕怄二形同乌侯反尔雅徒歌曰讴广雅讴喜也)</p>
<p>
	　　钵和兰(亦言钵和罗梵言讹转也此云自恣食也)</p>
<p>
	　　佛说自誓三昧经</p>
<p>
	　　慧琳撰</p>
<p>
	　　交露(交自也经作珓非也下音路也)</p>
<p>
	　　莎呵(素河反下音河梵语)</p>
<p>
	　　研精(啮贤反广雅云研熟也说文研[石*靡]从石幵声经作研俗字也幵音牵也)</p>
<p>
	　　句睒(失冉反梵语西国名)</p>
<p>
	　　揵捶(上音[虔-文+ㄆ]下直追反已于善敬经释讫)</p>
<p>
	　　佛说龙施女经</p>
<p>
	　　慧琳撰</p>
<p>
	　　危脃(七岁反广雅脃弱也顾野王云脃肉耎易断也说文云从肉从绝省声经文从危作脆误也)</p>
<p>
	　　龙施菩萨本起经</p>
<p>
	　　玄应撰</p>
<p>
	　　嘤嘤(乌耕反谓鸟鸣也尔雅丁丁嘤嘤相切直也)</p>
<p>
	　　悢悢(力尚反广雅云谓悢悢悲然愁也)</p>
<p>
	　　缕陈(力主反言数如丝缕多难陈也经文作屡非体也)</p>
<p>
	　　菩萨生地经</p>
<p>
	　　慧琳撰</p>
<p>
	　　精庐(吕猪反考声云庐庵类也杜注左传云庐舍也说文从广严捡反卢声也)</p>
<p>
	　　檛捶(上鵽踄瓜反考声云檛马策杖也说文从木过声也下之蕊反说文捶谓击也从手垂声)</p>
<p>
	　　急憋(下裨列反方言急性也说文云憋恶也郭注云憋从心敝声也)</p>
<p>
	　　诬冈(上武肤反注礼记及杜注左传云欺也郑云诬亦冈也说文从言从巫声也)</p>
<p>
	　　抵突(上丁礼反声类中作[牛*(一/?)]字[打-丁+互]音底触也亦至也古今正字从角氐声也)</p>
<p>
	　　稍稍(梢教反顾野王云稍稍侵渐也广雅云稍稍小也说文云从禾肖声)</p>
<p>
	　　佛语经</p>
<p>
	　　慧琳撰</p>
<p>
	　　卑掾(铅绢反苍颉篇掾指也汉书官府掾也说文从手彖声彖音湍乱反)</p>
<p>
	　　佛说八吉祥咒经</p>
<p>
	　　慧琳撰</p>
<p>
	　　颰陁(梵语也上盘钵反)</p>
<p>
	　　因抵(丁礼反大戴礼云抵犹推也方言云抵[利-禾+(夾-(人*人)+(前-刖))]也经作此[打-丁+互]俗字也说文从手氐音底声)</p>
<p>
	　　无央(约章反王注楚辞央尽也说文从大在冂声广雅云央音于仰反考声云失容也经文从革作鞅与经义殊[垂-工+┬]今不取)</p>
<p>
	　　[革*必]蜜(上频必反梵语也)</p>
<p>
	　　八阳神咒经</p>
<p>
	　　玄应撰</p>
<p>
	　　肉哙(口坏反国土名也依字咽也三苍亦快字也)</p>
<p>
	　　八吉祥神咒经</p>
<p>
	　　慧琳撰</p>
<p>
	　　缺减(犬悦反苍颉篇缺亏也说文从缶夫苟反夫吉穴反声下甲斩反说文减少也从水咸声也)</p>
<p>
	　　逮得(台赖反毛诗逮及也经作逯俗字也说文从辵隶声辵音丑略反隶音第)</p>
<p>
	　　谀讇(上庸朱反说文谀亦谄也从言臾声经作此谕是晓谕字也与经义乖也下丑冉反何注公羊传讇[佞-二+〦]也从言阎声或经作此谄俗字也)</p>
<p>
	　　八佛名号经</p>
<p>
	　　慧琳撰</p>
<p>
	　　熊罴(上音雄说文熊似豕山居冬蛰之兽从能灬必遥反声下鄙皮反郭注尔雅云罴似熊长头高脚能拔树说文黄白文也从熊罢省声也)</p>
<p>
	　　豺豹(上床谐反豺狼属也郭注尔雅云豺脚似狗也顾野王云霜降之日豺乃祭兽是也说文从豸音雉才声下包教反毛诗亦作豹黄罴是也说文似虎圆文从豸勺常药反声也)</p>
<p>
	　　芬馥(上芳文反下冯福反郑注仪礼云芬犹香也说文从草分声毛诗传云馥亦香也文字典说云从香复声)</p>
<p>
	　　<a>盂兰盆</a>经</p>
<p>
	　　玄应撰</p>
<p>
	　　盂兰盆(此言讹也正言乌蓝婆拏此译云倒悬案西国法至于众僧自恣之日云先亡有罪家复绝嗣亦无人飨祭则于鬼趣之中受倒悬之苦佛令于三宝田中俱具奉施佛僧祐资彼先亡以救先云倒悬饥饿之苦旧云盂兰盆是贮食之器者此言误也)</p>
<p>
	　　往饷(尸尚反广雅饷遗也说文饷馈也馈饷也)</p>
<p>
	　　锭烛(音定又殿韵集云有足曰锭无足曰镫经文作挺非也)</p>
<p>
	　　钵罗和饭(独证自担经云钵耳此释云和兰亦梵言轻重自恣食也)</p>
<p>
	　　汪洋(乌光反下以章反楚辞云临极也渊子汪洋王逸曰大水广皃说文汪洋深广皃广雅汪汪大水也)</p>
<p>
	　　六种亲属(汉书以奉六睹应劭曰六亲者父母兄弟妻子也苍颉篇亲爱也释名云[打-丁+親]也言相隐[打-丁+親]也)</p>
<p>
	　　佛说报恩奉瓫经</p>
<p>
	　　慧琳撰</p>
<p>
	　　乳哺(上儒主反下蒲慕反许注淮南子云哺口中嚼食也说文从口甫声也)</p>
<p>
	　　[麥*酋]饭(昌沼反字林熬米麦也说文从麦酋就由反声经文作麨俗字也)</p>
<p>
	　　汲灌(上纪立反说文汲引水也从水反声下宫换反晏婴云灌沃也说文从水雚音桓声也)</p>
<p>
	　　灌洗佛形像经</p>
<p>
	　　慧琳撰</p>
<p>
	　　脔肉(力转反字林云脔切肉也说文从肉[戀-心]劣专反声也)</p>
<p>
	　　佥然(上七尖反孔注尚书云佥皆也说文从集慈入反从吅音諠从从古从字)</p>
<p>
	　　佛说摩诃刹头经</p>
<p>
	　　慧琳撰</p>
<p>
	　　捼而(奴和反郑注礼记泽手挼莎也说文从手委声莎音素和反)</p>
<p>
	　　绀黛(上甘暗反说文深青色也从糸从甘声下徒赉反说文眉黑也从黑代声也)</p>
<p>
	　　佛说浴像功德经(<a>三藏</a>宝思惟译)</p>
<p>
	　　慧琳音</p>
<p>
	　　浴像(上瑜属反考声云浴洗也说文洛洒身也从水谷声洒先礼反)</p>
<p>
	　　佛说浴像功德经</p>
<p>
	　　慧琳撰</p>
<p>
	　　麸片(上抚无反说文麦皮屑也从麦夫声也)</p>
<p>
	　　沥取(上灵滴反苍颉篇云水下滴沥也说文从水历声也)</p>
<p>
	　　造立形像福报经</p>
<p>
	　　慧琳撰</p>
<p>
	　　柔耎(而兖反博雅耎弱也从而从大或作碝也)</p>
<p>
	　　恢上(苦回反杜注左传恢火也说文从心从灰声也)</p>
<p>
	　　佛说作佛形像经</p>
<p>
	　　慧琳撰</p>
<p>
	　　拘盐(上音俱下余廉反梵语国名也)</p>
<p>
	　　佛说内藏百宝经</p>
<p>
	　　慧琳撰</p>
<p>
	　　沤和(梵语于侯反)</p>
<p>
	　　媾精(上古候反周易曰媾遇也王注云女遇男也经作此遘误也说文从女冓音与上同声)</p>
<p>
	　　漱口(上搜皱反考声漱水激荡也礼记曰鸡初鸣咸盥漱是也说文从水欶所六反声)</p>
<p>
	　　伞盖(上珊亶反东观汉记时天大雨上骑持伞盖顾野王云伞即盖也说文从糸散声经文作此伞未详亦俗用字)</p>
<p>
	　　私呵昧经</p>
<p>
	　　慧琳撰</p>
<p>
	　　战栗(力质反杜注左传云栗谨敬也尚书云栗栗危惧是也说文从心栗声也)</p>
<p>
	　　肃然(上修育反孔注尚书云肃敬也又曰肃严也毛诗笺云肃肃严止之皃也谥法曰强德克义曰肃说文义同从聿汝涉在[棩-木]乌玄反)</p>
<p>
	　　炳意(上碧皿反广雅云炳明也说文云从火丙声也)</p>
<p>
	　　有遏(安割反孔注尚书云遏绝也苍颉篇遏谓遮也说文从辵曷音褐声)</p>
<p>
	　　僮孺(上徒东反郑注礼记云僮未冠之称也说文从人童声下如喻反孔注尚书稚子也说文从子需声俗作此[子*(舄-臼+(十/甲))]今不取)</p>
<p>
	　　蠕动(上如允反淮南子昆虫蠕动也说文从虫耎声也)</p>
<p>
	　　四不可得经</p>
<p>
	　　玄应撰</p>
<p>
	　　捻箭(又作敜同乃叶反谓以手指捻持也)</p>
<p>
	　　梵女首意经</p>
<p>
	　　玄应撰</p>
<p>
	　　入馆(古换反说文客舍也周礼五十里有候馆案客舍逆旅名候馆字从食今有从舍作馆近字也)</p>
<p>
	　　旡喆(又作哲悊二形同知烈反尔雅哲智也方言齐宋之间谓智为哲哲明了也)</p>
<p>
	　　菩萨行五十缘身经</p>
<p>
	　　玄应撰</p>
<p>
	　　佛塔(他盍反或云塔婆或作偷婆此云方坟亦言庙一义也经文从革作鞈公帀反槖也亦防污也鞈非此义也)</p>
<p>
	　　成具光明定意经</p>
<p>
	　　玄应撰</p>
<p>
	　　[卄/沃]若(又作沃同于缚反诗传云沃若犹沃沃然也沃柔也湿也亦从下溜出也)</p>
<p>
	　　卓荦(力角反谓奇异也)</p>
<p>
	　　瞢瞢(莫登反瞢瞢然乱也闷也亦无光也)</p>
<p>
	　　真谚(言建反谚俗言也言了别真俗语无疑难也经文从口作喭俗非也)</p>
<p>
	　　褎讪(补高反案褎犹扬美之也进也讪谤也)</p>
<p>
	　　刬贪(又作铲同初简反广雅刬削也声类云刬平者也)</p>
<p>
	　　踬碍(上音致通俗文事不利曰礩限至曰碍经文作缀非也)</p>
<p>
	　　潭然(宜作憺徒滥反憺犹安静也深水曰潭音徒南反)</p>
<p>
	　　眉毛(美饥反说文目上毛经文作[(尸@目)*毛][共/毛]二形非也)</p>
<p>
	　　眼睑(居俨反字略云眼外皮也经文作睫眊二形并非此用也)</p>
<p>
	　　諀訿(尔雅资尔反通俗文云难可谓之諀訿经文或作啤呲)</p>
<p>
	　　[病-丙+((宋-木)/火/又)][亭-丁+老](古文[亭-丁+老]耄二形今作秏同莫报反礼记八十曰耄注云耄惛忘也亦乱也经文作[(宋-木+老)/(老*老)][宋-木+老]二形误也)</p>
<p>
	　　棚阁(蒲萠反通俗文连阁曰棚棚亦阁也苍颉篇楼阁也谓重屋复道者也)</p>
<p>
	　　妐姑(又作伀同之容反释名云俗谓舅嫜名伀言所见敬忌见之伀惧自肃齐也)</p>
<p>
	　　盥手(公缓反说文澡手也案凡洒澡物皆曰盥不但手也字从臼水皿上意也)</p>
<p>
	　　温室洗浴众僧经</p>
<p>
	　　玄应撰</p>
<p>
	　　温痹(必二反风痹病也湿病也谓不能行也)</p>
<p>
	　　苾芬(又作飶馝咇[舌*必]四形同蒲结反埤苍大香也苾苾然芬芬香也)</p>
<p>
	　　诸德福田经</p>
<p>
	　　玄应撰</p>
<p>
	　　枯槀(古文[歹*高]同苦道反字林木枯也)</p>
<p>
	　　迄今(吁讫反尔雅云迄至也)</p>
<p>
	　　金色王经</p>
<p>
	　　玄应撰</p>
<p>
	　　粔[如/米](渠煮反下匿女反苍颉篇粔[如/米]饼饵者也江南呼为膏糫音还字苑粔[如/米]膏糫果也)</p>
<p>
	　　大方广如来藏经(晋翻)</p>
<p>
	　　慧琳撰</p>
<p>
	　　餍意(菩萨名上于艳反)</p>
<p>
	　　覆蔽(上若务反贾注国语覆盖也说文从西复声下必袂反杜注左传云敝障也考声云掩也说文从草敝裨袂反声西呼贾反)</p>
<p>
	　　皮[禾*會](苦外反苍颉篇[禾*會]糠也字书云[禾*會]粗糠也经作此[禾*會]俗字)</p>
<p>
	　　糟糠(上早劳反楚辞云哺具糟歠其酾说文酒滓音缁史反从米曹声下苦纲反郭注尔雅糠米皮也说文亦谷皮也从禾康声经从米作糠俗也)</p>
<p>
	　　核内(衡革反顾野王云果实中核也说文从木亥声)</p>
<p>
	　　见币(毗袂反郑注礼记云大币所以享先也又曰币帛也说文从敝毗袂反从巾也)</p>
<p>
	　　铸师(朱戍反左传铸谓炀阳向反铜为器也又销金也说文从金寿声)</p>
<p>
	　　缯蓐(昔烛反声类云蓐荐也郭注尔雅云蓐席也说文从草辱声也)</p>
<p>
	　　大方广如来藏经(兴善三藏新译)</p>
<p>
	　　慧琳撰</p>
<p>
	　　痿瘁(上委为反郑注礼记痿病也说文从疒委声下慈醉反毛诗传曰瘁病也说文从疒卒声疒音女厄反也)</p>
<p>
	　　[(土/儿/夕)*力]没(上力登反字书云或陵字也王逸云陵侵侮慢易也杜注左传云侮我也古今正字从力夌音上同声也)</p>
<p>
	　　须[蕊/糸](粟逾反说文正体从彡作须彡音衫页音颉象形也经从髟作[髟/眉]俗字也髟音标下而捶反王注楚辞云蕊花实皃也广雅云蕊花也说文从草从三心从糸也)</p>
<p>
	　　[兌*皮]去(上丑劣反埤苍云[兌*皮]皮破也说文从皮兑声也)</p>
<p>
	　　粟秫(唇律反尔雅云[類-犬+日]粟也说文从禾[尤-尢+木]声经作[序-予+禾]非也)</p>
<p>
	　　怀挟(上户乖反经从心通用说文正字作褱褱挟也从衣[〦/(罩-卓+(二*〡*二))]声下嫌颊反何注公羊云挟褱也尔雅云挟藏也说文持也从手从夹声经从人作侠误也)</p>
<p>
	　　金甎(音专埤苍云[鹿*瓦]甎也经从石作砖俗字也说文从瓦专声也[鹿*瓦]音禄)</p>
<p>
	　　跳蓦(上徒聊反说文跳跃也从足兆声下萠伯反考声云蓦踰也说文从马莫声也)</p>
<p>
	　　演道俗经</p>
<p>
	　　玄应撰</p>
<p>
	　　给赡(声类或作[飢-几+詹]同时艳反赡助也字书赡足也谓周足也)</p>
<p>
	　　[讚-貝+日]八(侧禁反广雅[讚-貝+日]毁也亦谗也一云旁入曰[讚-貝+日]也)</p>
<p>
	　　百佛名经</p>
<p>
	　　玄应撰</p>
<p>
	　　瞿嘘(借音荦俱反)</p>
<p>
	　　婆瑳(千我反)</p>
<p>
	　　媵德(翼证也)</p>
<p>
	　　称扬诸佛功德经下卷</p>
<p>
	　　玄应撰</p>
<p>
	　　洞清(古文衕迵二形同徒贡反案洞犹通过也亦深[遽-虍+穴]之皃也经文从口作哃非也)</p>
<p>
	　　须真天子经上卷</p>
<p>
	　　玄应撰</p>
<p>
	　　锋遬(苏木反)</p>
<p>
	　　[雨/對]陀(徒对反)</p>
<p>
	　　暓(止构反)</p>
<p>
	　　中卷</p>
<p>
	　　勇悍(胡旦反苍颉篇悍桀也说文勇亦悍也)</p>
<p>
	　　弧弓(户都反说文木也周易黄帝作弦木为弧剡木为矢是也)</p>
<p>
	　　建箭(居健反建立也亦树也)</p>
<p>
	　　摩诃摩耶经</p>
<p>
	　　玄应撰</p>
<p>
	　　涵润(胡耽反说文水泽多也诗云[讚-貝+日]始既涵是也)</p>
<p>
	　　[金*煞]翮(字林山瘵反谓张翼也淮南子云飞鸟[金*煞]翼许重曰[金*煞]羽而飞也)</p>
<p>
	　　除恐灾撗经</p>
<p>
	　　玄应撰</p>
<p>
	　　沟巷(胡绛反谓须陀洹人也此言入流或言至流今言沟巷者取其流水处也经文作港古项反字略云水分流也即经中云分布果是其义也)</p>
<p>
	　　孛经抄</p>
<p>
	　　玄应撰</p>
<p>
	　　蚑蜂(巨义反声类云多足虫也关西谓[朮/虫]溲为蚑[虫*朮][朮/虫]音求俱反下所诛反)</p>
<p>
	　　厮米(析移反厮下也字书厮役也谓贱役也今取其义也)</p>
<p>
	　　睚眦(五卖反下助卖反广雅睚裂也说文以为眦目匡也淮南子云嗔目裂眦即其义也)</p>
<p>
	　　媟嬻(上相列反下徒木反相狎习谓之媟嬻经文作泄渎非体也)</p>
<p>
	　　妖孽(字体作孽同五竭反说文衣服歌谣草木之怪谓之妖禽兽虫蝗之怪谓之孽孽灾也)</p>
<p>
	　　鲁钝(力古反论语参也鲁孔安国曰鲁钝也谓人惛钝者也)</p>
<p>
	　　吃[口*(刃-、+(孑-了))](宜作[口*刃]同音刃吃肕犹坚鞭也谓人无识也)</p>
<p>
	　　辜较(又作搉汉书音义曰辜固也较专也谓[矢*見]固贩鬻以求利专略)</p>
<p>
	　　谯譊(又作哓呶同才妙才焦二反苍颉篇谯云诃也亦娆也谯踧也下女交反譊譊欢呼也广雅譊鸣也说文云恚呼也苍颉篇讼声也)</p>
<p>
	　　鸬[慈*鳥](上郎都反下才资反说文水鸟也苍颉篇鸬[慈*鳥]似鶂而黑也鶂音五历反)</p>
<p>
	　　不思议光菩萨所说经</p>
<p>
	　　玄应撰</p>
<p>
	　　雁鸲(又作[鸚-女+隹]同其俱反即[鸚-女+隹]鹆也)</p>
<p>
	　　十住断结经第一卷</p>
<p>
	　　玄应撰</p>
<p>
	　　缠縺(力前反字书縺缕不解也)</p>
<p>
	　　戢在(侧立反戢聚也敛也说文藏兵器也经文从手作楫非也)</p>
<p>
	　　渗漏(疏荫反渗尽也下漉曰渗渗亦竭也)</p>
<p>
	　　阉塞(于俭反闭门人也宜作掩掩藏也蔽也)</p>
<p>
	　　第二卷</p>
<p>
	　　蜜欵(又作款同口缓反苍颉篇欵诚重也至也说文欵意有所欲也)</p>
<p>
	　　挥泪(许归反挥洒也说文云挥奋也谓奋振去之也)</p>
<p>
	　　第三卷</p>
<p>
	　　棚阁(蒲萠反通俗文连阁曰棚经文作閛普耕反门声也閛非此义也)</p>
<p>
	　　娆固(乃了反下又作[古/心]同古护反三苍云娆弄也烦也谓烦扰戏弄也诸经有作嬲或作[男*男]音同娆摩登伽经作扰蛊音公户反厌蛊也字林蛊音古护反)</p>
<p>
	　　第四卷</p>
<p>
	　　勖勉(虚玉反谓勉励也方言齐鲁谓勉为勖也)</p>
<p>
	　　道捡(居俨反大品经云若入声闻正位是也捡摄也苍颉篇捡法摩也)</p>
<p>
	　　第五卷</p>
<p>
	　　騞然(呼馘反騞然忽也义亦与[圭/石]字同音乎觅反[圭/石]然也馘音古麦反)</p>
<p>
	　　煻煨(徒郎反下乌回反通俗文热灰谓之煻煨亦熝也广雅煨温也经文作熅于文反烟熅光气也说文郁烟也熅非字体也)</p>
<p>
	　　门阈(古文[門@血]同呼域反尔雅柣谓之阈郭璞曰即门限也柣音千结反)</p>
<p>
	　　第六卷</p>
<p>
	　　或奣(鸦猛反明也)</p>
<p>
	　　婆搓(千何反或作婆叉河亦云博叉河大池西面河也马口而出流入西海也)</p>
<p>
	　　[夢-夕+登]瞢(徒登丁邓二反韵集笑卧极也下亡登反经有作踯憕懵并非体也)</p>
<p>
	　　第七卷</p>
<p>
	　　六湮(于仁反说文湮没也尔雅湮落也亦下也)</p>
<p>
	　　第八卷</p>
<p>
	　　[(爽-(爻*爻)+(目*目))*斗]水(九愚反广雅[(〦/(目*目)/大)*斗]酌也说文[(〦/(目*目)/大)*斗]挹斟也抒也经文作拘非体也或从酉作酙亦非)</p>
<p>
	　　第九卷</p>
<p>
	　　蚑行(渠支巨宜二反谓虫行皃也<a>周书</a>蚑行喘息是也)</p>
<p>
	　　哂然(字书作吲或作吹同式忍反三苍小笑也论语夫子哂之马融曰哂笑也礼记笑不至哂郑玄曰齿本曰吲大笑则齿本见也)</p>
<p>
	　　愚戆(都绛反说文愚痴也戆也声类韵集音丑巷反)</p>
<p>
	　　第十卷</p>
<p>
	　　遮迦越罗(此译云转轮圣王正言斫迦罗此言轮伐剌底此云转名转轮圣王顺此方语也)</p>
<p>
	　　菩萨缨络经第一卷</p>
<p>
	　　玄应撰</p>
<p>
	　　恭恪(古文[客/心]同口各反恪敬也字林恪恭也)</p>
<p>
	　　曩昔(奴朗反尔雅曩久也犹往久古昔也)</p>
<p>
	　　尘曀(又作[土*壹]同于计反尔雅终风且曀传曰阴而风曰曀曀亦翳也言奄翳曰光使不明也)</p>
<p>
	　　第三卷</p>
<p>
	　　亘然(歌邓反亘犹坦然也诗云亘之秬秠传曰亘遍竟也秬音巨秠音扶鄙反)</p>
<p>
	　　羯毗(或言羯随或曰迦毗或言迦毗此是梵语音讹也此译云迦毗声迦罗者名为好声鸟也)</p>
<p>
	　　第六卷</p>
<p>
	　　侥幸(古尧反下胡耿反侥遇也幸翼庆也俗谓幸为幸幸谓非其所得而得之也)</p>
<p>
	　　第七卷</p>
<p>
	　　贪餮(又作飻同他结反说文飻亦贪也又曰贪财曰饕贪食曰餮)</p>
<p>
	　　拘邻(或作居邻或作拘轮皆梵语讹也此云本际则经中尊者了本际尊者智本际皆是也此则娇陈如也)</p>
<p>
	　　邠耨(又作分耨或作邠耨文陀弗应云富罗曼陀弗多罗此译云满严饰女或言满见子也)</p>
<p>
	　　第九卷</p>
<p>
	　　苾芬(又作飶馝咇[黍*必]四形同蒲结反埤苍苾火香也诗注云苾苾然芬香也)</p>
<p>
	　　阿惟颜(案菩萨十住经云第十阿惟颜住谓一生补处者也)</p>
<p>
	　　铲以(叉苋反说文一曰平[金*截]也苍颉篇云削平也)</p>
<p>
	　　不泄(思列反泄溢也亦发也广雅泄漏也)</p>
<p>
	　　第十一卷</p>
<p>
	　　超卓(耻骄反跳上车也超越也出前也远也踰也下陟角反卓高也释名云超卓也举脚有所卓越也)</p>
<p>
	　　第十二卷</p>
<p>
	　　分卫(此言讹也正言傧荼此云团波多此云堕言食堕在钵中也或言宾荼夜此云团团者食团谓乞食也)</p>
<p>
	　　铿然(又作[木*身][車*真]二形同口耕反说文[車*真]坚也广雅[車*真][車*真]然坚也)</p>
<p>
	　　料量(力条反说文料量也料亦数也字从斗经文作科苦和反非也)</p>
<p>
	　　超日明三昧经上卷</p>
<p>
	　　玄应撰</p>
<p>
	　　慑伏(声类作慑同止业反说文心服曰慑广雅慑惧也字书失常也)</p>
<p>
	　　娞恤(私惟反尔雅娞安也恤收也)</p>
<p>
	　　恢[弓*口](又作[糸*(厂@火)]同苦回反字林恢大也)</p>
<p>
	　　纤介(家薤反周易忧悔吝者存乎介韩康伯曰介纤介也刘瓛曰介微也)</p>
<p>
	　　谲诡(又作噊同公穴反下又作恑同居毁反方言自关而东西或谓诈为谲恑亦奇怪也)</p>
<p>
	　　浮哗(呼瓜反尚书无哗听命孔安国曰无欢哗也苍颉篇云哗言语譊譊也)</p>
<p>
	　　不挍(古效反左传有人而挍罪莫大焉也注云挍报也论语云贼而不挍是也)</p>
<p>
	　　五兵(周礼司兵掌五兵郑众曰五兵者戈殳戟酋矛夷也若步卒五兵则无矛夷而有弓矢也)</p>
<p>
	　　消殪(古文作[壹-豆+(死/土)]同于计反尔雅殪死也尚书殪戎殷注云殪煞也亦尽也)</p>
<p>
	　　弘绰(又作[素*卓]同昌若反说文绰缓也绰亦宽也)</p>
<p>
	　　下卷</p>
<p>
	　　淖情(字林女卓反三苍昌若反又音徒历反淖约好皃也)</p>
<p>
	　　分赋(方句反赋布也尔雅赋斑也郭璞曰谓斑布与之也)</p>
<p>
	　　绸缪(直流反下亡侯反诗云绸缪束薪传曰绸缪缠绵也)</p>
<p>
	　　寇害(口候反说文寇暴也广雅寇抄也尚书寇贼奸宄薄宁集解云寇群行攻剽者也字从完从支剽音疋妙反)</p>
<p>
	　　踌躇(膓留反下膓诸反广雅踌躇犹豫也亦踯躅也)</p>
<p>
	　　貙者(耻俱反似狸而大尔雅今貙虎大于狗文如狸博物志云貙大能化为虎)</p>
<p>
	　　苑囿(于救反三苍养牛马林木曰苑字林有垣曰苑无垣曰囿所以养禽兽者也囿亦禁苑也)</p>
<p>
	　　城庐(力居反别舍也亦寄止也黄帝为庐以避寒暑春秋去之冬夏居之故曰寄止)</p>
<p>
	　　谦冲(说文作盅同除隆反字书冲虚也亦中也)</p>
<p>
	　　屡听(力句反尔雅屡亟也亟数也亟音祛记反)</p>
<p>
	　　訾量(又作[序-予+訾]同子移反訾亦量也说文思称意也)</p>
<p>
	　　蹉跌(千何反下徒结反蹉跌也通俗文失蹑曰跌广雅云跌差也亦偃也)</p>
<p>
	　　未孚(字体作[起-巳+孚]同芳务反礼云无[起-巳+孚]往郑玄注云[起-巳+孚]疾也广雅云[起-巳+孚]行也)</p>
<p>
	　　一针(声类今作针同支谌反广雅针刺也说文所以缝衣也)</p>
<p>
	　　贤劫经第一卷</p>
<p>
	　　玄应撰</p>
<p>
	　　光耀(古文曜同余照反广雅曜照也明也)</p>
<p>
	　　不挟(胡颊反挟怀意也尔雅挟藏也经文作挟和也协非此义)</p>
<p>
	　　稸积(字书作蓄同敕六反蓄积也众也)</p>
<p>
	　　痂痏(古遐反下于轨反广雅痂疮也痏殴伤青黑肿也)</p>
<p>
	　　[邱-丘+半]伴(石经作[邱-丘+半]邦[半*邑]三形同补江反)</p>
<p>
	　　准平(说文作准同之尹反准平均也度也经文作垐才资反以土增道也垐非此用)</p>
<p>
	　　擿去(他狄反擿剔也谓擿治之也亦取也)</p>
<p>
	　　第二卷</p>
<p>
	　　三涂(又作途[這-言+土]二形同达胡反言三涂者俗书春秋有三涂危险之处借此为名涂犹道也非谓涂炭之义若依梵本则云阿波那伽低此云恶趣不名恶道道是因义由履而行趣是果名已到之处故不名恶道也)</p>
<p>
	　　踬碍(古文[執/足]踬二形今作疐同猪吏反通俗文事不利曰踬限至曰碍也)</p>
<p>
	　　居伦(大哀经作拘轮译云本际第一解法者也普曜经云俱邻者解本际也阿若者言已知也正言解也拘邻亦姓也)</p>
<p>
	　　第三卷</p>
<p>
	　　怯弱(如斫反尚书六极曰弱孔安国曰弱尪劣也经文作愵奴的反思也伤也愵非此义也)</p>
<p>
	　　第五卷</p>
<p>
	　　鸠那罗(此译云恶人亦言不好人也)</p>
<p>
	　　第十二卷</p>
<p>
	　　竽蔗(古寒反下诸夜反通俗文荆州出竽蔗则甘[禾*石]是也)</p>
<p>
	　　锡赉(星的反尔雅锡赐也谓赐与也上与下之辞也)</p>
<p>
	　　好拂(敷勿反拂拭也除尘也治去也经文作[弗*毛][巾*弗]二形非也)</p>
<p>
	　　都较(古文攉同古学反较犹粗略也广雅云较明也亦比挍也)</p>
<p>
	　　趣谷(古木余玉二反尔雅水注溪曰谷泉之通川者也经文作峪非也)</p>
		

	
	

		</div></div><hr><script charset='utf-8' src='../../js/footer.js'></script></body></html>