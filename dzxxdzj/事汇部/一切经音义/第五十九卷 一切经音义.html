<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五十九卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五十九卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第五十九卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　只音四分律六十卷</p>
<p>
	　　四分律第一卷</p>
<p>
	　　律藏(力出反梵言毗尼或言鞞泥迦或言毗那耶或云鼻那夜或云毗奈耶皆由<a>梵音</a>轻重声之讹转也此译云离行行亦道也谓此行能离恶道因以名焉或译云灭恶也或云化度言梵经化度众生也或云调伏调伏贪嗔痴也即文殊净律经云晓了贪欲名为律是也案尔疋律法也谓法则也又云律诠也法律所以铨量轻重也又云律常也言可常行也故字从彳彳即行也从聿聿者笔也定罪正刑非笔不断也释名云律者缧也[网-(ㄨ*ㄨ)+又]人必使不得放肆也言尸罗者此音止得谓止恶得善也旧译云清净及性善者皆义释也缧音力追反缧系也)</p>
<p>
	　　稽首(字诂古文[(二/日)*(首-目+日)]同苦礼反白虎通曰所以稽首何稽至也首头也言头至地也三苍稽首顿首也说文下首也周礼太祝辩九拜一曰[(二/日)*(首-目+日)]首是也)</p>
<p>
	　　说戒(古薤反戒亦律之别义也梵言三婆罗此译云禁戒者亦禁义也广疋戒备也<a>周易</a>以此斋戒韩康伯曰洗心曰斋防患曰戒字体从廾持戈以戒不虞字意也廾又作拜同巨龙反)</p>
<p>
	　　讽诵(福凤反讽谓咏读也诵谓背文也)</p>
<p>
	　　挂碍(又作罫同胡卦反字书网碍也说文碍止也)</p>
<p>
	　　垣墙(于烦反四周墙也释名垣援也人所依阻以为援卫也墙者障也所以自障蔽也)</p>
<p>
	　　飙火(俾遥反小火也案字体作熛说文熛飞火也三苍迸火也吕氏春秋云突泄一熛焚宫烧藉是也)</p>
<p>
	　　醒者(思[挺-壬+手]反字林醉解也)</p>
<p>
	　　除愈(古文愈同臾乳反说文愈病瘳也方言差闲愈也)</p>
<p>
	　　身康(格刚反康安也字林休也尔疋康乐也)</p>
<p>
	　　难诘(去质反广疋诘责也说文诘问也)</p>
<p>
	　　馑饥(古文[飢-几+乏]又作饥同几治反尔疋谷不熟为饥蔬不熟为馑<a>春秋谷梁传</a>曰二谷不升谓之饥三谷不升谓之馑五谷不升谓之灾说文饥馑也)</p>
<p>
	　　梵行(凡泛反梵言梵摩此云清净或曰清洁正言寂静葛洪字苑云梵洁取其义矣故二梵本云裒罗那地耶译言旧第二杂心论云众具反第二是也)</p>
<p>
	　　发被(皮寄反被谓被带也亦衣被也律文有作披张之被非也)</p>
<p>
	　　<a>袈裟</a>(举佉反下所加反韵集音加沙字本从毛作[(己*殳)/毛][渻-目+毛]二形葛洪后作字苑始改从衣案外国通称袈裟此云不正色也诸木中若皮若[芸/木]若花等不成五味杂以为食者则名迦沙此物染衣其色浊赤故梵本五浊之浊亦名迦沙<a>天竺</a><a>比丘</a>多用此色或言缁衣者当是初译之时见其色浊因以名也又案如幻三昧经云晋言无垢秽又义云离尘服或云消瘦衣或称莲华服或言间色衣皆随义立名耳<a>真谛</a><a>三藏</a>云袈裟此云赤血色衣言外国虽有五部不同并皆赤色言青黑木兰者但点之异耳)</p>
<p>
	　　利戟(居逆反字林有枝兵器也周礼戟长六尺释名戟格也言旁有枝格也)</p>
<p>
	　　伺之(琕苍作覗字林音猳或作司司湑牦胥吏二反广疋伺候也亦察也狙也狙音千絮反)</p>
<p>
	　　羯磨(居谒反此译云作法办事忧婆离问经作剑暮此梵讹也)</p>
<p>
	　　和上(<a>菩萨</a>内戒经作和阇皆于阗国等讹也应言郁波第耶夜此云近诵以<a>弟子</a>年小不离于师常逐常近受经而诵也又言邬波柁耶此云亲教旧译云知有罪知无罪名为和上也邬音于古反拖音徒我反)</p>
<p>
	　　阿阇梨(经中或作阿只利皆讹也应言阿遮利夜此云正行又言阿遮利耶此云轨范旧云于善法中教授令知名阿阇梨也)</p>
<p>
	　　君持(经中或作军迟此云瓶也谓双口澡罐律文作鍕锵非也)</p>
<p>
	　　罗阅(以拙反十二游经云此言王舍城应云罗阇义是料理以王伐之谓能料理人民也)</p>
<p>
	　　揭梨醯(此云舍中也在摩伽国中城名也)</p>
<p>
	　　陶师(又作[匋-山+止]同大劳反<a>史记</a>陶瓦器也苍颉篇陶作瓦家也舜始为陶于河滨是也案西域地多卑湿不得作窑但累坏器露烧之耳亦借音为姚也)</p>
<p>
	　　柴薪(仕隹反<a>礼记</a>收祑薪以供郊广郑玄曰大可折谓之薪小者合束谓之柴薪施炊[亹-且+(烈-列+林)]柴以给燎也)</p>
<p>
	　　相率(所律反谓将领行也率导引也)</p>
<p>
	　　瓶沙王(此言讹也正言频婆娑罗此云形牢是摩伽陀国王也)</p>
<p>
	　　栅[木*離](叉白反说文编竖木也[木*離]又作篱陀二形同力支反通俗文柴垣曰拖木垣曰栅释名云以柴作之疏离然也律文作楠楀非体也楠音南楀音矩也)</p>
<p>
	　　亲厚(古文屋同胡苟反案厚者不薄也重也律文或作友于久反说文友同志也广疋友爱也亲也随作皆得也)</p>
<p>
	　　若逻(力贺反戍属也谓游兵以御寇者也韵略云逻谓循行非违也律文作儸非体也)</p>
<p>
	　　第二卷</p>
<p>
	　　吹毳(充苪反字林细羊毛也诗有毳衣古天子大夫服之循行邦国也)</p>
<p>
	　　劫贝(或云劫波育或言劫婆娑正言迦波罗此译云树花名也可以为布高昌名[疊*毛]是衣名[罽-厂]宾以南大者成树以北形小状如土葵有[壴*殳]剖以出花如柳絮可纫以为布用之为衣也纫音女珍反)</p>
<p>
	　　差罗波尼(或作叉罗波腻或云谶罗半尼此译云灰水)</p>
<p>
	　　蒭摩(恻俱反或云苏摩或言谶磨此云[夕/鹿]布衣应言[夕/鹿]草衣案外国亦云少丝麻多用婆叔迦果及草羊毛野蚕緜等为衣也)</p>
<p>
	　　岚婆(力含反或作钵耽娑婆此是国从国名衣也衣或言头求罗衣亦云头鸠罗衣此云纽布也)</p>
<p>
	　　杙上(余职反尔疋樴谓之杙郭璞云杙橛也樴音徒得反)</p>
<p>
	　　市肆(相利反古今注云肆陈也店置也肆所以陈货鬻之物也店所以置货鬻之物也肆亦列也谓列其货贿于[一/巿]也)</p>
<p>
	　　船舫(甫妄反说文作方汸二形尔疋舫舟也郭璞曰并两舟也通俗文连舟为舫是方律文有作枋音方说文枋木可作枋非字义也)</p>
<p>
	　　橹船(又作橹舻二形同力古反船旁大楫曰橹所以进船也又船上楼橹也)</p>
<p>
	　　筏船(通俗文作[舟*發]韵集作拨同抉月反方言[簿-尃+卑]谓之筏编竹木浮于河以运物者南土名[簿-尃+卑]北人名筏也[簿-尃+卑]音蒲佳反)</p>
<p>
	　　水獭(他曷他辖二反说文形如小犬水居食鱼者也律文作狙非丁曷反字林獦狙兽名也似狼赤首狙非字体獦音古曷反)</p>
<p>
	　　失收摩罗(或作失守善见律云鳄鱼也长二丈余有四足似鼍齿至利有禽鹿入水啮[要/月]即断或云杀子鱼)</p>
<p>
	　　猕猴江(梵言未迦吒此云猴贺逻[馬*犬]此云池在舍离庵罗园侧昔弥猴共集为佛穿池今言江者译人义立耳如言恒河亦作恒江也)</p>
<p>
	　　咄男(丁[一/几]反字林咄相谓也字书咄叱也)</p>
<p>
	　　倚发(府越反谓机发也机主发之机也说文射发也律文作拨[木*甫]沫反广疋拨除也亦弃也拨非此义也)</p>
<p>
	　　[栗-木+心]兽(尔疋音义云狩亦兽子二足而羽曰禽四足而毛曰兽)</p>
<p>
	　　虵螫(式亦反字林虫行也也关西行此音又呼各反山东行此音螫知列反南北通语也)</p>
<p>
	　　<a>僧伽</a>蓝(此言讹也正言僧伽罗摩此云众园)</p>
<p>
	　　狎习(古文[虎-儿+甲]狭二形同胡甲反近也习也谓附而西近之习其所行也律文作洽非体也)</p>
<p>
	　　祠天(似兹反尔疋祠祭也又春祭曰祠也)</p>
<p>
	　　污身(鸟故纡坐二反说文行秽也涂污也释名云污洿也如洿泥)</p>
<p>
	　　扪摸(莫昆莫本二反声类扪摸也字林扪抚持也案扪摸谓执持物也)</p>
<p>
	　　捺髀(古文[跳-兆+卑]同蒲米反说文股外也北人用此音又音方尔反江南行此音律文作[月*坒]俗字也)</p>
<p>
	　　草秸(又作秸[革*皆]鞂三形同公八反秸槀也说文秸禾槀去其皮祭天以为藉也律文作[卄/告]古木反禾[禾*會]也[卄/告]非此用也)</p>
<p>
	　　第三卷</p>
<p>
	　　摩[醠-央+三](呼奚反译云大<a>自在</a>天也)</p>
<p>
	　　呗匿(蒲介反梵言婆师此言赞叹言呗匿者疑讹也婆借音蒲贺反)</p>
<p>
	　　创孔(古文戗刃二形今作创同初良反说文创伤也礼记头有创则沐是也又音楚亮反创始也非今所取今皆作疮近字耳)</p>
<p>
	　　抟食(徒丸反说文抟圜也通俗文云手团曰抟是也律文作揣说文揣量也音都果反北人行此音又初委反江南行此音揣非字义)</p>
<p>
	　　适意(尸亦反广疋适善也谓事物善称人心也)</p>
<p>
	　　所保(古文[估-十+(而-(百-日)+刀)][刀/呆]葆三形同补道反说文保养也亦守也)</p>
<p>
	　　华鬘(梵言摩罗云鬘音蛮案西域结鬘师多用苏摩那花行列结之以为条贯无问男女贵贱皆此庄严诸经中天鬘宝鬘花鬘[一/巿]等皆是也律文作[髟/上/貝]非体也)</p>
<p>
	　　干消(古寒反下古文消思遥反说文云消尽也律文作[病-丙+干]非也)</p>
<p>
	　　痔病(直理反后病也释名痔食也虫食之也)</p>
<p>
	　　里巷(周礼五家为邻五邻为里谓二十五家也里居也房方一里之中也)</p>
<p>
	　　汝曹(又作[(束*束)/日]同自劳反曹辈也群也)</p>
<p>
	　　两翅(古文[(工/土)*(厂-一)*氏][(工/土)*(厂-一)*是]二形同[施-方+言]智反说文翅翼也)</p>
<p>
	　　磔手(古文[序-予+乇]同知格反广疋磔张也磔开也通俗文张申曰磔说文亦披磔也律文作桀渠列歹字林强暴也又作磔未详何出)</p>
<p>
	　　填满(古文置同徒坚反广疋填塞也)</p>
<p>
	　　淹渍(在赐反通俗文水浸曰渍说文渍沤也)</p>
<p>
	　　堤防(古文[阿-可+定]同都奚反尔疋堤谓之梁李巡曰堤防障也<a>汉书</a>无堤之与章昭曰积土为封限也)</p>
<p>
	　　所认(而证反失物者而识之曰认律作讱仞二形非体也)</p>
<p>
	　　革屣(古文[革*麗][革*徙][蹝-彳]三形同所倚所解二反声类屣鞮属也)</p>
<p>
	　　拼地(补耕反今谓弹绳墨而拼也江南名拼音普庚反)</p>
<p>
	　　晡时(补胡反淮南子云日行至于非谷也今日加申时是也)</p>
<p>
	　　唾壸(户孤反说文圆器也)</p>
<p>
	　　触娆(奴了反三苍娆弄也说文娆扰戏弄)</p>
<p>
	　　第四卷</p>
<p>
	　　[羊*互]羊(丁奚反三苍羯特羊也广疋雄羊也)</p>
<p>
	　　典领(又作[敲-高+典]同丁[爾/虫]反广疋典主)</p>
<p>
	　　欶太(又作嗽同所角反吮也通俗文含吸曰嗽)</p>
<p>
	　　老迈(或作劢同莫芥反广疋迈归往也说文远行也诗云日月其迈传云迈行也)</p>
<p>
	　　老耄(二形今作耗同莫报反礼记八十曰耄郑玄曰耄惛忘也左传老将知耄又及之杜预曰耄乱也)</p>
<p>
	　　适生(说文尸赤反之也谓始也近也)</p>
<p>
	　　迸石(古文跰或作[起-巳+并]同班孟反迸谓散走也)</p>
<p>
	　　自襞(并尺反广疋襞诎也说文韏衣也诎音屈韏音羗阮反)</p>
<p>
	　　四叠(徒颊反三苍叠重也又作褺字林重衣也二形通用律文作牒简牒也牒非字义也)</p>
<p>
	　　疼痛(又作痆月*冬]二形同徒冬反声类作癑说文??匆彩兔?郾砸菜滓籼		

	
	

		</div></div><hr><script charset='utf-8' src='../../js/footer.js'></script></body></html>