<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第六十一卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第六十一卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第六十一卷 一切经音义</strong></p>
<p>
	　　翻经<a>沙门</a>慧琳撰</p>
<p>
	　　音根本说一切有部毗奈耶律从三十一尽五十</p>
<p>
	　　根本说一切有部苾蒭尼律二十卷</p>
<p>
	　　(右二部四十卷同此卷音)</p>
<p>
	　　根本说一切有部毗奈耶律第三十一卷</p>
<p>
	　　抆摸(上文粉反下音莫考声云抆修理也广雅抆拭也振也楚辞孤子吟而抆泣也文字典说并从手形声字)</p>
<p>
	　　拯济(拯字无反脚耴[卄/丞]字上声说文从手从升作抍用与拯同杜注左传云拯抆助也方言拔也广雅收也耴也说文上举也从手丞声)</p>
<p>
	　　[娕*頁]惰(上兰且反考声云[娕*頁]不勤也广雅疲劳也文字典说<a>懈怠</a>也从女赖声下徒卧反广雅不敬也训释与[娕*頁]同从心从堕省声也)</p>
<p>
	　　手[捩-犬+乙](下鸎革反正体字也律文作扼俗字也)</p>
<p>
	　　畔睇(上音伴下音弟梵语唐云作礼前第十卷中已释)</p>
<p>
	　　奥箄迦(上如字本音亦梵语也唐云可尔或云应如是)</p>
<p>
	　　嗤笑(上齿诗反韩诗外传云嗤者志意和悦貌也文字典说云笑也从口[山/虫]声[山/虫]音同上)</p>
<p>
	　　眼瞙(下音莫韵诠云瞙眼病也文字典说云如皮间瞙也从目)</p>
<p>
	　　顾眄(下眠遍反方言云秦晋之间以视为眄说文眄邪视也从目丐声也丐音同上)</p>
<p>
	　　默赧(上瞢北反或作嘿俗字也声类默静不言也说文云犬暂逐人也从犬黑声下儜简反考声赧羞惭面赤也说文从[尸@又]作赧正体字也律文从皮非也亦俗字小尔雅云面愧曰赧说文云面惭赤也从赤[尸@又]声[尸@又]音尼展)</p>
<p>
	　　[虫*豕]触(上呼回反集训云豕[虫*豕]地也文字典说豕掘地也从豕从虫虫音毁)</p>
<p>
	　　船[舵-匕+(火/又)](下扫遭反俗字本正体从木作[梡-元+(火/又)]说文[梡-元+(火/又)]船之总名也从木叟声也)</p>
<p>
	　　砂潬(坛[娕*頁]反上声字也韵诠云浑水中沙推出曰浑江东语也从水单声)</p>
<p>
	　　第三十二卷</p>
<p>
	　　破舶(下音白司马彪注<a>庄子</a>云海中大船曰舶广雅舶海舟也人水六十尺驱使运载千余人除货物亦曰昆仑舶运动此船多骨论为水匠用<a>椰子</a>皮为索连缚葛览糖灌塞令水不入不用钉鍱恐铁热火生累木枋而作之板薄恐破长数里前后三节张帆使风亦非人力能动也)</p>
<p>
	　　<a>豌豆</a>(上乌丸反广雅豌豆[堊-王+田]豆也大于小豆甘美可食古今正字从豆宛声)</p>
<p>
	　　一担(耽滥反考声云以木荷物也广雅担举也古今正字负也从手詹声也)</p>
<p>
	　　冱[狂-王+屯](上古江字也下钝论反俗字也正体从豕从肉作豚古文本作蟸虽正厌繁已废不用也言江豚者江海水中鱼类也形貌似大猪故名江豚风波欲起此鱼先出水上出没皆迎风而行须臾即风起也)</p>
<p>
	　　海狶(下音希俗字也说文正体从豕作豨方言云南楚之人谓猪为豨又云豕走声也言海豨者海中鱼其形似猪故名海猪亦江豚之类也)</p>
<p>
	　　喷嚏(上普闷反广雅喷即嚏也苍颉篇喷吒也下丁计反考声云气奔鼻而嚏也说文鼓鼻而气悟解曰喷嚏并从口形声字也)</p>
<p>
	　　穬[(木-(企-止)+((人/人)*(人/人)))/又](上古猛反即今人间所种大[(木-(企-止)+((人/人)*(人/人)))/又]也)</p>
<p>
	　　第三十三卷</p>
<p>
	　　崩隤(上北朋反下徒回反前第三十卷中已释)</p>
<p>
	　　井蛙(下乌瓜反说文正体从黾作[圭/黽]古字也今从虫作蛙前第四卷中已释)</p>
<p>
	　　儜恶(上搦耕反考声儜弱也)</p>
<p>
	　　系缆(上音计下音滥顾野王云系缆者系船缆索也或麻或竹系于河岸也)</p>
<p>
	　　贪餮(下天结反前第六卷中已释)</p>
<p>
	　　篙棹(上音高许叔重注淮南子云篙谓刺船竹也长二丈或用木作下宅效反方言云楫谓之棹从木从卓亦从翟作棹义同从手者非也)</p>
<p>
	　　滩碛(上炭丹反水中沙出曰滩下音戚碛即沙滩之大者兼有石也广雅碛濑也又云水干露沙石曰滩碛并形声字也)</p>
<p>
	　　謦欬(上轻郢反下开爱反韵英云謦声也顾野王云欬嗽也说文云謦欬逆气通而兼有声也并形声字也)</p>
<p>
	　　擡裙(上音台下音群考声云擡举也广雅动也埤苍振也言擡裙者抠衣也下裙字说文正体从巾作裙今律中从衣作裙时用字说文裙裳也上曰衣下曰裳并合从巾今并从衣俗字)</p>
<p>
	　　篱[狦-(狂-王)+木](上音离下音策前第二卷中已具释)</p>
<p>
	　　碱盐(上缄斩反俗字也说文正体从佥作碱埤苍云碱犹卤也文字典说云碱碱也从卤佥声下琰占反俗字也说文从臣作盐正体字也顾野王云煮海水为盐古者宿沙初作盐煮海水作之其形盐饴盐本从地而生井盐水中目结也其河中安邑盐亦人力运为作盐畦曰暴而成亦其次上也其海盐最下)</p>
<p>
	　　第三十四卷</p>
<p>
	　　煻煨(上音唐下邬[(德-彳+王)-心+(衣-〦)]反前第十八卷中已具释)</p>
<p>
	　　溉灌(上音记下音贯顾野王云溉谓灌注也韵诠云灌亦溉也两字互相训用同并从水形声字雚音同上)</p>
<p>
	　　水罐(官[口*耎]反考声云瓦器名也可以汲水字统亦耴水器也从缶雚声)</p>
<p>
	　　孤茕(上音姑正体字也考声云孤独也负也远也古今正字从孑孑音结从柧省声柧音同上下葵营反亦正体字也下从子字意也古文从卂作[煢-(冗-几)]孔注<a>尚书</a>云茕单也郑注周礼云无兄弟曰茕古今正字从女作嬛)</p>
<p>
	　　勠力(上音六贾逵注国语云勠谓并力文字典说云一心也从力从戮省声下从彡)</p>
<p>
	　　寠类(上劬缕反毛诗云终寠且贫也诗傅云寠者不及依礼也尔雅云寠贫也古今正字从宀娄声也)</p>
<p>
	　　麟角(上音邻瑞兽也王者有道则出现[塵-土+困]身牛尾马蹄一角角端有肉字从鹿[塵-土+困]音君也)</p>
<p>
	　　第三十五卷</p>
<p>
	　　碱卤(上音咸下音鲁孔注尚书云润下作碱尔雅云碱苦也北方之味也从卤咸声说文卤亦碱也苦也西方谓之碱地从古西字省点象盐形也)</p>
<p>
	　　硗确(上巧交反下苦角反前二十一卷中已释)</p>
<p>
	　　疚怀(上鸠又反尔雅疚病也左传君子不为利回不为义疚古今正字从疒久声疚音搦)</p>
<p>
	　　窥觇(上犬规反考声窥[覤-儿+豆]也[覤-儿+豆]音清预反<a>周易</a>窥其户文字典说下视也说文从穴规声下敕焰反杜注左传云觇伺也郑注<a>礼记</a>觇窥视也说文从见占声也)</p>
<p>
	　　讥诮(上居依反何注公羊传云讥[誽-儿+工]也郑注礼记云呵责也广雅谏也说文诽也从言几声下樵曜反考声云诮笑也声类或作谯方言诮让也苍颉篇诃也说文娆也从言焦声律从肖亦通)</p>
<p>
	　　孀居(上音霜考声云孀居寡妇也楚人谓寡为孀居从女霜声)</p>
<p>
	　　第三十六卷</p>
<p>
	　　竖匙(上殊主反上声说文云竖立也文字典说从臤从豆省声也有从立作竖俗字也豆音竹树反下是支反方言匙匕也古今正字云饭乖也从匕是声读与时字同音)</p>
<p>
	　　欢宴(下烟见反集训云欢宴者宾客聚会欢饮酒也)</p>
<p>
	　　澡漱(上遭考反下搜皱反前第六卷中已具释)</p>
<p>
	　　瓦瓯(下恶侯反方言云盆之小者谓之瓯今江南谓瓷椀瓦椀总名为瓯古今正字从瓦从欧省声也)</p>
<p>
	　　或枯(下絷林反前第二十八卷中已具释)</p>
<p>
	　　劈破(匹壁反埤苍云剖也广雅劈裂也说文云以刀中破也从刀辟声从力非也)</p>
<p>
	　　蔫干(上偃言反广雅蔫黄也说文蔫菸也从草焉声焉字从一从乌菸音于)</p>
<p>
	　　鸟[此/束](下醉髓反考声鸟口也古今正字鸟喙也说文从此束声也束音刺)</p>
<p>
	　　唼尽(上[外/曰]答反考声云浅入口而味之也顾野王云[梟-木+儿]雁之类口食谓之唼古今正字从口妾声也)</p>
<p>
	　　熊罴(上音雄说文云熊似豕黑色山居冬蛰而[舌*氐]其足掌以存命不食二月方出从能从火省声也下音悲韵英云罴似熊而<a>大黄</a>白色郭注尔雅云似熊头高脚长猛憨多力善走能拔树木关西呼为猳罴字上从四)</p>
<p>
	　　谤讟(音读)</p>
<p>
	　　第三十七卷</p>
<p>
	　　盎瓮(上阿浪反下翁贡反前第三十卷中已释)</p>
<p>
	　　霹雳(上匹壁反下音历顾野王云大雷震动也凡霹雳者破树坏屋耴乖龙也并从雨形声字)</p>
<p>
	　　捻劫贝线(上年典反捻劫贝线者捻劫贝草花絮以为织缕线也织为白[疊*毛]布也方言捻续也苍颉篇縒线也经而纬之织成[疊*毛]布)</p>
<p>
	　　[丙/(敲-高)]添(怗阎反考声云添益也从水形声字忝字从心天声)</p>
<p>
	　　整旆(上征郢反集训云整理也正也古今正字整齐也从文从牙正声也下俳妹反杜注左传云旆者军门前大旗也说文云继旐之旗也沛然而垂也从放从沛省声也于音偃旐音兆)</p>
<p>
	　　[仁-二+達]额(上他割反下雅格反俗字也正从各作頟从页从格省声也其[仁-二+(達-土+大)]頟人名前第一十二卷中已释)</p>
<p>
	　　槊刃(双捉反俗字也正体从矛作矟长矛也前第二十二卷中已释)</p>
<p>
	　　拳肘(倦员反张柳反已见前释)</p>
<p>
	　　箭簳(上煎线反方言箭[乏-之+夫]也关西谓之箭关东谓之[乏-之+夫]下哥[娕*頁]反俗字也正体从可作笴尚书大传云若射仪之笴栝郑注云笴箭篙也尔雅日东南之美者有会稽之竹箭焉)</p>
<p>
	　　帚筳(周守反扫帚也前第七二十三并已释筳音庭)</p>
<p>
	　　第三十八卷</p>
<p>
	　　犷烈(上[乎*(虎-儿+几)]猛反考声云犷如犬恶不可附近也下音列郭注尔雅严猛之貌也)</p>
<p>
	　　[禾*(唐-口+米)][(麥-大+十)*戈](上可冈反声类云谷皮也文字释要米皮也字[絞-父+兄]从禾[賡-貝+米]声也下音翼顾野王云麦[禾*(田/?)]也古今正字麦皮也从麦弋声字从来从久)</p>
<p>
	　　第三十九卷</p>
<p>
	　　[穴/(爿*臬)]言(上霓计反声类云睡中妄语也说文从[寐-未+夢]省臬声也臬音研结反)</p>
<p>
	　　愀然(上酋酉反耴就字上声考声云愀忧也礼记日<a>孔子</a>愀然作色也家语云临当刑君愀然不乐形声字也)</p>
<p>
	　　圊厕(上音青下初事反集训云厕圂也弃秽之所也)</p>
<p>
	　　所蜇(下展列反前第四卷中已具释讫)</p>
<p>
	　　[蝷-虫]逐(上音尺前第十四卷中已释)</p>
<p>
	　　缉为(上七入反郑笺毛诗云缉续也尔雅继也说文绩也从糸咠声上咠音同)</p>
<p>
	　　鼗鼓(上音桃说文云鼗小鼓也律文作[鼓/兆]书误也)</p>
<p>
	　　第四十卷</p>
<p>
	　　来袭(音习郑注周礼云袭犹掩捕也司马彪注庄子云入也转注字也)</p>
<p>
	　　弦[弓*朁](惭感反弓弦[弓*替]也)</p>
<p>
	　　堋垛(上音朋削墙土落声也下徒果反即射垛也)</p>
<p>
	　　靥处(上一琰反韵英云身上黑子或有朱靥赤如朱点贵相也)</p>
<p>
	　　第四十一卷</p>
<p>
	　　如烧杌树(杌音兀集训云杀树余株杌夜望似人而不审生恐怖也)</p>
<p>
	　　钉橛(上丁定反下权月反以橛钉于地也)</p>
<p>
	　　打杙(上得冷反下音翼在墙日杙在地日橛)</p>
<p>
	　　璺裂(上音问下音列前第七卷中已释)</p>
<p>
	　　喧聒(上毁袁反下官活反前第二十六卷中已释)</p>
<p>
	　　决择(下音宅考声云择拣也古文作睾从拱会意字也)</p>
<p>
	　　謦欬(上轻郢反下开爱反前第三十三卷已具释)</p>
<p>
	　　第四十二卷</p>
<p>
	　　乞匃(下音盖前第四卷中已释)</p>
<p>
	　　抟若(叚栾反考声抟握也杜注左传云手抟也古今正字从手专声也律文从专作揣非也)</p>
<p>
	　　枯燥(下桑到反说文燥干也从火喿声喿音同上)</p>
<p>
	　　罥索(上决兖反或作罥案罥索者斗战之处或罥取人或罥取马脚俗名为搭索捉生马时搭取马头名罥索搭音他答反)</p>
<p>
	　　黧变(上音离考声云黧黑而且黄从黑从黎省声也)</p>
<p>
	　　品类(律坠反品袟种类也律文作汇误用也非也汇古文猬虫字虽训类非此用义乖也)</p>
<p>
	　　草庵(暗含反广雅庵小舍也郑注礼记云庐也古今正字从广奄声也)</p>
<p>
	　　小鳝(下音善郭注山海经云鳝鱼似蛇长而岳班说文鳝鱼皮可以为鼓从鱼单声)</p>
<p>
	　　[絅-口+又]鞔(莫安反案纲鞔义不在书史即释教论中说如来十指间有肉纲犹如鹅足相连)</p>
<p>
	　　[捩-犬+乙]尊者(上音厄正体字也从手戹声[捩-犬+乙]者揑其项也戹音同上)</p>
<p>
	　　自[國*瓜](归碧反此字相传时用字书本无自爴者以自爪甲[打-丁+瓜]破身体也)</p>
<p>
	　　第四十三卷</p>
<p>
	　　喘息(上川耎反广雅喘息也说文疾息从口专声)</p>
<p>
	　　角力(上江岳反角力者二人说其力角其强弱也如牛鹿二角竞长之义也律文从手作捔非也无此字只合多用角字义如前所言说文狩角也象形角如刀故从刀从鱼省声)</p>
<p>
	　　骈阗(上便绵反下殿莲反集训音骈阗谓益满也盛也说文骈车驾二马从马并声亦会意字也)</p>
<p>
	　　针筒(下音同案针筒者或用竹或从木而作以盛针唯不许骨牙角作者非也)</p>
<p>
	　　第四十四卷</p>
<p>
	　　[慣-毌+臾]闹(上音会说文愦乱也下拏效反俗字也正体从市从人作[朿-木+大]集训云人处市则諠曰[朿-木+大]会意字也)</p>
<p>
	　　畟方(上楚力反所谓方停四面齐等说文治稼畟畟从田从人从夕久音虽)</p>
<p>
	　　孤呫薄迦(咕音[口/日]叶反梵语也细妙好白[疊*毛]布名也)</p>
<p>
	　　第四十五卷</p>
<p>
	　　[女*芺]妍(上夭娇反考声云妖者妇人巧作姿态也毛诗云桃之[女*芺][女*芺]女子壮貌马融曰[女*芺][女*芺]和舒之貌也说文巧态美貌也下霓坚反广雅好也美也说文慧也安也并从女形声字也幵音牵)</p>
<p>
	　　翦克(上煎演反考声云翦截也杜注左传云翦削也尽也郑注礼记云割截也说文从羽前声或从刀作剪)</p>
<p>
	　　[言*別]宝(彼列反俗传用字也正作别)</p>
<p>
	　　[(黍-(企-止))/甘]粳饼(上正体香字也说文从[禾/(企-止+木)]从甘律文从禾从曰俗字也粳音耿衡反正体字也即香稻不黏者饼烦万反或上声作饭说文粒食也两体并通从食反声)</p>
<p>
	　　辕軶(上音袁车辕也下音厄车[車*(廿/用)]也压牛领木也)</p>
<p>
	　　第四十六卷</p>
<p>
	　　[條-(仁-二)+彳]干(上音调下干懒反前第一卷中已释)</p>
<p>
	　　悛改(上音诠前第七卷中已具释讫)</p>
<p>
	　　无明[愨-心+卵](腔角反前第二十二卷已具释腔字口江反)</p>
<p>
	　　肉脔(律转反上声字说文切肉也形声字)</p>
<p>
	　　[糸*(丙/(敲-高))]亦同弃(庚杏反上声字杜注左传云绠没水绳也古今正字级井索也从糸更声)</p>
<p>
	　　自刎(下勿粉反何休注公羊传云自刎以刀自割颈落也形声字也)</p>
<p>
	　　爽垲(上霜两反孔注尚书云爽明也下开改反考声云爽垲高显貌也从土从凯省声)</p>
<p>
	　　第四十七卷</p>
<p>
	　　贫寠(劬禹反韵英云贫陋也考声云贫旡财以备礼也说文云旡礼居也从宀娄声)</p>
<p>
	　　羁绊(纪宜反下音半前第一卷序中已释)</p>
<p>
	　　牛蹄抢地(鹊羊反西国地名也不取字义)</p>
<p>
	　　羹[腕-夗+隹](上耿衡反下诃各反前第二十七卷中已释)</p>
<p>
	　　锻师(上端乱反孔注尚书云鍜捶打金铁也说文小治也掫鍜打铁匠也掫音丁颊反)</p>
<p>
	　　伉俪(上康浪反下音丽杜注左传云匹敌也贾注国语云偶也埤苍云伴也形声字也)</p>
<p>
	　　老叟(涑厚反考声云叟者老称也方言云东齐鲁卫之间凡尊考谓之叟广雅父也说文老人也从灾又声也)</p>
<p>
	　　祈祷(上音其考声云求也告也下刀老反<a>论语</a>祷请也广雅谢也说文告事求福曰祷从示从寿省声也)</p>
<p>
	　　凉燠(上两张反韵英云薄寒也考声微寒也古今正字从水京声从冰者非也下音奥又音忧六反尔雅燠热也说文热气在中也从火奥声)</p>
<p>
	　　褓持(上音保律文作袝非也褓襁也前第十三卷中已[木*幸])</p>
<p>
	　　曰旴(干旱反杜注左传云曰晏也古今正字曰晚也从日干声)</p>
<p>
	　　鼓棹(宅效反即今之摇撸进船也从木卓声也)</p>
<p>
	　　执拖(唐贺反船尾也船师执之以正船也)</p>
<p>
	　　鲸鳞(上竞迎反说文云海中大鱼也从鱼京声下音鳞说文云龙鱼鳞甲也形声字)</p>
<p>
	　　彷徉(上音傍下音羊楚辞云聊彷徉以逍遥也集训云彷徉犹徘徊也屏营也形声字也)</p>
<p>
	　　絷维(上知立反杜注左传絷犹执也刘兆注公羊传云絷绊也古今正字拘絷也从糸执声也)</p>
<p>
	　　第四十八卷</p>
<p>
	　　鬃尾(上音宗古今正字马项上长[(臘-月+馬)-囚+(ㄇ@人)]也亦马金冠也从马[稯-禾]声也)</p>
<p>
	　　[騰-月+舟]骧(上特能反顾野王云[騰-月+舟]跳跃也广雅奔也楚辞云驰也下音箱平声说文马奔走也并形声字)</p>
<p>
	　　舟楫(下尖叶反考声云驾船具棹类也即今之篙棹等是也从木戢声戢音簪立反)</p>
<p>
	　　群禲(下力滞反苍颉篇云禲亡国之神也杜注左传云灾鬼也顾野王云鬼有所归则不为砺言群禲者有多种天子七祀日泰禲诸侯五祀曰公禲大夫三祀日族禲郑玄曰禲小神也居人间司察小过作谴告者禲主杀伐之或作[序-予+列][(餐-食)-又+列]皆古字也从示厉声也)</p>
<p>
	　　升舶(上音升苍颉篇云升上也广雅进也古今正字从阜从土升声也下音白大船也)</p>
<p>
	　　桦皮(上华化反或作樗山巾木名也有赤白二种赤者[勝-月+舟]皮堪书经为梵夹作烛者之类也)</p>
<p>
	　　一[敞/木]([木*商]更反韵诠或从人作伥考声云展张形像也律文作槙非也从木敞声)</p>
<p>
	　　第四十九卷</p>
<p>
	　　梐木(毗礼反顾野王云梐床挺木也从木从陛省声也)</p>
<p>
	　　撤去(耻列反杜注左传云撤亦去也郑玄之除也广雅减也古今正字剥也从手彻声)</p>
<p>
	　　蒲[薹-吉+(其-(六-(〦-一)))](音台蒲生水中台花也花如柳絮也)</p>
<p>
	　　该别人(改孩反韵英云该包也贾注国语云从言亥声有作垓非也)</p>
<p>
	　　第五十卷</p>
<p>
	　　[糸*囟][神*耴](下沾蹑反俗字也正体从聂作襵音之叶反或从衣从耴作襵亦通)</p>
<p>
	　　反[((尸@(口/冏))*犬)/手](伊叶反王注楚辞云[(厂@((尸@(口/冏))*犬))/手]令相着也经文以指按也从手厌声厌音同上)</p>
<p>
	　　拊肩(上音抚前第十一卷中已释下音坚说文[骨*專]也从月象形也律文从户作肩俗字也亦通)</p>
<p>
	　　庂足(上音侧俗字也正体从厂作仄考声云仄倾也广雅漏也说文倾侧不正也从人在厂下)</p>
<p>
	　　[打-丁+(煞-(色-巴)+(乞-乙))]放(上索界反俗字也古人借杀为[打-丁+煞]前第二十二卷中已具训释)</p>
<p>
	　　饕餮(上音滔下音铁贫财曰饕贪食曰餮前已释讫)</p>
<p>
	　　[口*(十/田/寸)][口*集](上音博下精入反考声云[口*專][口*集]欠羡食也声类云[口*(十/田/寸)]唇弹舌令作声美想也并从口形声字也)</p>
<p>
	　　手把(白麻反正从手作把为滥把字律文从爪俗字也集训云把搔也亦形声字也)</p>
<p>
	　　舐掠(上音氏下音略以舌[舌*氐]唇口也)</p>
<p>
	　　啮半(上研结反浅咬也)</p>
<p>
	　　萝[菔-月+舟](上音罗下音匐方言紫花根菜也并从草形声字也)</p>
<p>
	　　钵[戀-心+廾](下厥愿反广雅[戀-心+廾]抒也抒音张吕反以钵舀取也舀音遥小反)</p>
<p>
	　　逋慢(上布孤反下蛮辨反)</p>
<p>
	　　牦牛(音茅山海经云西南夷中有长毛牛也身上四处有长毛双[桼*(ㄗ@、)]上臆前及尾或白或黑)</p>
<p>
	　　根本说一切有部苾蒭尼律卷第一</p>
<p>
	　　冷煗(上勒打反寒也说文从冰下弩短反或作[日*耎]古今正字煗温也从火耎声耎音耳兖反)</p>
<p>
	　　净瓶(并冥反或作瓶韵英云盛净水洗手澡漱器也)</p>
<p>
	　　支派(下拍卖反广雅派者水分流别也说文水分也从反永字也)</p>
<p>
	　　祖[示*(矢-大+小)](泥礼反或作祢郑注周礼云父祖庙也古今正字从不尔声示音只)</p>
<p>
	　　迫窄(上音百下音责埤苍云窄迫狭小也说文从穴形声字也)</p>
<p>
	　　苾蒭尼律第二卷</p>
<p>
	　　扇侘(下[蝷-虫+土]加反梵语也此曰黄门内侍也)</p>
<p>
	　　耽欲(上答南反考声云耽嗜也或从耳作耽)</p>
<p>
	　　抵触(上丁礼反考声抵亦触也或从牛作抵会意字下冲烛反广雅触撘菜滴牡忠泊咏鞘裆		

	
	

		</div></div><hr><script charset='utf-8' src='../../js/footer.js'></script></body></html>