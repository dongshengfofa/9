<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十六卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十六卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第十六卷 一切经音义 </strong></p>
<p>
	　　大唐翻经<a>沙门</a>慧琳撰</p>
<p>
	　　音大方广三戒经三卷慧琳</p>
<p>
	　　无量清净平等觉经二卷玄应</p>
<p>
	　　阿弥陀经二卷玄应</p>
<p>
	　　<a>无量寿经</a>二卷玄应(已上一帙)</p>
<p>
	　　阿閦佛国经二卷玄应</p>
<p>
	　　大乘十法经一卷慧琳</p>
<p>
	　　<a>普门品</a>经一卷玄应</p>
<p>
	　　佛说胞胎经一卷慧琳</p>
<p>
	　　文殊师利佛土严净经二卷玄应</p>
<p>
	　　大圣文殊佛刹功德经三卷慧琳(已上一帙)</p>
<p>
	　　法镜经二卷玄应</p>
<p>
	　　郁迦罗越问经一卷</p>
<p>
	　　幻士仁贤经一卷玄应</p>
<p>
	　　决定毗尼经一卷慧琳</p>
<p>
	　　后译三十五佛名忏悔一卷慧琳</p>
<p>
	　　发觉净<a>心经</a>二卷慧琳</p>
<p>
	　　须摩提女经一卷慧琳</p>
<p>
	　　须摩提<a>菩萨</a>经一卷</p>
<p>
	　　阿阇贳女阿术达经一卷慧琳</p>
<p>
	　　离垢施女经一卷玄应</p>
<p>
	　　得无垢女经一卷玄应</p>
<p>
	　　优填王经一卷玄应</p>
<p>
	　　文殊所说佛境界经一卷慧琳</p>
<p>
	　　已上二十三经三十四卷同此卷音</p>
<p>
	　　大方广三戒经</p>
<p>
	　　上卷</p>
<p>
	　　慧琳撰</p>
<p>
	　　杂谷(上才合反前音义第八卷中已具释说下公屋反字统云谷续也谷名百数惣归于五所谓稷黍豆麦麻也稷属谓之穗谷黍属谓之散谷豆属谓之角谷麦属谓之芒谷麻属谓之树谷故谓五谷说文谷者百谷之惣名从禾壳声也)</p>
<p>
	　　貘豹(上音陌山海经云南山多貘豹郭璞曰貘似罴而小黄黑色毛有光泽能食铜铁出蜀中尔雅貘白豹也说文从豸经文多脱此貘字今勘梵本有故加之准文势合有下包貌反说文兽也似虎团文黑花而小于虎亦从豸豸音雉豹并形声字也)</p>
<p>
	　　[象-(豕-一)+(舄-臼)]马(上祥养反山海经云祷过之山多犀[象-(豕-一)+(焉-正)]郭璞曰兽之最大者也色或青或白长鼻似豕大者牙长一丈小者犹长五尺此兽性妒说文云三岁一乳象形字也)</p>
<p>
	　　羱[羊*互](上虞袁五官二反并通尔雅羱羊如吴羊郭璞云似吴羊而大角山羊也经文作[羊*元]非也下丁奚反毛诗传曰羝羊牡羊也广雅雄也吴羊牡者三岁曰[羊*互]并形声字也)</p>
<p>
	　　鸜鹆(上具愚反或作鸲下音欲案[鸚-女+隹]鹆似反舌鸟觜上眼前有毛角两翼斑白为异也一名寒皋)</p>
<p>
	　　鸲[只*鳥]罗(上音俱下经以反俱[示*只]罗者梵语西方鸟名也此鸟能为美声令人乐闻俗号好声鸟也)</p>
<p>
	　　鹖鸡(上音曷山海经云晖诸之山多鹖鸡郭璞曰似雉而大青色头上有毛角若斗一死乃止野鸡也形声字也)</p>
<p>
	　　雕鹫(上音雕下音就前音义第二卷大般若中以具释也)</p>
<p>
	　　遮沙(梵语西方鸟名也此国无此鸟)</p>
<p>
	　　茹食(如翥反<a>礼记</a>食鸟兽之肉曰茹饮其血茹其毛肉也)</p>
<p>
	　　紧祝迦(梵语宝名也上经引反下终肉反古译或云坚叔迦)</p>
<p>
	　　毗醯勒(馨奚反西方果树名也今毗梨勒是也)</p>
<p>
	　　豫樟(下音章豫樟大木也南中异物志云生七年方知若作船必与龙斗)</p>
<p>
	　　牛棘(矜力反西方花榭名也说文从二朿经从二来非也)</p>
<p>
	　　构牛(古候反以手构[搖-缶+寸]牛乳也[搖-缶+寸]音鸾括反诗曰薄奇将[搖-缶+寸]也构[搖-缶+寸]二字并从手)</p>
<p>
	　　花鬘(马班反假借字也本音弥然反今借为鬘花鬘者西方严身具也以线贯穿草木时花晕以五色无问男女加于身首以为严饰犹如绶带)</p>
<p>
	　　柔[而/火](而兖反经作[泳-永+(而/而)]非也下文并准此也)</p>
<p>
	　　清泠(下历丁反清泠水澄净皃说文从水令声经从冰非也若音勒打反非经意)</p>
<p>
	　　其须(相臾反莲花蕊也正从彡作须)</p>
<p>
	　　巢窟(上柴[又/又]反说文鸟在木上也象形字也经从果非也下困骨反杜注左传窟土室也说文从穴屈声有从宀非也)</p>
<p>
	　　家静(上音情亦反古字也说文作[寂-又])</p>
<p>
	　　驰骋(下耻郢反杜注左传云骋奔也说文直驱也从马[叟-又+万]声[叟-又+万]音匹笄也)</p>
<p>
	　　戏弄(上虚记反说文从戈[戲-戈]声[戲-戈]音许宜反经从虚非也下禄恸反说文玩也戏也从廾从玉廾音拱)</p>
<p>
	　　大方广三戒经卷中</p>
<p>
	　　挝打(上竹瓜反说文挝捶也打也从木过下得冷反说文击也掊也从手丁声)</p>
<p>
	　　枷锁(上音加下桑果反玉篇连还也说文云锁锢也从金[肖-月+貝]声[肖-月+貝]音同上经文作加璅二字并错书)</p>
<p>
	　　生莿<a>地狱</a>(雌渍反韵英云木芒也俗字也正体作束广雅刺箴也亦作刺皆正也或作茦亦作[莉-禾+夾]皆非正体从刀茦声也)</p>
<p>
	　　老耄(毛抱反韵英云耄老也礼记八十九十曰旄音与上同郑注云耄惛忘也说文从老毛声)</p>
<p>
	　　貣财(上汤勒反集训云假借于人曰貣说文云从人求物也从贝弋声弋音翼)</p>
<p>
	　　嚬蹙(上毗寅反下酒育反集训云频眉而蹙頞嗔怒貌也考声皱眉蹙鼻怒目嗔也说文蹙字从戚音青亦反足声也皱音则救反頞音安葛反)</p>
<p>
	　　贩[出/買](上发万反字统云买之贱[出/買]之贵朝买而夕[出/買])</p>
<p>
	　　嫉妒(上音疾下都固反王逸注楚辞云害贤曰嫉害色曰妒说文妇妒夫也并从女疾户声也经从后作姤非也)</p>
<p>
	　　贮聚(猪吕反杜注左传贮旧也蓄藏之也说文藉也从贝宁声也下从裕反何注公羊传聚[僉*殳]也贾注国语集也说文会也从乑取声乑音吟从三人也)</p>
<p>
	　　箱箧(下谦叶反郑注礼记箧[打-丁+咸]也[打-丁+咸]音咸说文箱类也箧亦笥也古文作匧从匚音方夹声)</p>
<p>
	　　矛刺(上母侯反说文酋矛也长二丈案此说是用古尺即今尺之丈六也案矛字象形即今枪槊之类也或名为[矛*(替-曰+貝)]下此恣反尔前已释也)</p>
<p>
	　　阿练儿(梵语古译虏质不妙也亦云阿兰若唐云寂静处)</p>
<p>
	　　滓秽(上缁史反埤苍作[卄/宰]说文滓淀也下于卫反博雅荒芜也从禾说文从草)</p>
<p>
	　　财贿(下灰猥反尔雅贿财也)</p>
<p>
	　　骂詈(上麻嫁反下理稚反说文二字互相训并从[网-(ㄨ*ㄨ)+又][网-(ㄨ*ㄨ)+又]犹罪也)</p>
<p>
	　　椎钟(长追反说文击也从木隹声)</p>
<p>
	　　唌唾(上祥延反俗字通用正体从水从欠作[盜-皿]说文口液也或从水作涎亦俗字也下土卧反释准上从水垂声也)</p>
<p>
	　　视睐(下来岱反疑此字传写错准经义合是瞬音水润反)</p>
<p>
	　　浓厚(匿龙反说文云露水多也或从酉作醲说文云厚酒也形声字也)</p>
<p>
	　　谪罚(上陟革反毛诗传相责也杜注左传谪谴也方言怒也说文罚也从言商省声也下烦袜反说文罪罚也罪之小者未以刃杀但持刀骂詈则应罚也从刀从詈会意字也)</p>
<p>
	　　关逻(上古顽反郑注周礼云关者界上之门也说文以木横持门户也广雅关塞也从门作[聯-耳]声[聯-耳]音与上同经从弁作閞非也下罗驮反字书逻遮也韵略云游兵[佫-口+田]宼险径镇戍之所也)</p>
<p>
	　　大方广三戒经卷下</p>
<p>
	　　阿耆利(耆音只梵语虏质不妙或云阿阇梨唐言云教授师)</p>
<p>
	　　胞想(诠岁反广雅脃弱也说文云肉[而/火]易断也从肉从绝省经从危作脆非也)</p>
<p>
	　　扪摸(上音门下音莫诗传云扪摸犹以手抚持也并从手形声字也)</p>
<p>
	　　我弄(上我字从手从戈会意字也从禾者非也下笼恸反前上卷已具释经从手作挊非也)</p>
<p>
	　　蝗虫(上胡光反尔雅食苗心曰螟食叶曰螣食根曰蟊食节曰蠈说文四种虽异名皆蝗虫也广雅螽蝗也形如负螽其实各别颜色大小不相似也故有蝗螟蟊蛾之异名也蝘一殄反又音偃音恃蟊音莫侯反螽音终螟音冥蠈音贼蜮音虢蝼蝈也)</p>
<p>
	　　不懈(音戒诸字书并无嫁音也)</p>
<p>
	　　聋痖(上禄东反下乌贾反前般若音义中已具释不能重述经从口作哑非也)</p>
<p>
	　　应担(答甘反广雅担举也字书担负也或作担从人并通从手詹声詹音占从木者非也)</p>
<p>
	　　离搏(补各反搏雅搏系也郑注考工记云搏拍也玉篇拊也说文索持也从手专省声专字从甫从寸从专非也)</p>
<p>
	　　疽恶(青余反司马彪注<a>庄子</a>云浮热为疽不通为痈说文从疒且声且音子余反从日下一也)</p>
<p>
	　　缭綟(上力乌反下莲结反经文脚缭綟者脚曲不端直也亦云不正并从糸形声字糸音觅)</p>
<p>
	　　聋騃(崖解反苍颉篇騃愚也集训云痴也说文从马矣省声)</p>
<p>
	　　勿触(冲烛反广雅抵[挖-乙+友]也经从牛作[角/牛]俗字也)</p>
<p>
	　　轻躁(下遭涝反考声云急性也动也扰也疾走也或作趮同从足喿声)</p>
<p>
	　　沫拌(上漫钵反下盘满反考声云留止也以此与彼相和搅曰拌从手半声)</p>
<p>
	　　[橐-石+非]囊(上音败下诺郎反苍颉玉篇[革*(苟-口+用)]囊吹火具也或从革作[革*(苟-口+用)]或从韦作[韋*(苟-口+用)]并通经作排非也)</p>
<p>
	　　以鍜(都乱反郑注礼记鍜捶也苍颉篇椎也说文小冶也掫鍜也从金叚声叚字从殳从鴗省声也掫音丁[芸/木]反也)</p>
<p>
	　　锤鉆(上直追反考声云打[金*截]锤也或作槌亦作椎并通下俭严反说文鉆[金*截]鋷夹取物也从金占省声经文从甘作钳[金*截]枷也非此用者也)</p>
<p>
	　　姝特(昌朱反毛诗传曰姝好也说文从女朱声下腾得反文颖注<a>汉书</a>云特烛也说文特牛父也从牛寺省声)</p>
<p>
	　　[聰-囪+公]黠(上仓红反<a>尚书</a>听曰[聰-囪+公]必微谛又曰[聰-囪+公]作谋所谋必成经中从忩作[聰-囪+公]俗字也下闲八反考声云黠利也方言[(夭/止)*(小/月)]魏之间谓慧为黠说文从黑吉声也)</p>
<p>
	　　无量清净平等觉经</p>
<p>
	　　上卷</p>
<p>
	　　牛饲(音寺桂苑珠丛云饲与畜食也古今正字从食司声也经文从口作呞俗字非也)</p>
<p>
	　　瘦短(端管反苍颉篇云短促也说文不长也从矢豆省声也经文从手作[打-丁+豆]非也不成字也)</p>
<p>
	　　宝珥(如志反苍颉篇云施珠于耳曰珥即耳珰垂珠也说文从玉耳声也珰音当)</p>
<p>
	　　蠉飞(上血缘反亦作蝝皆正体字也公羊传曰蝝即蠉也始生曰蝝长大曰蠉刘歆说云蚍蜉子也董仲舒云蝗子也声类虫飞皃说文虫行也从虫睘声也)</p>
<p>
	　　[蝡-大+火]动(闰尹反顾野王云[虫*虫]虫蠕动是也蠕亦动也字书云无足而行曰[蝡-大+火]动说文从虫耎声也)</p>
<p>
	　　锭光(音定)</p>
<p>
	　　崖底(雅皆反说文山高边也从屵音五割反圭声也经文作崟书误非也)</p>
<p>
	　　焜煌(上胡本反下音皇说文焜煌光晖明盛皃也左形右声也)</p>
<p>
	　　征彸(上之盈反下之容反方言云征伀惶遽皃也广雅屏营征伀趍走皃也亦形声字也)</p>
<p>
	　　项很(上学讲反下痕垦反两字并上声字贾注国语云违戾怨恨也言很戾之人强项难回名为项很从彳艮声)</p>
<p>
	　　[生/月]瘦(上生耿反杜注左传云[生/月]灾也贾逵云病也释名云瘦[生/月]犹痟瘦也经文作省借用非本字也)</p>
<p>
	　　糜尽(媚悲反俗字也王注易云糜散也广雅坏也说文糜碎也正体从米作[米*(序-予+禁)]形声字也)</p>
<p>
	　　天拘蝅(上音俱下藏含反梵语天花名)</p>
<p>
	　　其柄(兵命反顾野王云柄本也贾注国语权也说文柯也从木丙声正体从秉作[打-丁+秉]形声字)</p>
<p>
	　　[廅-去+太]楼亘(上音合下罔蹬反梵语不求字义菩萨名也)</p>
<p>
	　　无量清净平等觉经下卷</p>
<p>
	　　有铉(玄犬反王弼注易云耳空以待铉桂苑珠丛云铉鼎系也鼎耳也)</p>
<p>
	　　戾亮(上力计反下力丈反上从高省下从几古人字也)</p>
<p>
	　　驶[及/心](上师吏反苍颉篇云驶疾也马行皃也形声也经文从夬非此用也下急字说文编也促遽也从心及声也)</p>
<p>
	　　荖跌(上厕师反又音仓何二反并通下田颉反考声参荖不齐等也王注楚辞云蹉跌不能尽力也说文差贰也不相值也许叔重注淮南子跌仆也方言偃地曰跌二字并形声字也)</p>
<p>
	　　世事譊譊(女交反归藏言语譊譊顾野王云譊譊犹欢呼也说文恚呼也从言尧声说亦[足-口+夭]也)</p>
<p>
	　　屏营(上并冥反下唯荧反案屏营犹徘徊也广雅屏营若征伀也惶遽也)</p>
<p>
	　　稸气(丑六反孔注尚书稸积也顾野王稸聚也形声字也经文有从心作慉非也慉音许六反)</p>
<p>
	　　各励(力滞广雅励勤也尔雅免也埤旧强也说文勉力也从力从厉省声也厉从[蠢-春+萬]音敕介反)</p>
<p>
	　　抵突(上丁礼反大戴礼云抵犹推也考声拒也说文触也从手氐声也氐音同上也下徒鹘反王逸注楚辞云淩也韵诠云冲也说文犬从穴中忽出从犬在穴中会意字也)</p>
<p>
	　　摠猥(宗董反考声云都也摄也经作总俗字也下乌贿反贿音灰每反猥浊也从犬畏声也)</p>
<p>
	　　洒除(先礼反广雅涤也亦作洗义同余音不取)</p>
<p>
	　　尪狂(枉王反正体本作尤象形今俗用加王作尪形声字也韵铨尪弱也通俗文云短小曰尪说文跛曲胫也俗音鸟黄反声转讹)</p>
<p>
	　　眄睐(眠见反说文眄邪视也从目丐音同上下来岱反苍颉篇云童子不正内视也从目来声或作[來*見]也)</p>
<p>
	　　辜搉(上古胡反说文阜也从辛古声经从羊作辜不成字案辜亦固也下音角或作较考声权专略其理也从手从隺经文作较亦同通用也)</p>
<p>
	　　吃酒(轻亦反谓吃啖也从口契声也)</p>
<p>
	　　鲁扈(上鲁字上从鱼下从日下胡古反郑注礼记扈偃蹇自大也上林赋亦纵横行也汉书音义曰扈谓跋扈纵恣也说文从邑户声也)</p>
<p>
	　　睢[目*(百-日+ㄎ)](血闺反下[罩-卓+助]俱反声类睢[目*矍]大视也顾野王云睢[目*(百-日+ㄎ)]惊速之皃说文仰视也二字并从目隹[百-日+ㄎ]皆声也)</p>
<p>
	　　[江*尨]澒(莫董反下胡孔反谓无知也通俗文云埿[除/土]谓之[江*尨]澒经文作蒙空非也)</p>
<p>
	　　湔洒(子仙反下西礼反字林湔谓洗浣也洒亦濯也并从水形声字)</p>
<p>
	　　[辟/止]蹇(上必亦反韵略[辟/止]跛不能行也说文从止辟声也下揵偃反说文蹇亦跛也从足从骞省声也)</p>
<p>
	　　阿弥陀经</p>
<p>
	　　上卷</p>
<p>
	　　玄应撰</p>
<p>
	　　阿弥陀(梵语佛名也唐言无量光也)</p>
<p>
	　　末坻(上蒲钵反下坻音丁礼反经作互非正)</p>
<p>
	　　不乃(音乃亦梵语也)</p>
<p>
	　　揭质(上居[卄/(阿-可+辛)/木]反梵语也)</p>
<p>
	　　甄脾坻(音坚欠婢弥反亦梵语也)</p>
<p>
	　　须[打-丁+風](上相俞反下音风梵语也)</p>
<p>
	　　罗倪(音艺亦梵语文云霓)</p>
<p>
	　　鸠[(┐@一)/豕/虫](音礼梵语下同)</p>
<p>
	　　軷陀(盘沫反梵语也)</p>
<p>
	　　扈斯(胡古反并梵语)</p>
<p>
	　　滑歧(上还拔反下音只梵语)</p>
<p>
	　　宾[(侯-矢+天)*頁](音侯)</p>
<p>
	　　陀遬(送木反)</p>
<p>
	　　筛邪(音史梵语字从竹)</p>
<p>
	　　薜荔(上毗袂反下[黎-ㄉ+刀]第反梵语饿鬼惣名也)</p>
<p>
	　　雄杰(轧[薜/女]反毛诗传曰特立谓之杰淮南子云智过千人曰杰经文罩作桀乖经义也)</p>
<p>
	　　乞匃(下音盖说文匃乞也从亡从人案人亡财物则乞匃经作丐非也)</p>
<p>
	　　[企-止+皂]才(在来反韵诠云才仅也考声蹔也从糸从毚音音仕咸反)</p>
<p>
	　　牚柱(上丑耕反考声云路袲柱也袲音夕嗟反枋音方)</p>
<p>
	　　迢迢(徒雕反经作苕非也考声迢远也文字典说迢遰路长也从辵召声辵音丑略反也)</p>
<p>
	　　贪飻(天结反杜注左传云贪食曰饕贪财曰飻经文作饕亦通也)</p>
<p>
	　　阿弥陀经下卷</p>
<p>
	　　所眩(玄绢反苍颉篇云眩惑也又视不明也或作炫经文从玄作铉非也旧音义训为系非经义也)</p>
<p>
	　　祝祝(之育反此即方言异也准祝字训释与经意不同今训为勤勤守护也是经意也)</p>
<p>
	　　[誌-士+公]詷(上[卄/公/心]弄反下同弄反通俗文云言过谓之[誌-士+公]詷[苜/大/糸]文云[誌-士+公]詷怠也)</p>
<p>
	　　蔡[疏-(梳-木)+蔡](上音菜下苍[束/辛]反此句梵语古译不分明不切也)</p>
<p>
	　　无量寿经</p>
<p>
	　　上卷</p>
<p>
	　　玄应撰</p>
<p>
	　　微澜(洛寒反尔雅大波为澜小波为沦说文从水也)</p>
<p>
	　　享兹(香两反享当也亦受也经文作向用别也下子思反)</p>
<p>
	　　煜[火*蘥](由鞠反下弋斫反说文煜耀也[火*蘥]火光也经文作昱烁非本字也)</p>
<p>
	　　该罗(古来反贾注国语该备也方言咸也)</p>
<p>
	　　吞噬([(貳-二)-、+?]痕反说文吞咽也下时制反王弼注<a>周易</a>噬啮也亦食也从口筮声也)</p>
<p>
	　　酖酒(都含反说文酖乐也字书嗜也或作媅妉耽三体并同)</p>
<p>
	　　纠举(经酉反孔注尚书纠正也郑注周礼纠察也杜注左传纠亦举也从糸[┴*├]声[┴*├]音居幽反举字从手也)</p>
<p>
	　　潢漾(胡广反下羊掌反楚辞潢漾犹浩荡也经文作滉漾亦通也下卷无字音训)</p>
<p>
	　　阿閦佛国经</p>
<p>
	　　上卷</p>
<p>
	　　罗阅(下音悦梵语古译云王舍城在摩伽陀国)</p>
<p>
	　　[跳-兆+長]跽(直良反字书云东郡谓只膝跪地曰[跳-兆+長]跪也下其记反音谱云跽拜也而后长跪说文从足忌声也)</p>
<p>
	　　蜎飞(壹缘反毛诗传曰蜎蜎蜀虫也说文蜎蠉井中小赤虫也)</p>
<p>
	　　[蝡-大+火]动(闰尹反考声云有足曰虫无足曰[蝡-大+火]说文小虫动皃从虫[而/火]声经文作[蝡-大+而]误也苍颉篇作[虫*芥]也)</p>
<p>
	　　央数(约姜反经文作鞅上声非也)</p>
<p>
	　　谤谗(补浪反杜注左传谤毁也又诅也贾注国语云诽谤也又对人说其恶也下仕咸反毛诗传曰谗以言毁人也说文从言毚声也毚音仕咸反)</p>
<p>
	　　上[肉*鬲](古核反文字集略膈匈内也说文从肉鬲声鬲音革经文从阜作隔隔即非此义也)</p>
<p>
	　　右胁(香业反说文胁腋下也从肉劦声劦音协或作[劦/貝]从三力也)</p>
<p>
	　　谀讇(庾珠反庄子云不择是非而言谓之谀孔注尚书谀亦讇也经文作谕非也下耻冉反何注公羊传讇[佞-二+〦]也说文谀也从言阎声阎音以占反经文作谄谄俗用从略也)</p>
<p>
	　　往娆(奴鸟反说文娆相戏弄也或作嬲)</p>
<p>
	　　薜荔多(上蒲闭反下礼帝反梵语饿鬼名也)</p>
<p>
	　　砾石(吕的反说文砾小石也字书亦作[嘹-口+石]也)</p>
<p>
	　　綩綖(于远反下音延经文错用也正体从草作苑莚舞莚地衣之类)</p>
<p>
	　　珠玑(居沂反孔注尚书玑珠类也字书小珠也说文不圆珠也从玉几声也)</p>
<p>
	　　之态(他岱反王逸注楚辞态姿也说文常秉意不改也亦作[仁-二+能])</p>
<p>
	　　梯梐(体堤反埤苍梯隥也说文木阶也从木弟声下毗礼反郑注周礼梐[木*李]行马也说文作[梐-比+非]也)</p>
<p>
	　　疲极(被陂反贾注国语疲劳也苍颉篇懒也经文作罢借用也古人质朴也)</p>
<p>
	　　阿閦佛国经下卷</p>
<p>
	　　是这(言件反苍颉篇迎也这说文从辵言声辵音丑略反)</p>
<p>
	　　坻弥罗(上帝奚反梵语树名也)</p>
<p>
	　　大乘十法经</p>
<p>
	　　慧琳撰</p>
<p>
	　　绮语(欺纪反案绮语谓绮饰文词赞过其实也)</p>
<p>
	　　犁耧(力奚反耕田之具也下鲁侯反埤苍云耧伸也古者人挽而伸之下种具也今并用牛挽说文从耒娄声耒音力对反挽音晚)</p>
<p>
	　　贮积(陟吕反说文贮亦积聚也从贝宁声)</p>
<p>
	　　床榻(状[病-丙+土]反说文从爿从木爿音匠羊反下贪答反释名云床狭而长曰榻说文从木[日/羽]声也)</p>
<p>
	　　枷压(鵶甲反字书压冥苲物也说文亦作厌字)</p>
<p>
	　　挝打(陟瓜反臀类挝摇也考声云击也古今正字从木从过说文作[竺-二+(乃/木)]也)</p>
<p>
	　　富伽罗(梵语此译为数取趣也数数于<a>三界</a>中往来也或云补特迦罗也)</p>
<p>
	　　蚊虻(刎分反下麦庚反说文从[虫*虫]亡声经文作虻非也[虫*虫]音昆也)</p>
<p>
	　　蟒虵(上莫牓反尔雅蟒王虵郭注曰虵中大者谓之蟒虵经作[网-(ㄨ*ㄨ)+又]虵非也)</p>
<p>
	　　普门品经</p>
<p>
	　　玄应</p>
<p>
	　　溥首(上音普溥字上从甫从水从寸溥首者古译质朴不妙即是<a>文殊菩萨</a>名也)</p>
<p>
	　　亿垓(改孩反数法名也)</p>
<p>
	　　鞕[革*冗](上五更反字书鞕牢也考声坚也有作硬俗字也文字集略从卯作[革*卬]下[革*冗]字准经义合是冈字旧音义胡浪反恐非不成字也诸字书并无此字未详所出且存本文以俟来哲)</p>
<p>
	　　满脬(上满字从[共-八]从两音亦满也从水时用字也下普包反此即傍光水器腹中[犀-牛+水]脬也即今气毬是也说文[犀-牛+水]脬也从肉孚省声也)</p>
<p>
	　　佛说[肉*包][肉*台]经</p>
<p>
	　　慧琳撰</p>
<p>
	　　[肉*包][肉*台](上音包司马彪注庄子云胞腴内儿衣也汉书同胞之徒如淳曰胞亲兄弟也说文生儿裹衣也从肉包声下他来反尔雅胎始也广雅妇孕三月为胎苍颉篇儿未生曰胎说文妇孕三月也从肉台声)</p>
<p>
	　　懿沙(依寄反梵语此无正翻)</p>
<p>
	　　眼瞳子(勤冬反埤苍云瞳者目珠子也广雅目珠子谓之眸子俗谓之目瞳人说文阙训)</p>
<p>
	　　成[肉*不](配梅反说文妇孕一月为肧从肉不省声也)</p>
<p>
	　　燥牛[米/世/木](上桑到反周易火就燥也说文燥干也从火喿声喿音与上同下分问反俗字也正从[(崋-山)-一+(卄*├)]作[米/世/木]说文作[弁/土]弃除[米/世/木]扫也韵英粪亦秽也或作[土*(米/井)][土*(米/世/木)]经从土作[土/異]不成字也)</p>
<p>
	　　两[肉*(實-毌+(眉-目))](频泯反韵诠云膑膝胫也说文膝骨也正从骨作膑形声字也)</p>
<p>
	　　树荄(古来反尔雅荄根也郭璞曰俗呼韭根为荄方言东齐谓根曰荄说文草根也从草亥声也)</p>
<p>
	　　树觚杸(古胡反说文从角从瓜音寡华反)</p>
<p>
	　　躁扰(早到反郑注<a>论语</a>云不安静也谥法曰好变动民曰躁玉篇躁动也说文作趮)</p>
<p>
	　　鍜师(端乱反孔注尚书云鍜炼戈矛也郑注礼记云锻捶也苍颉篇云推打也说文小冶也从金叚声也)</p>
<p>
	　　鞴囊(上排拜反说文吹火具也或从韦作韛亦作[橐-石+非]并音与上同亦名橐字书云无底袋也转注字也橐音托下诺郎反)</p>
<p>
	　　或缥(匹眇反说文帛青白色也从糸票声也)</p>
<p>
	　　如窑(音姚说文窑烧瓦灶也从穴从羔或作陶)</p>
<p>
	　　刮治(关滑反俗字也传用已久篆书正体从[氏/口]作[利-禾+(氏/口)]郑注礼记云刮摩也广雅刮减也横刃刮去恶物说文刮去恶创肉也从刀[氏/口]之声也[氏/口]音还刮反与滑音同下治音池跱笞反考声治理也修故也说文从水台声也)</p>
<p>
	　　揩摩(客皆反考声云摩拭也从手也)</p>
<p>
	　　尪[糸*(企-止+凶)](上枉王反说文跛曲胫也从象尤偏曲之形古文作[尬-介+(山/王)]今[(上/矢)*(企-止+米)]书从省下洗祭反说文微也从糸[企-止+凶]声糸音觅[企-止+凶]音信也)</p>
<p>
	　　跛蹇(上波我反贾注国语云跛行不正也说文从足皮省声下捷偃反说文蹇亦跛也从足从謇省声也)</p>
<p>
	　　秃瘘(音陋考疮云瘘久声不差曰瘘从疒娄声)</p>
<p>
	　　舌舐(上善热反说文云舌在口中所以言也从千从口千亦声也下食尔反俗字也说文云舐者以舌取物也从舌氏声正作舓经从口作[口*氏]非也考声或作狧[舌*豸][舌*也]咶五体并古字也出诸史籍)</p>
<p>
	　　欬逆(开爱反博雅欬逆气也从欠亥声经从口作咳俗字也)</p>
<p>
	　　痴憃(上耻持反俗字也正从心作[疑/心]考声[疑/心]愚也卫宏从人从乏作[仁-二+乏]会意字也下踔巷反考声云小儿愚也或从见作[舂/見]亦作[卷*見]俗音卓降恐非也)</p>
<p>
	　　疣癃(上音尤下音隆顾野王云风结病也亦为肬赘之肬字癃起也)</p>
<p>
	　　[肉*盧]胀(上吕猪反考声云皮也大也叙也上陈告于下也释名云腹前曰胪说文从肉卢声下张亮反左传云复满也从肉形声字也)</p>
<p>
	　　搒笞(白盲反顾野王搒击也字书捶也说文从手旁声下耻持反说文笞击也从竹台声也)</p>
<p>
	　　考掠(字书云拷击也从手京省声方言音略亦通)</p>
<p>
	　　文殊师利佛土严净经</p>
<p>
	　　上卷</p>
<p>
	　　玄应撰</p>
<p>
	　　恪恭(古文[客/心]同苦各反尚书恪谨天命孔安国曰恪敬也字林恪恭敬也)</p>
<p>
	　　相棠(借音文庚反字宜作摚[敲-高+亭]枨[敲-高+牚]四形同文衡反谓相触也)</p>
<p>
	　　恬惔(徒兼反方言恬静也下宜作淡徒滥反汉安谓安静也经文从心作惔徒甘反忧心如惔忧也惔非此用)</p>
<p>
	　　[白/丙]着(又作暠?m三形同碧皿反广雅昺明也)</p>
<p>
	　　亿姟(古文作[田*亥]奒二形今作姟同古才反数名风俗通曰十亿曰兆十兆曰京十京曰姟犹大数也)</p>
<p>
	　　拜谒(于歇反尔雅谒请也亦白也告也)</p>
<p>
	　　侜张(又作诪同陟留反下知良反尔雅侜张诳也郭璞曰侜张幻惑欺诳人也经文作侏之儒反侏儒短人也)</p>
<p>
	　　开士(梵语菩萨者也谓以法开道之士故名开士也)</p>
<p>
	　　潭然(徒耽反潭渊也楚人名渊为潭字宜作憺徒滥反憺安静)</p>
<p>
	　　尘埃(乌来反苍颉埃风扬尘也)</p>
<p>
	　　文殊师利佛土严净经下卷</p>
<p>
	　　交趺(又作跗同府于反三苍跗足上也谓交足而坐也经中多作加趺山东名甲趺经文从足作跤非也)</p>
<p>
	　　至凑(且豆反广雅凑最也凑竞进也)</p>
<p>
	　　景则(羁影反诗云介尔景福传曰景大也则法也)</p>
<p>
	　　大圣文殊师利佛刹功德经</p>
<p>
	　　上卷</p>
<p>
	　　慧琳撰</p>
<p>
	　　门阃(坤稳反郑注礼记云阃门限也形声也)</p>
<p>
	　　嫉妒(都故反王逸注楚[台*辛]云害贤曰嫉害色曰妒说文并从女疾户皆声也有从后作姤非也)</p>
<p>
	　　裸者(华瓦反借音用也本音鲁果反顾野王云脱衣露袒也说文从衣果声或从人作倮或从身作裸并同也)</p>
<p>
	　　澄睟(长陵反说文澄湛也下虽翠反考声云视正皃也玉篇润泽皃也古今正字云从目卒省声也卒从衣从丿作衣丿音篇篾反)</p>
<p>
	　　斟酌(执任反下章弱反)</p>
<p>
	　　披擐(还慢反杜注左传擐穿贯衣甲曰擐说文从手睘声)</p>
<p>
	　　透彻(偷候反考声从走作[起-巳+(色-巴+又)]下耻列反贾注国语彻明也说文通也从彳丑历反从[敲-高+(立/肉)][敲-高+(立/肉)]音同上也)</p>
<p>
	　　謦欬(轻郢反说文謦亦欬声也从言从[聲-耳]苦角反下苦爱反博雅欬逆气病也)</p>
<p>
	　　遍扪(博见反字书遍匝也下莫奔反毛诗传曰扪持也声类扪摸也说文从手门声也)</p>
<p>
	　　险诐(彼寄反苍颉篇诐谄[佞-女+矢]也说文辨谀)</p>
<p>
	　　佛刹经中卷</p>
<p>
	　　占吝(上之焰反下邻振反孔注尚书吝惜也方言荆湘汝郢之郊贪而不施曰[希-巾+ㄙ]郭注云悭吝多惜也说文从口文声经从心作吝亦通古文从文作吝)</p>
<p>
	　　准绳(上佳尹反郑注礼记云准犹平也广雅均也说文平也从冰隼声俗用从隹作准非也下食蝇反世本曰倕作规矩准绳宋忠曰舜臣也尚书曰绳[保/言]纠[謵-白+尒]格其非心又曰木从绳则正君从谏则圣案绳者取其平直也尔雅绳绳戒慎也说文索也从糸从黾省声也)</p>
<p>
	　　愧耻(上轨位反杜注左传云愧惭也尔雅愧亦耻也说文同左传从女鬼声或从心作愧亦通下痴里反字书耻羞也考声愧也说文辱也从心耳声有从止作耻俗用并非正也)</p>
<p>
	　　捶打(隹[蕊/米]反说文捶以杖击也从手垂声也)</p>
<p>
	　　轻懱(眠结反毛诗传曰懱亦轻也贾注国语弃也又灭也说文轻[仁-二+易]也从心蔑声)</p>
<p>
	　　窣睹波(孙骨反梵说也唐言高显处也亦曰方坟即安<a>舍利</a>处也或云塔婆或云偷婆亦云苏偷婆皆讹略也)</p>
<p>
	　　补特伽罗(梵语也唐云数取趣也)</p>
<p>
	　　忩遽(渠御反杜注左传遽急速也亦云窘迫也说文从辵豦声豦音渠窘音君殒反)</p>
<p>
	　　[這-言+(栗-木+合)]易(七仙反毛诗传[這-言+(栗-木+今)]徙也又变也正作[與/巳]下羊益反孔注尚书易改也)</p>
<p>
	　　佛刹经下卷</p>
<p>
	　　才发(在来反考声云才蹔也下蕃[革*未]反广雅发去也)</p>
<p>
	　　颇[月*互]迦(梵语宝名也)</p>
<p>
	　　仰檗罗(梵语数名也鱼列反)</p>
<p>
	　　泯末罗(古译云频婆罗亦数名也弥忍反未音磨钵反)</p>
<p>
	　　阿[門@(仁-二+(仁-二+?))]婆(初六反亦数名也)</p>
<p>
	　　法镜经</p>
<p>
	　　上卷</p>
<p>
	　　玄应</p>
<p>
	　　闻物国(谓舍卫国也十二游经云无物不有国也)</p>
<p>
	　　[勝-月+舟]氏树(谓只陀林或云祇洹并讹也正言逝多)</p>
<p>
	　　憍萨罗国(波斯匿王之子也)</p>
<p>
	　　除馑(勤靳反旧经中或言除士除女亦言堇士堇女今言<a>比丘</a><a>比丘尼</a>也案梵言比丘此云乞士即与除馑义同谓除六情饥断贪欲染也以善法堇修即言堇修士堇女也)</p>
<p>
	　　多恶(阿各反谓过恶也经文作[價-貝+心]或作[卄/惡]并非也)</p>
<p>
	　　除剔(他历反毛诗传曰剔鬀发也正作[髟/剔]古文作[狂-王+(火/刀)]也)</p>
<p>
	　　汝乃(奴改反尔雅乃乃也亦乃字也声类生也说文往也)</p>
<p>
	　　乐法(五教反爱欲曰乐经文作[仁-二+樂]非也)</p>
<p>
	　　昆弟(孤魂反尔雅昆兄也说文周人谓兄为昆)</p>
<p>
	　　磋切(七何反正作縒论语曰骨曰切象曰[石*荖]言骨切象磋以成器人学问以成道也)</p>
<p>
	　　法镜经下卷</p>
<p>
	　　蟆子(上音莫案蟆蚊类也山南多饶此虫群飞蔽日啮人痕如手许大也)</p>
<p>
	　　[肉*巳][肉*臾]([序-予+申]珠反说文腴腹下[夗-夕+月]也又腴亦腹也从肉也)</p>
<p>
	　　煆玃(古霞反字书猳亦玃也正作[狂-王+哥]亦作[彳*加]下俱缚反郭注尔雅[狂-王+瞿]似狝猴而大苍黑色能攫持人好顾眄说文云大母猴也经作[狂-王+加][狂-王+孚]非也)</p>
<p>
	　　[肉*尤]赘(有流反广雅肬肿也苍颉篇病也说文亦赘也从肉尤声或作疣同下之汭反博雅赘亦肬也小曰肬大曰赘经作肬腨非也)</p>
<p>
	　　玷缺(丁箪反说文玷亦缺也从玉从占下犬悦反苍颉篇缺亏也说文从[卸-ㄗ]从夬或从垂作[垂*夬]亦通文从玉作玦音古穴反非此义也)</p>
<p>
	　　坠文(直泪反说文坠堕也经文作[仁-二+出]非也)</p>
<p>
	　　[度-又+火]得(舒预反案[度-又+火]犹冀也望得也经文从言作謶音之诺反非此义也)</p>
<p>
	　　郁迦罗越问菩萨行经</p>
<p>
	　　强项(胡讲反案项谓戾人项强难回也无量清净觉云强项愚痴人是也大品经作增上慢人其义一也)</p>
<p>
	　　麈鹿(朱乳反山海经云荆山多麈郑注云似鹿而大尾可以为拂帚)</p>
<p>
	　　郁迦(此译云威德也)</p>
<p>
	　　謿哗(今作啁同竹包反博雅謿言语相调戏也哗疑作话胡快反博雅话謿諕也说文善言也)</p>
<p>
	　　牵抴(遣肩反广雅牵抧也说文引前也从冖从牛玄声象牛之縻也下又作曳同以世反字林抴卧引物也博雅亦相牵引也或作拽冖音癸营反)</p>
<p>
	　　财贿(古文[貝*每]同呼罪反尔雅贿亦财也郑注周礼金玉曰货布帛曰财也)</p>
<p>
	　　踯躅(或作蹢同呈亦反下或作躅直录反字林踯躅驻足不进也广雅踟蹰也)</p>
<p>
	　　幻士仁贤经</p>
<p>
	　　玄应撰</p>
<p>
	　　颰陀婆罗(经或作軷跋拔三体同盘沫反此译云仁贤或云贤护谓邻近于圣也)</p>
<p>
	　　普徽(虗归反尔雅徽善也尚书慎徽五典王肃曰徽美也)</p>
<p>
	　　瓶[勞-力+(卸-ㄗ)](乌耕反说文[勞-力+(卸-ㄗ)]长颈瓶也或谓之儋音丁甘反或作罂亦作甇也)</p>
<p>
	　　自韪(籀文作愇同于鬼反左传云犯五不韪杜预曰韪是也)</p>
<p>
	　　决定毗尼经</p>
<p>
	　　慧琳撰</p>
<p>
	　　颰陀婆罗(菩萨名也唐言贤护)</p>
<p>
	　　南无现无愚佛(此佛准梵本合是不<a>空见</a>未审古译作此名殊不相当也)</p>
<p>
	　　一抟(段鸾反博雅抟以手握物使相着也说文从手专声经文作揣非也)</p>
<p>
	　　逮无(徒戴反尔雅逮及也说文从辵隶声隶音第也)</p>
<p>
	　　矛矟(莫侯反下双捉反广雅矟亦矛也说文从矛肖声也)</p>
<p>
	　　卷诱(狂袁反下以酒反郑注礼记诱引也郑注仪礼教也孔注尚书导也尔雅进也说文或作羑也)</p>
<p>
	　　再译三十五佛名经</p>
<p>
	　　慧琳撰</p>
<p>
	　　忏悔(上策陷反集训云自陈过也韵英云自陈悔也从心韱省声也俗从截作忏非也韱音精廉反从二人从韭从戈也)</p>
<p>
	　　不空见如来(旧注云现无愚佛错误也)</p>
<p>
	　　游戏(希义反集训云逸豫也说文三军之偏也从戈[戲-戈]声也[戲-戈]音许宜反也)</p>
<p>
	　　卑栗蹉(仓何反梵语邪见不信王法人也旧译云弥戾车不切当讹略也)</p>
<p>
	　　补羯娑(梵语亦恶业人也)</p>
<p>
	　　一抟(段栾反集训云抟捉也着也以手抟令相着也从手专声或作团亦通)</p>
<p>
	　　发觉净心经</p>
<p>
	　　上卷</p>
<p>
	　　慧琳撰</p>
<p>
	　　谈话(淡甘反顾野王曰谈论也广雅调也下胡快反博雅话謿谑也说文善言也字书作[舌*話]籕文作譮)</p>
<p>
	　　扪泪(莫奔反声类扪摸也毛诗传曰扪持也说文从手门声也)</p>
<p>
	　　迭相(田结反杜注左传迭更也郭璞注尔雅谓更易也)</p>
<p>
	　　毁呰(晖委反尔雅坏也考声作[諲-西+日]下兹此反郑注礼记呰以言毁人也说文呵也前后不出者同此訿)</p>
<p>
	　　嬉戏(喜其反苍颉篇嬉戏笑也说文乐也说文作娱下[羲-ㄎ+乃]义反尔雅戏谑也说文逸豫也从戈[戲-戈]声[戲-戈]音许宜反)</p>
<p>
	　　犀牛(洗鸡反尔雅犀似水牛猪头大腹卑脚脚有三蹄黑色二角一角在顶一角在鼻者即名食[角-土+(人/人)]也小而不堕好食棘说文从牛从尾也)</p>
<p>
	　　发觉净心经下卷</p>
<p>
	　　慧琳撰</p>
<p>
	　　茎秆(户耕反下古旱反左传作秆)</p>
<p>
	　　创疱(楚霜反今通俗作疮说文作[刃*、]古文作[倉*刃*、]下蒲皃反说文疱面生热创也从皮包声或作靤经文作疱非也)</p>
<p>
	　　笼罩(卢红反庄子笼盛鸟器也说文从竹龙声下嘲教反说文罩捕鱼笼也一名隺从冈卓声也)</p>
<p>
	　　财购(古候反说文购赎也从贝冓声冓亦音古候反也)</p>
<p>
	　　须摩提女经</p>
<p>
	　　慧琳撰</p>
<p>
	　　[糸*囟]捣(西计反下刀老反考声捣春也说文手推也从手寿声或作捂古文作春捣也)</p>
<p>
	　　耎妙(而兖反正作耎或作瑌字经从石作碝非也)</p>
<p>
	　　谀讇(羊朱反庄子不择是非而言谓之谀下丑染反庄子云脪意道言谓之谄何法公羊谄佞也说文谏也经文作谄亦通俗用)</p>
<p>
	　　须摩提菩萨经</p>
<p>
	　　慧琳撰</p>
<p>
	　　罗阅只(上音悦梵语也)</p>
<p>
	　　优迦(梵语长者名也亦曰都伽)</p>
<p>
	　　多陀竭(梵语鲁质不妙也正梵云怛他檗多唐云如来也)</p>
<p>
	　　拘文花(拘牟那古亦言俱物头花也)</p>
<p>
	　　满匊(弓六反考声云匊取也说文曲指捧物也古作臼今通俗作掬经文作匊)</p>
<p>
	　　埤助(婢弥反毛诗传云埤厚也又益也贾注国语补也又亦助也说文增也从土卑声经文作裨亦通也)</p>
<p>
	　　缺减(犬悦反苍颉篇缺亏也说文从缶从决省声或从垂作[垂*夬]缺亦通俗下甲斩反说文减损也从水咸声也)</p>
<p>
	　　揈致(呼泓反依字训揈犹广大也)</p>
<p>
	　　探识(他甘反说文探尝试取其意也字从手)</p>
<p>
	　　别时(彼列反经文从草作莂非也)</p>
<p>
	　　沤和(乌侯反下音和梵语菩萨名也)</p>
<p>
	　　阿阇贳王女阿术达菩萨经</p>
<p>
	　　慧琳撰</p>
<p>
	　　五旬(或言般遮旬唐言五即五<a>神通</a>也)</p>
<p>
	　　因堤(丁[黎-(暴-(日/共))+(恭-共)]反梵语菩萨名也)</p>
<p>
	　　[彖/虫]越(力底反经中或言离越同一义也)</p>
<p>
	　　干蔗(经文或作芉柘亦同下之夜反通俗文荆州干蔗或言<a>甘蔗</a>一物也经文从辵作[卄/遮]非也)</p>
<p>
	　　蛊狐(上余者反亦作野说文野狐妖兽也鬼所乘有<a>三德</a>其色中和小前大后死则首丘大于野干也)</p>
<p>
	　　得无垢女经</p>
<p>
	　　慧琳撰</p>
<p>
	　　递共(提礼反尔雅递迭也郭璞曰谓[丙/(敲-高)]易也考声云代也说文从辵从虒经作[遽-豕+(一/巾)]俗讹误也虒音徒资反)</p>
<p>
	　　符[土*瓦](徒古反博雅[土*瓦]瓶也埤苍大[匙-匕+瓦]也说文从瓦土声[匙-匕+瓦]音提礼反)</p>
<p>
	　　[解-土+(人/人)]奏(古卖反贾注国语解除也广雅散也说文判也从[角-土+(人/人)]从刀从牛下则候反孔注尚书奏进也又上书也案[解-土+(人/人)]奏野外祭神也)</p>
<p>
	　　鹿[跳-兆+專](下舡耎反说文[跳-兆+尃]脚膓也或作腨腓音肥味反)</p>
<p>
	　　从舆(余絮反广雅舆举也博雅载也说文从车[臼/一/八]声经作举通俗)</p>
<p>
	　　危脆(七岁反广雅脆弱也说文少耎易断也从肉从色经作脆俗也)</p>
<p>
	　　一瓢(毗遥反方言瓢一名[彖/虫]考声云瓢也说文作瓢也)</p>
<p>
	　　优填王经</p>
<p>
	　　玄应撰</p>
<p>
	　　皮韬(吐劳反左传以乐韬忧杜预曰韬藏也说文云剑衣也)</p>
<p>
	　　避从(脾尺反韩诗或辟四方辟除也谓从者也)</p>
<p>
	　　不计(居诣反谓计算也国语计成而后行贾逵曰计谋也经文作系非体也)</p>
<p>
	　　倱伅(又作混沌二形同胡本反徒损反谓不通类也通俗文大而无形曰倱伅)</p>
<p>
	　　迟其(除致反案迟欲其疾也迟犹望也经文作幼稚之稚非也)</p>
<p>
	　　鸩毒(除禁反山海经女凡之山多鸩郭璞曰大如雕紫绿色长颈亦啄食蛇以羽画洒即煞人也)</p>
<p>
	　　仆僵(蒲勒反下居良反说文仆顿也谓前覆也僵偃也谓却偃也)</p>
<p>
	　　身冒(毛报反冒蒙也案蒙犹荷也被也尚书冒闻于上帝)</p>
<p>
	　　文殊师利所说不思议佛境界经</p>
<p>
	　　上卷</p>
<p>
	　　慧琳撰</p>
<p>
	　　贪嗔痴(昌真反考声云嗔怒也说文张目恨也形声字也下耻知反考声云痴愚也埤苍騃也说文不惠也从疒也)</p>
<p>
	　　酸碱(上苏端反考声酸亦醋也下陷缄反尔雅碱苦也郭注曰苦即大碱说文从卤也)</p>
<p>
	　　粗浅(仓胡反正作粗下七剪反)</p>
<p>
	　　射师(食夜反说文射弓弩发于身而中于远也从身从寸寸者法度也亦手也或从矢作[身*矢]亦通)</p>
<p>
	　　特钟(唐勒反下烛龙反经言特钟者怜念深也)</p>
<p>
	　　惌仇(于袁反考声云怨仇也苍颉篇怨恨咎也说文恚也从心宛声下受流反郑笺毛诗云仇憎恶也顾野王云谓怨憾也又仇也集训云冤之正偶说文从言雔声雔音同上也)</p>
<p>
	　　控弦(空贡反毛诗传曰控引也引弓曰控弦说文从手空声)</p>
<p>
	　　巧捷(潜业反桂苑珠藂云捷胜也王逸注楚[台*辛]慧也博雅疾也说文从手从[├/(足-口+(雪-雨))]也)</p>
<p>
	　　浮泡(下普包反考声云浮泡水上涪沤也)</p>
<p>
	　　雕[穴/匆/心](上多尧反下楚双反广雅[穴/匆/心]牖也韵诠云正曰[穴/匆/心]旁曰牖说文在墙曰牖在户曰[穴/匆/心]古文正作[囗@(卄/卄)])</p>
<p>
	　　攒栌(昨峦反苍颉篇攒聚也郑注礼记藂也说文从木从赞下鹿夫反说文欂栌柱上枅也枅音牵见反)</p>
<p>
	　　叠栱(徒协反顾野王曰叠犹累也宋忠注太玄经云积也苍颉篇重也说文从晶从宜杨雄云古者决罪三日得其宜乃行之故从三日王莽以三日太盛故改为三田)</p>
<p>
	　　磊砢(雷罪反下勒可反说文磊砢众石皃也)</p>
<p>
	　　柔耎(而兖反经文作[月*(而/火)]俗字也)</p>
<p>
	　　触娆(冲烛反下奴鸟反说文娆相戏弄也或作嬲)</p>
<p>
	　　佛境界经下卷</p>
<p>
	　　俦党(直留反韵略俦匹也广雅依也下当朗反孔注论语党类也郑注论语亲也说文从黑尚声)</p>
<p>
	　　瑕垢(夏加反广雅瑕秽也下古后反)</p>
<p>
	　　淤泥(于据反顾野王云今水中泥为淤说文淀滓也淀音田练反)</p>
		

	
	

		</div></div><hr><script charset='utf-8' src='../../js/footer.js'></script></body></html>