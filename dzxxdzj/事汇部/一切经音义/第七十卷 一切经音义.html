<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第七十卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第七十卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第七十卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　音前译俱舍论二十二卷</p>
<p>
	　　俱舍颂一卷后译俱舍论三十卷</p>
<p>
	　　五十三卷同此卷音</p>
<p>
	　　俱舍论第一卷</p>
<p>
	　　玄应撰</p>
<p>
	　　俱舍(此译云藏则库藏之总名也而体是蚕茧借以喻焉)</p>
<p>
	　　诸冥(莫庭莫定二反说文冥幽也幽闇也冥夜也夜无所见也字从日从六日数十六日而月始亏冥也冖声冖音铭壁反)</p>
<p>
	　　何负(胡可眉多二反小尔疋何揭担也广疋何任也今皆作荷也)</p>
<p>
	　　窍穴(口吊反窍孔也说文窍空也穴土室也)</p>
<p>
	　　龟鼍(徒多反三苍似蛟而大山海经江水足鼍郭璞曰似蜥蜴大者长一丈有鳞彩可以为鼓诗云鼍鼓逢逢是也字体从黾[咒-几+里]声[咒-几+里]音那黾音莫耿反)</p>
<p>
	　　钩鵅(古侯下加额反尔疋鵅忌欺郭璞曰今江东呼鸺鹠为钩鵅音格广疋[隹*鳥]鹠[含*鳥]鵄也亦恠鸟也昼盲夜视关西呼训侯山东谓之训狐论文作鸲字与[鸚-女+隹]同音具榆反鸲鹆鸟也鸲非此义)</p>
<p>
	　　第二卷</p>
<p>
	　　相[木*(蔑-戍+貝)](抶味反南人谓相朴为相[打-丁+費]也)</p>
<p>
	　　相磕(苦盍反说文磕石声也今江南凡言打物破碎为磕破亦大声也)</p>
<p>
	　　隙中(古文[少/日/小]同去逆反说文隙壁际孔也广疋隙别也)</p>
<p>
	　　鼓[壴*桑](桑朗反埤苍鼓[木*瓦]也字书鼓材也论文作颡方言颡额也东齐谓之颡非此义)</p>
<p>
	　　执驻(古文住讨[仁-二+壴][這-言+壴]四形同雉具征具二反也<a>地狱</a>受罪之名也依字苍颉篇驻止也说文驻马立也)</p>
<p>
	　　眼睑(居俭反字略云谓眼外皮也)</p>
<p>
	　　愞根(奴卧反三苍愞弱也)</p>
<p>
	　　三洲(之由反尔疋水中可居曰洲孙炎曰水有平地可居者也释名云洲聚也人及鸟兽所聚息之处)</p>
<p>
	　　第三卷</p>
<p>
	　　第四卷</p>
<p>
	　　住预(古文预忬二形今作豫同余据反苍颉篇预安也又先办也逆为之具故曰预<a>周易</a>预怠也韩康伯曰预以舒縘也)</p>
<p>
	　　[古*頁]尾(又作胡[月*古]二形同户孤反谓牛颌垂也诗云狼跋其胡是也论文作壶说文圆器也壶非此用)</p>
<p>
	　　递为(古文递同徒礼反尔疋递迭也郭璞曰递更易也论文有作迭徒结反方言迭代也二形通用宜依字读也)</p>
<p>
	　　第五卷</p>
<p>
	　　稻穰(如羊反广疋稻穰谓之杆又穰亦乱也论文作蘘蘘苛菜名也蘘非今义)</p>
<p>
	　　第六卷</p>
<p>
	　　剡浮(以渐反或云阎浮或作谵浮皆讹也正言赡部因树为名旧译云秽树域谵音之含反赡音时焰反)</p>
<p>
	　　耳珰(都堂反释名穿耳施珠曰珰本出西戎也)</p>
<p>
	　　郊外(古包反司马法王国百里为郊五十里为近郊百里为远郊白虎通曰王及诸侯必有郊者何上则郊接天神下则郊接诸侯诸侯郊接邻国也)</p>
<p>
	　　但拨(补末反广疋拨除也叶也)</p>
<p>
	　　乘策(古文[狦-(狂-王)][竺-二+(狦-(狂-王))][(?*(囗@卄))/日]三形同楚革反策马挝也所以捶马驱驰也)</p>
<p>
	　　船人(连专反世本共鼓货狄作舟船宋忠曰黄帝臣也方言自关而西谓舟为船释名船循也谓循水而行也论文作舡呼江反非此义也)</p>
<p>
	　　蜻蜒(广疋作蜻蜓音青庭<a>庄子</a>作蜻蛉蛉音力了反)</p>
<p>
	　　才出(在灾反广疋才蹔也<a>汉书</a>作才仅也劣也不久也郑玄注<a>礼记</a>作裁东观汉记及诸史贾逵注国语并作财随作无定体也)</p>
<p>
	　　衰耄(古文[亭-丁+老]耄二形今作耗同莫报反礼记八十日耄郑玄曰耄惽[(└@人)/心]也耄乱也)</p>
<p>
	　　仍托(古文礽[言*乃][木*乃]三形同如陵反尔疋仍乃也又仍因也郭璞曰谓因缘也)</p>
<p>
	　　沸挠(乃教反广疋挠乱也说文挠扰也声类挠扰也)</p>
<p>
	　　第七卷</p>
<p>
	　　俾尸(比尔反译云[冉-工+又]团或云成团依字俾使也)</p>
<p>
	　　烈灰(力折反说文烈火猛也广疋烈热也)</p>
<p>
	　　含以(字体作唅胡绀反谓资人含兴也)</p>
<p>
	　　次饴(又作[飢-几+異][飢-几+以]二形籕文作弇同弋之反说文米[薜/米]煎也释名云节小弱于锡形怡怡然也锡音似盈反)</p>
<p>
	　　要术(唇聿反术术法也又邑中道曰术术通也无所不通也)</p>
<p>
	　　波扡(太何反依字扡曳也)</p>
<p>
	　　第八卷</p>
<p>
	　　吞故(土根他田二反说文吞咽也广疋吞咽灭也)</p>
<p>
	　　病愈(古文愈同榆主反方言差间曰愈也说文愈病瘳也)</p>
<p>
	　　挂置(古文作卦同古卖反广疋桂悬也)</p>
<p>
	　　大浡(今作[邱-丘+浡]同蒲没反上林赋泽[邱-丘+浡]密洞汉书音义曰水蹙绉缠聚之貌也)</p>
<p>
	　　萎燥(又作[歹*委]同于危反声类萎草大菸也关西言菸山东云蔫江南亦言[歹*委]方言也下乘道反燥干也)</p>
<p>
	　　不噎(于结反说文噎饭窒也窒音知栗反塞也论文多作咽于见于贤二反咽吞也咽喉也咽非字体)</p>
<p>
	　　畟方(楚力反谓正方也)</p>
<p>
	　　瞒陁(忌安反依字说文平视也)</p>
<p>
	　　铁鉆(奇沾反依字说文铁銸也苍颉篇鉆持也銸亦字)</p>
<p>
	　　回复(又作垘同扶福反汉书川塞溪垘苏林曰垘者伏[涳-工+((嘹-口)-(日/小))]也宜帝纪作澓回水也)</p>
<p>
	　　至杪(弥绕反木细枝谓之抄通俗文树锋曰抄方言杪小也郭璞曰抄者梢微少也)</p>
<p>
	　　第九卷</p>
<p>
	　　擐甲(胡慢工患二反左传擐甲执兵杜预曰擐贯也国语服兵擐甲贾逵曰衣甲也)</p>
<p>
	　　储蓄(直于反说文储待也储具也一曰蓄财也下蓄古文稸同耻六反蓄积也聚也)</p>
<p>
	　　相要(于遥反要召也呼也要亦徼也徼求也徼音古尧反)</p>
<p>
	　　长取(除亮反谓盈长也亦余剩也)</p>
<p>
	　　奁子(今作籢同力占反说文镜奁也谓方底者也今江南有棋奁是也)</p>
<p>
	　　开[蝷-虫+土](埤苍作脺同耻格反说文[蝷-虫+土]裂也广疋分也)</p>
<p>
	　　竹笡(都达反说文笡筝也音若笋竹皮名也郭璞曰注方言云江东谓蘧蒢直文而[夕/鹿]者为笡斜文为蕟音废一名[竺-二+行]篖宋魏之间谓箪[夕/鹿]也为蘧蒢也说文蘧蒢[夕/鹿]竹席也用芦织之也)</p>
<p>
	　　古贝(府盖反谓五色[疊*毛]也树名也以花为[疊*毛]也)</p>
<p>
	　　第十卷</p>
<p>
	　　厌恶(鸟路反案恶犹憎也礼记吾恶用吾情<a>论语</a>恶紫之[大/集]朱皆是也谓人心之有去取名好恶好恶二音皆去声也)</p>
<p>
	　　为[阿-可+唐](徒当反说文堤[阿-可+唐]也埤苍云长沙谓堤为[阿-可+唐]是也堤防也防止水者也又障也积土为封限障水也)</p>
<p>
	　　郭邑(古镬反苍颉篇郭城郭也公羊传曰郭者何恢郭也释名云郭廓落在城外也邑者周礼云四井为邑郑玄曰方二里也左传凡邑有宗庙先君之主曰都无者曰邑也镬音胡郭反)</p>
<p>
	　　第十一卷</p>
<p>
	　　生荑(弟奚反诗云自牧归荑传曰荑茅之始生者也)</p>
<p>
	　　瘠田(古文[病-丙+責][病-丙+束]膌三形同才赤反瘠薄也亦瘦也)</p>
<p>
	　　嘉苗(古文恕同贾遐反嘉善也尔疋嘉美也)</p>
<p>
	　　第十二卷</p>
<p>
	　　坑阱(古文阱菜二形同慈性反说文阱大陷也广疋阱坑也三苍阱谓阱地为陷所以张禽兽也)</p>
<p>
	　　揣触(古文[耑*ㄆ]同初委反谓测度前人也江南行此音又音都果反揣量也试也北人行此音案论意字宜作[捐-口+左]初委反[捐-口+左]摸也通俗文扪摸曰[捐-口+左]是也)</p>
<p>
	　　庖厨(蒲交反庖之言包也里肉曰苞说文庖厨也厨庖屋也苍颉篇主食者也)</p>
<p>
	　　水渚(之与反尔疋小洲曰渚李巡曰四方有水独高可居故曰渚释名云渚者遮也体高能遮水使从旁回也)</p>
<p>
	　　穿窖(古孝反说文地藏也)</p>
<p>
	　　增足(子喻反足犹成也相足成也)</p>
<p>
	　　谄佞(丑[白-日+(丹-、+十)]反下奴定反希其意道其言谓之谄说文巧谄高材曰[佞-二+〦]又为善曰[佞-二+〦]也)</p>
<p>
	　　俗话([簃-多+留]文作譮古文作舙[諙-日+口]二形同胡怏反广疋话调也谓调戏也声类话讹言也)</p>
<p>
	　　第十三卷</p>
<p>
	　　和穆(又作睦同亡鹿亡竹二反穆和也敬也)</p>
<p>
	　　莶苦(古文莶今作蔹同理俭理沾二反说文莶白苍也蔓生于野者也)</p>
<p>
	　　剌那(力达反依字剌那也剌乖戾也字体从束刀)</p>
<p>
	　　第十四卷</p>
<p>
	　　埃尘(鸟来反通俗文灰尘曰埃埃亦尘也)</p>
<p>
	　　跖下(之石反说文跖足下也今亦作蹠蹑也今谓水不着)</p>
<p>
	　　第十五卷(先不音)</p>
<p>
	　　第十六卷</p>
<p>
	　　学泅(说文作污或从囚作泅音似流反谓浮水上也江南言拍浮也)</p>
<p>
	　　磔手(古文[序-予+乇]同竹格反广疋磔张也磔开也通俗文张申曰磔论文作磔未见所出)</p>
<p>
	　　一寻(古文[肘/火]或作同似林反谓人两臂为寻淮南子云人修八尺寻自倍故八尺曰寻也)</p>
<p>
	　　第十七卷</p>
<p>
	　　所镇(知阵反说文镇压也亦安也苍颉篇镇按也)</p>
<p>
	　　串修(古文掼遦二形同论文作惯同古患反尔疋串习也舍人曰串心之习也)</p>
<p>
	　　僻见(疋赤反僻邢僻也谓为事邪枉不理也)</p>
<p>
	　　第十八卷</p>
<p>
	　　虽跌(徒结反广疋跌差也字书失跖也方言跌蹶也郭璞曰偃地也)</p>
<p>
	　　不躃(毗亦反躃亦僻也)</p>
<p>
	　　第十九卷</p>
<p>
	　　决度(唐各反度量也拨度优量也)</p>
<p>
	　　驰动(直知反广疋驰奔也说文大驱也疾驰曰走也)</p>
<p>
	　　弋论(又作杙同余軄反尔疋[打-丁+戠]谓之杙注云杙橜也[打-丁+戠]音徒得反关中之言阿[打-丁+戠]江南言[木*豕]杙也)</p>
<p>
	　　贡献(古弄反贡廌也广疋贡上也下虚建反献进也古者致物于尊者之[止/(利-禾+舟)]曰献也)</p>
<p>
	　　第二十卷(先不音)</p>
<p>
	　　第二十一卷</p>
<p>
	　　适心(尸亦反广疋通善也谓善好称人心也)</p>
<p>
	　　毫牦(又作毫同胡高反下古文牦綀二形今作耗同力之反汉书律历志云不失毫牦孟康云毫兔毫也十毫曰牦三苍牦毛也今皆牦理也古字通用也)</p>
<p>
	　　聚落(慈[子*(舄-臼+(十/甲))]反汉书学官聚曰序乡曰庠张晏曰邑落名也韦昭注小疋乡曰聚人所聚也广疋落居也人所居也汉书无燔聚落是也)</p>
<p>
	　　阿毗达磨俱舍论颂一卷</p>
<p>
	　　(慧琳音)</p>
<p>
	　　煻煨(上音唐下猥[廷-壬+(同-(一/口)+巳)]反热地狱名也煻煨者热灰火也亦灰河地狱皆随自身恶业化现罪人自见皆自作自受所有苦事一如梦中受苦乐也)</p>
<p>
	　　坚手及持鬘(马班反坚手天持鬘天恒骄天并住须弥山层级悉是地居天四天王之附庸国也释天主之兵将也)</p>
<p>
	　　扇搋(所皆反梵语也黄门之异名前文已具说)</p>
<p>
	　　初后疱双前(彭貌反此言忉利天上有波利质多花树唐言圆生树花疱生时香气远闻诸天<a>欢喜</a>)</p>
<p>
	　　[尸@句]随增(上卭狱反考声云[尸@句]界也分也曲也曹也说文促也近也从尺从口卭音共颙反)</p>
<p>
	　　[涅-土+(出/大/((犀-尸)-牛+十))]流軶(上袍冒反下音厄郑注礼记云车辕端压牛领水也此軶亦尔考声云[涅-土+(出/大/((犀-尸)-牛+十))]者猝雨水流也喻<a>生死</a>大河以业为水漂[仁-二+水]有情被[涅-土+(出/大/((犀-尸)-牛+十))]流軶缚迁移出没生[(餐-食)-又+人]不得<a>自在</a>也[仁-二+水]女力反)</p>
<p>
	　　骨锁(莎果反考声锁录也说文连环也从金[肖-月+貝]声[肖-月+貝]音同上从小从贝有从[巢-果+貝]作锁非也论文从玉作琐玉声非此用也)</p>
<p>
	　　麟角(上栗[王*尒]反瑞兽名也而顶有一角以此一角喻辟攴迦或名独角)</p>
<p>
	　　辐等(音福如车辐)</p>
<p>
	　　贬[日/童](上笔奄反考声云贬财损也司马相如作[得-彳]古字也说文损也从贝乏声量字从曰童正体字)</p>
<p>
	　　阿毗达磨俱舍论三十卷</p>
<p>
	　　第一卷</p>
<p>
	　　(沙门玄应音)</p>
<p>
	　　俱舍(此翻云藏则仓库茧韒之[打-丁+忽]名也含藏义一故以名焉茧音经演反韒音私妙反刀室也藏有多名斯之一称也)</p>
<p>
	　　诸冥(觅经反又迷定反苍颉篇云诸非一也声类云诸词之[打-丁+忽]名也尔疋云冥闇也昧也说文冥幽也亦夜也字从冖冖音铭壁反从曰从六曰数十六曰而月始亏冥字意)</p>
<p>
	　　沦没(力均反广疋沦沉也没溺也又沦深也没坠也)</p>
<p>
	　　诫勖(居薤反下虚玉反警勑曰诫自励曰勖又诫亦告慎也勖谓勉强也)</p>
<p>
	　　迦多衍尼子(以善反旧云迦[旃-丹+冉]延子此从姓为名有言迦多衍那声之转也)</p>
<p>
	　　邬柁南(乌古反下徒我反此云自说谓不待请问而自说也旧云优陁那即无问自说经是也)</p>
<p>
	　　毗婆沙(或言鼻婆沙随相语作毗颇沙此译云广解或言广说亦云种种说或言分分说同一义)</p>
<p>
	　　等谢(似夜反广疋谢往也去也)</p>
<p>
	　　所吞(他痕他贤二反吞谢不嚼也广疋吞灭也说文吞咽也)</p>
<p>
	　　有诤(又作争同侧逆侧[禾*井]二反苍颉篇诤诤讼也亦引也说文谓彼此竞引物也)</p>
<p>
	　　气腾(徒登反广疋腾升上也亦奔驰也)</p>
<p>
	　　窍隙(口吊反下又作[少/日/小]同丘逆反广疋窍孔也隙裂也说文窍空也隙壁际孔也字从[阜-(口/十)+(耜-耒)]从白上下小也)</p>
<p>
	　　阿伽伽(此云[?*楚]阿有二义或云无或言极犹含两释故立本名)</p>
<p>
	　　第二卷</p>
<p>
	　　毕舍遮(旧经中名毗舍阇亦言臂舍柘鬼名也饿鬼中胜者也)</p>
<p>
	　　室兽摩罗(形如象也旧经律中或作失收摩罗或作失守摩罗<a>梵音</a>转耳译云杀子鱼也善见律云鳄鱼也长二丈余有四足似鼍齿至利有禽鹿人水啮[要/曰]即断也广州出土地有之)</p>
<p>
	　　蝙蝠(方眠反下方目反崔豹古今注云蝙蝠一名仙鼠一名飞鼠五百岁色白脑重集物则头垂故谓倒挂蝙蝠食之神仙也)</p>
<p>
	　　鸺鹠(许牛反下力周反尔疋[名*鳥]鵋欺郭璞曰今江东呼鸺[(堊-王+田)*鳥]为钩[名*鳥][名*鳥]音格广疋鸺[(堊-王+田)*鳥][尨*鳥][鳽-廾+ㄠ]也[尨*鳥]音邈讲反亦云怪鸟昼盲夜视鸣为怪也关西名训侯山东名训狐纂文云夜则拾人爪甲也)</p>
<p>
	　　野干(梵语悉伽罗形色青黄如狗群行夜鸣声如狼也字又作射干案子虚赋云腾远射干司马彪郭璞等注并云射干似狐而小能缘木射音夜广志云巢于危岩高木也禅经云见一野狐又见野干是也)</p>
<p>
	　　豺狼(仕皆反苍颉训诂云豺似狗白色有爪牙迅揵善搏噬尔疋豺狗足也噬音时制反)</p>
<p>
	　　猫狸(又猫同亡朝亡包二反下力其反猫捕鼠者也广疋狸也又曰野狸也)</p>
<p>
	　　鸠摩罗多(此云童首谓诸童子中为上首也)</p>
<p>
	　　胞胎(补茅反说文胞儿生里也)</p>
<p>
	　　洟唾(古文[鼻*弟]同他计反三苍洟鼻液也周易齐咨涕洟自目曰涕自鼻曰洟也)</p>
<p>
	　　防援(禹卷反谓守护视卫之言也援亦取字从手也)</p>
<p>
	　　颇胝迦(陟尸反亦云娑破迦西国宝名也旧云颇黎者讹略也此云水玉或言白珠大论云宝出山石窟中过千年冰化为颇梨珠此或有也但西国极饶此物彼乃无冰以何为化但石之类耳)</p>
<p>
	　　樝掣(又作抯同侧加反下又作摩同充世反释各樝叉也谓五指俱往叉取也掣制也制顿之使顺已也掣亦牵也)</p>
<p>
	　　礠石(徂兹反埤苍礠石谓吸铁者也)</p>
<p>
	　　拊手(芳主反拊犹拍也广疋拊击也案拊亦抚也)</p>
<p>
	　　相糅(古文籾[月*毛]二形同女救反广定糅杂也今以异色物相叅曰糅也)</p>
<p>
	　　谓向(许亮反三苍向北出牖也向亦牎也)</p>
<p>
	　　香荾(又作荽字苑作[卄/綏]同私隹反韵略云胡荾<a>香菜</a>也博物志云张骞使西域得胡[卄/綏]是也今江南谓胡[卄/綏]亦为葫[卄/(敲-高)]音胡析近后改亦为香荾)</p>
<p>
	　　桦皮(胡霸反木名也皮可以饰弓者)</p>
<p>
	　　冠花鬘(古玩反冠犹着也下梵言摩罗此译云鬘音莫斑反案西国结鬘师多用苏摩那花行列结之以为条贯无问男女贵贱皆此庄严或[巢-果+(一/自)]或身以为饰好则诸经中有花鬘市天鬘宝鬘等同其事也字从髟音所衔反臱声臱音弥然反)</p>
<p>
	　　鼓[壴*桑](桑朗反埤苍鼓[杋-、+(、/、)]也字书鼓材也今江南名鼓匡为[壴*桑][杋-、+(、/、)]音五寡反)</p>
<p>
	　　指[韋*沓](今作[打-丁+沓]同徒答反说文指[打-丁+沓]韦[打-丁+沓]也今之射[韋*沓]也)</p>
<p>
	　　捺落迦(奴葛反受苦处也或言那落迦受罪人也此云不可乐亦云非行谓非法行处也或在山间或大海边非止地下言地狱者一义翻也)</p>
<p>
	　　第三卷</p>
<p>
	　　扇搋半择迦(勑隹反旧经论中或言般吒或云般茶迦皆方夏轻重也半择迦此云黄门惣名也其类有五今此第三扇搋半择迦者谓本来男根不备亦不能生子也)</p>
<p>
	　　眼睑(居俨反字略云谓目外皮也)</p>
<p>
	　　第四卷</p>
<p>
	　　警觉(古文儆二形同居影反警戒慎也敕解之也亦起也广疋警警不安也备也)</p>
<p>
	　　印可(伊振反印信也文记施行所在信用也字从瓜[ㄗ@、]卩音节)</p>
<p>
	　　勇悍([更-一]肿反下胡且反勇谓雄武果决也谥法曰知死不避曰勇悬命为仁曰勇说文悍勇有力也三苍悍杰也杰谓智出千人也)</p>
<p>
	　　不闲(字体作[怡-台+閑]同核艰反闲谓习解之称也惯习工善曰闲也)</p>
<p>
	　　音旨(脂以反说文作恉恉意也志也)</p>
<p>
	　　未尝(视羊反广疋尝试也暂也光也未尝曾也)</p>
<p>
	　　谄诳(丑[白-日+(丹-、+十)]反希其意道其言谓之谄谓倾身以有下也谄亦[佞-二+〦]也诳惑也欺也)</p>
<p>
	　　挢乱(居夭反谓假诈诳惑也说文挢擅也擅称上命曰挢字体从手从乔今皆作矫也)</p>
<p>
	　　烈曰(离折反广疋烈盛也说文烈火猛也)</p>
<p>
	　　举恃(古文怖同时止反恃赖也韩诗无母何恃负也)</p>
<p>
	　　淩懱(力升反下又作[仁-二+蔑]同莫结反苍颉篇淩侵犯也说文懱相轻[仁-二+易]也)</p>
<p>
	　　傲逸(五到反广疋傲慢也不敬也轻偒于人逸于纵也)</p>
<p>
	　　焚烧(古文炃燌二形同扶云反说文焚烧田也字从火烧林意也)</p>
<p>
	　　唐捐(以专反唐徒也徒空也说文捐弃也)</p>
<p>
	　　第五卷</p>
<p>
	　　半袲娑(乃可反旧言那娑果形如冬爪其味甚甘也)</p>
<p>
	　　俱卢洲(此云上胜亦云胜生旧经中作郁单越或云郁怛罗越亦言郁多罗拘楼皆梵音轻重也)</p>
<p>
	　　色廛(治连反梵言阿缚遮逻此云市廛礼记井廛而不征郑曰廛谓市物邸舍也廛居也人所居也方言东齐海岱之间谓居曰廛旧云欲行疑误也案梵名行为僧塞迦啰也)</p>
<p>
	　　轨范(又作笵同音范轨则也范法也谓可为法则亦教人法则也梵言阿遮利邪旧言阿阇梨讹也)</p>
<p>
	　　僵仆(居良反下古文踣同蒲北反仰谓之僵伏谓之仆言偃卧前覆也)</p>
<p>
	　　愤恚(扶粉反方言愤盈也说文愤满也谓愤怒气盈满也)</p>
<p>
	　　殒殁(又作陨同为愍反声类云[(餐-食)-又+員]没也亦坠落也)</p>
<p>
	　　达弭罗(弥尔反此云慑授法也)</p>
<p>
	　　嗢怛罗(乌没反此云摄受胜胜[歹*夬]耆罗渠矝反此云摄恒沙此皆人名也)</p>
<p>
	　　白鹭(来故反白鹭水鸟也头翅背上皆有长翰毛江东取为睫离离骚曰白鹭[纕-(口*口)]音苏雷反)</p>
<p>
	　　嗣前(古文[司/子]同[台*辛]利反尔雅嗣继也续也相继续也)</p>
<p>
	　　犎胡(妃封反又音封下又作颉咽二形同户孤及脊上有肉鞍如馲驼者曰犎今有此牛形小髆上有犎是也说文胡牛颔垂下也释名胡在咽下垂者)</p>
<p>
	　　仍未(又作[言*刀]初二形同而陵反广疋仍重也尔疋仍因也乃也)</p>
<p>
	　　中名(弥成反名幖帜也亦所以名质也自命也左传名以制义广疋名成也字从口从夕夕则不相见须口以名之字意也)</p>
<p>
	　　文字(上云慈恣反案说文普苍颉造书依类象形故谓之文其后形声相益即谓之字字生也孳乳浸多)</p>
<p>
	　　[褒-保+可]阿(乌可谓无义文字也)</p>
<p>
	　　嗢遮(乌没反字界也此言合集义界谓字母也)</p>
<p>
	　　第六卷</p>
<p>
	　　羯剌蓝(卢葛反或作羯罗蓝或云歌罗逻皆一也此云疑滑亦言和合谓父母不净如蜜和酪泯然成一于受生初七日中疑滑如酪上疑膏也)</p>
<p>
	　　润沃(古文[泳-永+芺]同鸟木反沃犹溉灌也浇也渍也)</p>
<p>
	　　诺瞿陀(旧言尼俱陁树或作尼俱律或云尼俱类陁亦言尼拘屡陁亦言尼拘卢陁皆一也旧译云无节一云从广树)</p>
<p>
	　　中夭(又作[女*芺]同于矫反说文夭屈也广疋夭折也如物夭折中也字从大象形不申也又不尽天年谓之夭字意也)</p>
<p>
	　　鸦足(哑加反言草如鸦足即以为名也)</p>
<p>
	　　农夫(古文[(骨-┌+人)-月+廾]莀二形同奴冬反说文正作农耕也今作农俗字也)</p>
<p>
	　　第七卷</p>
<p>
	　　耸干(古文竦[怡-台+雙]二形同须捧所勇二反广疋耸上也下公旦反干谓茎本也枝干也)</p>
<p>
	　　先兆(除矫反贾逵注国语云兆见形也亦机兆也谓事先见者曰兆也)</p>
<p>
	　　占相(之盐反方言占视也亦候也凡相候谓之占占亦瞻也)</p>
<p>
	　　咄哉(都杌反字林咄相谓也字书咄叱也比音齿逸反)</p>
<p>
	　　第八卷</p>
<p>
	　　反质(之逸反广疋质问也亦正也)</p>
<p>
	　　卵[穀-禾+卵](又作[穀-禾]同口角反[口/矢]会间音哭卵外坚也尚在卵中谓之壳也)</p>
<p>
	　　而欻(吁物反苍颉篇云欻猝起也亦忽也)</p>
<p>
	　　身才(在灾反才仅也劣也不久也广疋才暂也三苍才微也)</p>
<p>
	　　固唯(古文作[古/心]固古护反固必也小尔疋固亦故也)</p>
<p>
	　　如札(庄黠反今江南谓斫削木片为柿閞中谓之札或曰柿札柿音敷废反)</p>
<p>
	　　星迸(古文跰或作[起-巳+并]同斑孟反迸谓散走也)</p>
<p>
	　　嗢柁南(鸟没反下徒我反嗢此言集柁南此云施谓集已施人也字从木也)</p>
<p>
	　　琰摩(以[白-日+(丹-、+十)]反或作阎摩罗或言阎罗亦作阎摩罗社又言夜磨卢迦皆是梵音楚夏声讹转也此译云缚或言双世窃谓苦乐并受故以名焉又云缚阎摩此云双罗社此言王兄及妹皆作地狱王兄治男事妹治女事故曰双王也)</p>
<p>
	　　第九卷</p>
<p>
	　　俱胝(陟迟反或言俱致此当亿谓千万也或十万为亿或万万为亿西国俱胝或千万或十亿或百亿而甚不同故存本名耳也)</p>
<p>
	　　讫栗枳(居纸反即<a>迦叶佛</a>父王之名也)</p>
<p>
	　　讽颂(不凤反下辞用反讽谓咏读也又以声节之曰讽颂赞咏也)</p>
<p>
	　　熊马(胡官反说文熊如豕山居冬蛰其掌似人掌名曰蹯音烦)</p>
<p>
	　　罴驴(彼宜反尔疋罴如熊黄白郭璞云似熊而长颈似马[肆-聿+尾]高脚猛憨多力能拔木关西名猳憨音呼滥反猳音加)</p>
<p>
	　　羯吒私(此爱之别名也)</p>
<p>
	　　茅庐(力居反寄止曰庐别舍也黄帝为庐所以避寒暑也春秋云冬夏居之)</p>
<p>
	　　键南(渠偃反旧云伽诃那此云坚厚至第四七日肉团方坚厚也)</p>
<p>
	　　閟歰(鄙[〦/異]反诗云我思不閟传曰閟闭也亦不从也下作涩同所立反谓不滑也字从四止二倒二正即不通字意)</p>
<p>
	　　医者(于其反说文<a>治病</a>工也医之性得酒而使药非酒不散故字从酉殹疷人声也殹于奚反或作毉二形并俗字也)</p>
<p>
	　　婴儿(于盈反三苍女曰婴男曰儿释名云人始生曰婴儿胸前曰婴抱之婴前而乱养之故谓儿也)</p>
<p>
	　　睒未梨(式染反滑草也用之洗手甚滑泽也)</p>
<p>
	　　溃烂(古文殨同胡对反苍颉篇溃旁决也说文溃漏也)</p>
<p>
	　　叵观(普我反三苍云叵不可也反正为受反可为叵皆字意)</p>
<p>
	　　为述(唇聿反<a>孔子</a>曰述修也案述训其义理也尔疋述修也<a>修行</a>也)</p>
<p>
	　　涕泪(他礼反诗云涕泗滂沱泣也自鼻曰涕自目曰泪广疋涕泣泪也)</p>
<p>
	　　离系(亦云不系梵言尼[乳-孚+卓]亦泥揵连其外道拔发露形无所贮畜以手乞食随得即啖也)</p>
<p>
	　　播输钵多(补贺反亦作波输此是涂灰外道遍身涂灰发即有剃不剃衣才蔽形但非赤色为异耳奉事魔[酉*益]首罗天者也)</p>
<p>
	　　般利伐罗勺迦(亦言[(乞-乙+其)*欠]利波罗阇迦此云普行事那罗延天顶留少发余尽剃去内衣在体才蔽形丑其衣染似赤土之色)</p>
<p>
	　　第十卷</p>
<p>
	　　龙镇(知阵反又音[王*爾]说文镇压也亦安也广疋镇重也)</p>
<p>
	　　部多(已生义含多解故仍置本名)</p>
<p>
	　　饥馑(古文作[飢-几+(前-刖+止)]又作饥同几冶反尔疋云谷不熟为饥蔬不熟为馑案凡草木可食通名蔬蔬菜也)</p>
<p>
	　　洋铜(以章反谓煮之消烂洋洋然也三苍洋大水貌也字略作炀释金也)</p>
<p>
	　　赡部(时焰反树名也旧经中或作剡浮或作阎浮皆讹)</p>
<p>
	　　炎石(于廉反诗云赫赫炎炎传曰炎热也)</p>
<p>
	　　三灾(籕文作灾又作灾[打-丁+火]二形同宰财反灾伤也案凡害伤人者皆曰灾又天反时曰灾灾亦病也)</p>
<p>
	　　沐浴(亡卜反说文濯发曰沐洒身曰浴也)</p>
<p>
	　　埃尘(乌来反苍颉篇埃谓风扬尘也)</p>
<p>
	　　性[(耜-耒)*(耜-耒+頁)](许骄反嚣欢也谓欢哗不静之貌是也)</p>
<p>
	　　第十一卷</p>
<p>
	　　踰缮那(市战反此云合也应也计应合尔许度量同此方驿也自古圣王一曰行也案西国缮那亦有大小或三十里昔来皆取四十里为定旧经论中或作踰阇那或作由延亦作由旬或云俞句皆讹略也)</p>
<p>
	　　诺健那(谓露身大力神名也)</p>
<p>
	　　如篅(苍颉篇作圌同市缘反圆仓也说文判竹圆以盛谷者也江南行此音又作上仙反中国行此音也)</p>
<p>
	　　抟系(徒桓反抟圆也厚也广疋抟着也抟之令相着也)</p>
<p>
	　　苏迷卢(此云妙高山亦言好光山旧言须弥或云须弥楼皆讹也)</p>
<p>
	　　喻健达罗(旧言由干陁罗山此云持双山言此山峰有二陇道因以名之也)</p>
<p>
	　　伊沙驮罗(旧言伊沙陁罗此云自在持亦言持轴言此山多有诸峰形如车轴故以名也)</p>
<p>
	　　揭地洛迦(去谒反此云担山木言此山宝树形若担山木遂以名之)</p>
<p>
	　　苏达梨舍那(此云善见言此山端严绣丽见之称善则以名焉)</p>
<p>
	　　頞湿缚羯拏(乌葛反此云马耳言此山峰形如马耳因则名之)</p>
<p>
	　　毗那怛迦(都达反此云有障碍神有一鬼神人形象头凡见他事皆为障碍此之山峰似彼神头故以名也)</p>
<p>
	　　尼民达罗(旧言尼民陀罗此云地持山又鱼名也言海中有鱼名民达罗此山峰似彼鱼头故复名之)</p>
<p>
	　　吠琉璃(扶废反旧言鞞[?*周]利夜亦言鞞头梨也或云毗琉璃亦作鞞琉璃皆梵音说转也从山为名鞞头梨也山出此宝谓远山宝远山即是苏迷卢山也此宝青色一切宝皆不可坏亦非烟焰所能镕铸唯鬼神有通力者能破之为物或云是金翅鸟[夕*ㄗ]壳即是此宝鬼神破之以卖典人也)</p>
<p>
	　　舍搋州(敕佳反)</p>
<p>
	　　矩拉婆洲(俱禹反下卢答反)</p>
<p>
	　　罗刹娑(或言阿落刹娑是恶鬼之通名也又云啰叉娑此云护者若女即名罗又私旧云罗刹讹略)</p>
<p>
	　　从广(足容反小尔疋袤从长也韩诗传曰南北曰从东西曰横是也)</p>
<p>
	　　殑伽河(其升反诸经论中或作恒河或言恒伽河亦云恒迦河或作强伽河皆讹也此河从无热恼池东向象口而出流人东海旧译云天堂来以彼外书云本人磨[酉*益][巢-果+(一/自)]罗天顶耳中出流在地上以此天<a>化身</a>在雪山顶故作是说见从高处而来故云天堂来也)</p>
<p>
	　　信度河(旧言辛头河此云验河从池南面银牛口中流出还入南海也)</p>
<p>
	　　徙多河(斯尔反或言私多或云悉陁亦言私河皆梵音之差也此云冷河从无热恼池西面琉璃马口而出流入西海即是此国大河之源其派流之小河也)</p>
<p>
	　　缚蒭河(旧言博叉或作薄叉亦云婆叉河皆一也此云青河从池北面颇梨师子口中流出人北海即此黄河俱是也)</p>
<p>
	　　煻煨(徒郎反下乌回反通俗文热灰谓之煻煨也)</p>
<p>
	　　阿鼻旨(诸以反或言阿毗至亦云阿毗地狱或言阿鼻地狱一义也此云无间无间有二一身无间二受苦无间)</p>
<p>
	　　娘矩吒(女良反下俱禹反此云粪屎虫有[此/束]如针亦名针口虫穿骨食髓者也)</p>
<p>
	　　[此/朿]利(子累反广疋[比/束]口也方言[此/束]鸟喙也)</p>
<p>
	　　[口*(一/巾)]食(古文[口*集]子立反又作唼同子盍反通俗文人口曰[口*(一/巾)]又虫食曰唼)</p>
<p>
	　　铦利(私廉反广正铦签利也谓刀锐曰铦也)</p>
<p>
	　　探喙(他含反说文手远取曰探探摸也)</p>
<p>
	　　铁仗(治亮反执持名仗谓兵器之惣名也刀矟杵棒等皆是也)</p>
<p>
	　　刀枪(千羊反苍颉解诂云木两头尖锐曰枪说文枪歫也)</p>
<p>
	　　御捍(古文敔同鱼举反小尔疋御抗也御当也尔疋御禁也谓未有而预备之也字从示下又作捍同胡且反说文捍止也[藪-婁+(止/回)]也亦卫也)</p>
<p>
	　　适被(三苍古文作这同之赤尸亦二反适近也始也圭也)</p>
<p>
	　　尼剌(洛割反此云裂言身疱裂也)</p>
<p>
	　　頞哳吒(乌曷反下陟黠反此从声为名也)</p>
<p>
	　　[榷-木+月][榷-木+月]婆(呼名反此皆从受苦之声为名也)</p>
<p>
	　　支派(普解反水分流曰派说文水之派别也尔疋水自汾出名派)</p>
<p>
	　　俱卢舍(诸经中或作勾卢舍或作拘楼賖亦作拘屡舍皆梵音轻重也谓大牛鸣音声闻五里又云五百弓人俱卢为一踰缮那即四十里古者圣王一曰所行也)</p>
<p>
	　　稼穑(加暇反下所力反字林种曰稼收曰穑说文禾之秀实曰稼一曰在野曰稼也)</p>
<p>
	　　层级(字恒反下居及反说文层重屋也亦累也级谓阶次也)</p>
<p>
	　　封邑(甫逢反起土为界封爵也周礼四井为邑方二里也凡邑有宗庙先君之主曰都无曰社)</p>
<p>
	　　姤罗绵(丁固反旧言兜罗绵也)</p>
<p>
	　　角胜(古文斠同古卓反角比量也礼记习射御角力广疋角量也角试也说文角平斗斛也并单作角或作捔此古文粗字音在古反桶犹略也)</p>
<p>
	　　芬馥(敫云反下扶福反方言芬和也谓芬香和调也字林馥香气)</p>
<p>
	　　拥遏(乌割反苍颉篇遏遮也尔疋遏止也今谓逆相止之为遏也)</p>
<p>
	　　笑视(私妙反字林笑喜也字从竹犬为乐器君子乐然后笑又作笑俗字也)</p>
<p>
	　　印度(于振反下徒故反或言<a>天竺</a>或云身毒或作贤豆皆讹也正言印度印度名月月有千名斯一称也良以彼土圣贤相继开悟群生如月照临因以名也一说云贤豆本名因陁罗婆他那此云主处主谓天帝也当以天帝所以护故世久号也)</p>
<p>
	　　婆诃麻婆诃(此言[竺-二+(乇-一+凵)]或云篅麻即胡麻也[竺-二+(乇-一+凵)]音徒损反)</p>
<p>
	　　佉离(此云一斛谓十斗也)</p>
<p>
	　　第十二卷</p>
<p>
	　　洲渚(之与反尔疋水中可居曰洲小洲曰渚洲谓水中有平地可居者也释名云洲聚也人及鸟兽所聚息处也)</p>
<p>
	　　焚燎(古文撩同力照反燎谓放火也火田为燎也说文燎烧田也)</p>
<p>
	　　灰烬(又作[盡-皿+火]同似进反说文火之余木曰烬小尔正烬余也)</p>
<p>
	　　僧企(袪豉反言无央数旧言阿僧祇讹也)</p>
<p>
	　　嗢蹭(乌没反下七邓反)</p>
<p>
	　　婆喝(呼葛反)</p>
<p>
	　　[酉*益]都(虚奚反)</p>
<p>
	　　拈筏(乃兼反)</p>
<p>
	　　逻搀(叉监反)</p>
<p>
	　　麟角(理真反仁兽也尔疋麟麏身牛尾一角言角者其角头有肉)</p>
<p>
	　　臣僚(又作寮同力雕反尔疋官寮也同官为僚也)</p>
<p>
	　　乔答摩(借音渠高反姓也乔犹瞿之转也此有三义一云日种二云牛粪种三涂土种也旧云瞿昙略也)</p>
<p>
	　　郁馥(于勿反下扶福反尔疋郁气也郁然香气盛出也)</p>
<p>
	　　猖狂(齿阳反谓变易情性也亦狂騃也庄子猖狂妄行也)</p>
<p>
	　　诠量(又作[歹*全]同七泉反广疋称谓之铨言知轻重也汉书应邵曰铃称衡也量升斛也)</p>
<p>
	　　贫匮(渠愧反无财曰贫乏财曰匮亦竭也)</p>
<p>
	　　辍其(丁劣反辍止也尔疋辍已也)</p>
<p>
	　　诃梨怛鸡(旧言呵梨勒翻为天主持来此果堪为药分功用极多如此土人叅<a>石斛</a>等也)</p>
<p>
	　　殷净(于斤反诗云殷其盈矣传曰殷众也殷大也)</p>
<p>
	　　霖[泳-永+(瑤-王)](力金反左传雨自三日以上为霖尔疋久雨谓之[泳-永+(瑤-王)][泳-永+(瑤-王)]谓之霖)</p>
<p>
	　　翳目(一计反韵集云目障病也说文作瞖目病生翳也)</p>
<p>
	　　第十三卷</p>
<p>
	　　郁金(此是树名出[罽-厂]宾国其花黄色取花安置一处待烂压取汁以物和之为香花粕犹有香气亦用为香花也)</p>
<p>
	　　火[火*曹](祖劳反字林[火*曹]烧木焦也说文[火*曹]焦也)</p>
<p>
	　　寐觉(上庇反寐眠熟也国语献公寝而不寐是也亦卧也)</p>
<p>
	　　堤塘(古文陡同都奚反下徒即反说文堤[阿-可+唐]也尔疋堤谓之梁李巡曰堤防也障也汉书无堤之与韦昭曰积土为封限也)</p>
<p>
	　　心栽(子来反栽植也今时名草水植曰栽也)</p>
<p>
	　　痼疾(又作[序-予+古]固古护反久病也说文痼病也)</p>
<p>
	　　第十四卷</p>
<p>
	　　正学(梵言式叉摩那谓二岁学戒者也)</p>
<p>
	　　或[起-巳+危](求累反今江南谓屈膝立为[跳-兆+張][起-巳+(危-(夗-夕)+巳)]中国人言胡跽音其止反胡音护[跳-兆+張]音文羊反礼记授立不[起-巳+(危-(夗-夕)+巳)]作跪借字耳)</p>
<p>
	　　制多(旧言支提或言脂帝浮图皆讹也此翻应名可供养处佛<a>涅槃</a>处生处<a>说法</a>处悉名制多皆须供养恭敬)</p>
<p>
	　　娶妻(七句反取也诗云取妻如之何传曰娶取妇也)</p>
<p>
	　　疗病(说文作[病-丙+樂]同力照反三苍尞治病也)</p>
<p>
	　　窣罗迷丽耶末陁([宋-木+卒]音苏没反[宋-木+卒]罗米酒也迷丽耶谓根茎花[芸/木]杂酒也末陀谓<a>葡萄</a>酒)</p>
<p>
	　　第十五卷</p>
<p>
	　　屠羊(达胡反说文屠割也广疋屠坏也案屠分割牲肉也)</p>
<p>
	　　魁脍(苦回反下古外反魁师也有也脍切肉也主杀人者也或有作侩音脍声类侩合市人侩非此义也)</p>
<p>
	　　罝弶(古文[羅-隹+且][箎-儿+旦]二形同子邪反下渠亮反尔疋兔[(ㄇ@人)/古]谓之罝郭璞曰罝遮也遮取兔也韵集云施罻于道曰弶今[田*丈]猎家施弶以取鸟兽者其形似弓也)</p>
<p>
	　　典[利-禾+井]伐(又作[敲-高+(曲/八)]同丁茧反广雅典主也下胡经反形罸罪也阳曰[利-禾+并]法也井为[利-禾+并]法也春秋元命苞曰[利-禾+并]字从刀从井井以饮人人入井争水陷于泉以刀守之割其情欲人有畏慎以全身命也故字从刀从井)</p>
<p>
	　　凶勃(又作凶同许恭反下古文誖愂二形同蒲没补愦二反又[暴-日+曲]也[〦/兇]恶也悖乱也亦逆也)</p>
<p>
	　　乞匃(古艾反苍颉篇乞行请求也字体从人从上言人亡财物则行求匃也)</p>
<p>
	　　毗诃罗(亦言鼻诃罗此云游谓僧游履处也此土以寺代之)</p>
<p>
	　　准陁(止尹反此云妙义旧言纯陁讹也)</p>
<p>
	　　难愈(古文[序-予+俞]同臾乳反说文愈病瘳也方言差愈瘳音丑游反)</p>
<p>
	　　陶家(又作匋同大劳反又或借音遥<a>史记</a>陶瓦器也苍颉篇陶作瓦家也舜始为陶于河滨是也案西域地多卑湿不得穿窑但累杯器露烧之耳窑音姚)</p>
<p>
	　　碱卤(胡缄反力古反说文卤谓西方碱地也确薄之地也天生曰卤人生曰盐盐在东方卤在西方释名云地不生曰卤字故从西省下象盐形也)</p>
<p>
	　　坑阱(古文阱[共-八+水]二形同才性反说文大[阿-可+(采-木+回)]也苍颉篇阱谓掘地为坑张禽兽者也)</p>
<p>
	　　第十六卷</p>
<p>
	　　[捐-口+左]触(初委反[梋-口+左]摸也通俗又扪摸曰[捐-口+左]有作揣初委都果二反广[足-口+一]揣试也量也)</p>
<p>
	　　养飤(辞恣反广疋萎飤也苍颉篇飤饱也谓以饮食设供于人曰飤故字从人萎于伪反或作饷俗字也)</p>
<p>
	　　祈请(渠衣反广疋曰祈求也尔雅祈告也)</p>
<p>
	　　猜阻(古文[月*哉]猜二形今作[怡-台+米]同[夕/鹿]来反猜疑也广疋猜惧也)</p>
<p>
	　　波剌私(阑葛反亦言波斯或云波斯国名也临近西海最饶奇宝诸国卖人皆取其货斯以龙威殊力古者推焉耳)</p>
<p>
	　　尼延底(此言深人义贪之异名也穷极无猒故以名之也)</p>
<p>
	　　布洒他(所解反此云增长谓半月叉磨增长戒根也叉磨此云忍谓容恕我罪也旧言忏者讹也或云逋沙比亦云布萨皆讹略也)</p>
<p>
	　　佞歌(奴定反佞謟媚也说文巧媚高材曰佞又伪善曰佞字从女从仁论语恶夫佞者此即从女人义左传寡人不佞不能事父兄此则从仁之义)</p>
<p>
	　　毁呰(古文呰[此*欠]二形同子尔反说文呰呵也礼记呰者莫不知礼之所生郑玄曰口毁曰[此/曰]也)</p>
<p>
	　　倡伎(齿杨反下渠绮反说文倡乐也三苍倡俳也伎谓艺能也)</p>
<p>
	　　祠祀(似兹反下徐理反尔疋桐祭也又天祭曰祠地祭曰祀)</p>
<p>
	　　第十七卷</p>
<p>
	　　替善(他计反尔疋替废也止也替灭也谓絁也)</p>
<p>
	　　布剌拏(洛割反或作补剌拏此云蒲旧言富兰那)</p>
<p>
	　　[怡-台+龍]戾(经中或作笼同力董反三苍作[彳*戾]同力计反很戾也谓很戾刚强也)</p>
<p>
	　　乖穆(又作睦同莫谷反睦和也尔疋睦敬也厚也)</p>
<p>
	　　硗确(苦交反下胡角苦角二反孟子曰硗确薄[塉-月+日]地也通俗文云物坚鞕谓之硗确地坚则不宜五谷也)</p>
<p>
	　　果[束/辛](字苑作萩同卢葛反通俗文辛甚曰[束/辛]江南言[束/辛]中国言辛也)</p>
<p>
	　　后填(古文窴同徒坚反广疋填塞也)</p>
<p>
	　　第十八卷</p>
<p>
	　　后疱(又作靤同捕孝反小肿起也说文疱面<a>生气</a>也)</p>
<p>
	　　温诵(乌昆反论语温故而知新何晏曰温寻也郑玄注礼记云后时习之谓之温温煗也取其义矣皆文曰诵也)</p>
<p>
	　　三罚(扶发反罪之小者曰[罩-卓+則]罚亦折伏也)</p>
<p>
	　　大娑罗(树名也是大富贵家义也案西国大官贵大富儿弟昏呼为娑罗也)</p>
<p>
	　　荷负(文作拘何二形同胡歌胡可二反小尔疋苟揭担也荷任也)</p>
<p>
	　　被析(恩历反析分也字从斤分木为斤今俗作析皆从片也)</p>
<p>
	　　底沙(丁礼反旧言弗沙此云明也)</p>
<p>
	　　赫弈(呼格反下余石反小尔疋作赫燡明也广疋赫奕盛明也字从大燡音亦也)</p>
<p>
	　　末度迦果(谟钵反旧云摩头此言美果也)</p>
<p>
	　　赁婆果(女鸦反形如此土苦栋树也栋音方见反)</p>
<p>
	　　驮都(徒饿反谓坚实也亦如来体骨<a>舍利</a>之异名耳)</p>
<p>
	　　第十九卷</p>
<p>
	　　蔼罗筏拏(乌[卄/又]反旧名伊罗钵多罗亦云嘌罗钵多罗伊罗此云香钵多罗此云[芸/木]名香[芸/木]象也)</p>
<p>
	　　第二十卷</p>
<p>
	　　姬媵(居疑反下余证反汉书文帝母薄姬如淳曰姬众妾之总名也姬亦女官也袟比二千石位次婕好下左传以媵莱穆公姬杜预曰送女曰媵媵送也寄也公羊传曰媵者何诸侯一国则二国媵之以侄娣从释名云侄娣曰媵媵承也承事适他也今三品曰姬五品曰媵是也)</p>
<p>
	　　缠压(周成难字作[穴/甲][穴/甲]拶也同于甲反苍颉篇云压镇也笮也拶音祖曷反)</p>
<p>
	　　涌泛(今作氾同敷釰反广疋泛泛浮貌也亦驶疾也)</p>
<p>
	　　漂激(疋遥反下古狄反浮吹曰漂流急曰激漂亦摇荡也)</p>
<p>
	　　第二十一卷</p>
<p>
	　　尤重(有周反尤甚也亦多也异也过也)</p>
<p>
	　　防逻(力贺反戍属韵略云逻谓循行非违也游兵以御[穴/杸]者也)</p>
<p>
	　　[夢-夕+登]瞢(徒登反下亡登反韵集云[夢-夕+登]瞢失卧极也)</p>
<p>
	　　第二十二卷</p>
<p>
	　　一睫(说文作[目*夾]释名作[(起-巳+毛)-走+疌]同子叶反目旁毛也山东田里间音子及反)</p>
<p>
	　　有序(古文[阿-可+子]同徐与反次也有次序也白虎通曰序者序长幼也)</p>
<p>
	　　荜豆(甫蜜反人家亦种之堪食用为澡豆极佳也)</p>
<p>
	　　深驶(所吏反苍颉篇驶疾也)</p>
<p>
	　　怅望(敕亮反说文怅望恨也)</p>
<p>
	　　虫[月*且](千余反通俗文肉中虫谓之胆三苍蝇乳肉中曰[月*且]也)</p>
<p>
	　　髋髀(又作臗同苦桓苦昆二反埤苍髋尻也广疋臗豚也下古文[跳-兆+卑]同蒲米反说文股外也北人用此音又方尔反江南行此音或作[月*坒]俗字也)</p>
<p>
	　　一磔(古文[序-予+乇]同吒格反通俗文张申曰磔广疋张也开也)</p>
<p>
	　　吠岚婆(力含反案旧经论中或作毗蓝婆或言旋蓝婆又作鞞岚婆或作随蓝婆皆梵之楚夏耳此云迅猛风)</p>
<p>
	　　第二十三卷</p>
<p>
	　　循身(古文彴同似遵反尔疋率循自也郭墣注云又为循行也循亦遍也巡历也)</p>
<p>
	　　钦重(去金反钦敬也谥法曰威仪备悉曰钦也)</p>
<p>
	　　披阅(饮说反简[門@(八/允)]也小疋云[門@(八/允)]具也具数于门中[門@(八/允)]也)</p>
<p>
	　　饮光部(梵言迦叶波迦叶此云光波此间语名饮光饮光有二义一迦叶波是上古仙人此仙人身有光明能饮余光令不复现此<a>罗汉</a>是彼种故因以名焉二此阿罗汉人身作金色常有光明以阎浮檀金为人并此阿罗汉身光余金人光不复现故名饮光也)</p>
<p>
	　　台观(徒来反下古玩反尔雅四方而高曰台文云观谓之台孙炎曰宫门双观也释名云观者于上观望也)</p>
<p>
	　　第二十四卷</p>
<p>
	　　憺怕(徒滥反下疋白反说文憺安也谓憺然安乐也憺亦恬静也怕静无为也子卢赋云怕[前-刖+ㄅ]无为憺[前-刖+ㄅ]自持也)</p>
<p>
	　　憍阵那(除吝反旧云憍陈如讹也云火器是性阿若是名亦云初智以其最初悟无而得智本愿也)</p>
<p>
	　　唯目(莫鹿反目谓纪录也亦条目也)</p>
<p>
	　　第二十五卷</p>
<p>
	　　楷定(口骇反广疋揩模品式法也)</p>
<p>
	　　虽蹶(又作[跳-兆+闕]同居月巨月二反说文蹶僵也仰卧也)</p>
<p>
	　　第二十六卷</p>
<p>
	　　金矿(古文研同古猛反说文矿铜璞也)</p>
<p>
	　　登祚(徂故反祚位也国语云天地之所祚贾逵曰祚禄也)</p>
<p>
	　　第二十七卷</p>
<p>
	　　那罗延(那罗此云为人延那此云生本谓人生本即是大梵王也外道谓一切人皆从梵王生故名人生本也)</p>
<p>
	　　蟠结(蒲寒反礼记而蟠干地郑玄曰蟠委也广疋蟠曲也[廷-壬+(同-(一/口)+巳)]也方言未升天龙曰蟠龙是也)</p>
<p>
	　　健驮梨(持咒女名也从国为名此女声呼之男声健[馬*犬]罗国也)</p>
<p>
	　　伊刹尼(叉黠反此云占相观察也)</p>
<p>
	　　曼驮多(莫盘反此云我养则顶生王之名也)</p>
<p>
	　　第二十八卷</p>
<p>
	　　阿笈摩(渠辄反此云教法示言传谓鹿转传来相教授也)</p>
<p>
	　　第二十九卷</p>
<p>
	　　怨仇(视由反增恶怨憾曰雠雠对也尔疋仇[匚@人]也春秋怨偶曰仇是也)</p>
<p>
	　　青瘀(于虑反说文瘀积血也广疋瘀病也)</p>
<p>
	　　由鄙(悲美反鄙恶也广雅鄙耻羞愧也)</p>
<p>
	　　依怙(胡故反尔疋怙恃也韩诗无父曰何怙怙赖也)</p>
<p>
	　　尔焰(余瞻反此云所知旧作尔炎一也)</p>
<p>
	　　确陈(埤苍作槁又作碢同苦学反广疋云确犹坚鞕牢固)</p>
<p>
	　　儒童(而俱反说文儒柔也谓柔輭也童幼也谓幼少也梵言摩纳缚迦也)</p>
<p>
	　　频毗婆罗(或言频婆娑罗亦云蓱沙王一也此云颜色端正或云色像殊妙又频婆是刻木彩画等形像苾蒭从此名)</p>
<p>
	　　婆柁梨(徒我反是西方一类小枣名也是苾蒭从此为名也)</p>
<p>
	　　第三十卷</p>
<p>
	　　颇勒具那(普何反此十二月星名也是人比为名也)</p>
<p>
	　　伐蹉([夕/鹿]何反旧言婆罗则<a>婆罗门</a>姓也)</p>
<p>
	　　如牝(毗忍反说文畜母也雌曰牝诗曰雉鸣求其牝非但畜也)</p>
<p>
	　　嗢底迦(鸟没反下借音丁履反人名也)</p>
<p>
	　　制怛罗(都达反人名也此正月星名西国立名多此也)</p>
<p>
	　　普莎诃(苏和反普咒声也莎诃此云善说也)</p>
<p>
	　　拘[打-丁+緣](俱禹反下以专反广疋云似橘而大如饭[卄/旅]可以浣濯沤[甚-匹+(岡-山+十)]纻也今出番禹以南缕切蜜渍为粽食之隹[竺-二+旅]音潘综音桑咸反)</p>
<p>
	　　紫矿(古猛反谓波罗奢树汁也其色甚赤用染皮[疊*毛]也其树至大名毡叔迦一花大如斗极赤[芸/木]至坚肕[(商-口)/貝]人缝以为袋者也肕音刃)</p>
<p>
	　　时瓤(汝良反如爪瓠中瓤瓣也瓣音蒲苋反)</p>
		

	
	

		</div></div><hr><script charset='utf-8' src='../../js/footer.js'></script></body></html>