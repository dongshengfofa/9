<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第九卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第九卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第九卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　音放光般若经三十卷</p>
<p>
	　　摩诃般若经四十卷</p>
<p>
	　　光赞般若经十五卷</p>
<p>
	　　般若钞五卷</p>
<p>
	　　道行般若经十卷</p>
<p>
	　　小品般若经十卷</p>
<p>
	　　右六部经共一百一十卷</p>
<p>
	　　同此卷音并玄应撰</p>
<p>
	　　放光般若经</p>
<p>
	　　第一卷</p>
<p>
	　　玄应撰</p>
<p>
	　　罗阅(以拙反案阿阇世王经云罗阅只晋言王舍城此应讹也正言罗阅揭梨醯罗阅义是断理以王代之谓能断理人民也揭梨醯此云舍中总名王舍城在摩伽陀国中城名)</p>
<p>
	　　那术(经又作述同食聿反或言那由他正言那庾多当中国十万光赞经云亿那术劫是也案佛本行经一百千是名俱致此当千万百俱致名阿由多此当千亿百阿由多名那由他此当万亿此应上算也)</p>
<p>
	　　叵我(普我反谓倾侧摇动不安也经文作[跳-兆+叵][跳-兆+我]二形或作[山*叵]峨二形并未见字所出也)</p>
<p>
	　　澹然(徒滥反广雅澹安也经文或作憺淡二形音训并同也)</p>
<p>
	　　娑诃(又云娑诃楼陀或云娑婆皆讹也正言索诃此云能忍或言堪忍一言杂会世界也)</p>
<p>
	　　习绪(徐吕反尔雅绪余也业也大集经云断习气绪是也)</p>
<p>
	　　迦罗越(大品经中<a>居士</a>是也)</p>
<p>
	　　甫当(肤武反甫始也当终也言初始发心终竟一种智也)</p>
<p>
	　　我[十/田/日](又作[(束*束)/日]同自劳反毛诗传云[十/田/日]群也如淳注<a>史记</a>云辈也)</p>
<p>
	　　阿须伦(又作阿须罗或作阿修罗皆讹也正言阿素洛素洛云酒此译云阿者无也亦云非亦云天名无酒神亦名非天经中亦名无善神)</p>
<p>
	　　阿惟三佛(此言讹也正言阿毗三佛阿毗此云现三此云等<a>佛陀</a>此云觉名现等觉长安品经言成至佛大品经云一切法一切种同一义也)</p>
<p>
	　　六栽(作才反经中亦名触案触能长养心数法栽能长养枝叶花条其义相似因以名焉)</p>
<p>
	　　七痛(又作痛痒音弋掌反经中名受是也谓能领纳苦乐故名受也)</p>
<p>
	　　倚法(于蚁反住也说文倚犹依倚也广疋倚因也经文从犬作猗非体也)</p>
<p>
	　　萨云若(又言萨芸然或言萨婆若皆讹也正言萨伐若此译云一切智也)</p>
<p>
	　　俞旬(庾朱反又作由旬或由延又作踰阇那皆一也并讹也正言踰缮那此译云合也应也计合应尔许度量同此方驿逻也案五百弓为一拘卢舍八拘卢舍为一踰缮那即此方三十里也言古者圣王一日所行之里数)</p>
<p>
	　　珠玑(居衣反说文珠之不圆者也字书一曰小珠也)</p>
<p>
	　　窓向(许亮反诗云塞向墐户传曰向北出牖也广疋牖向也苍颉解诂云窓正牖也牖旁窓也所以助明者)</p>
<p>
	　　第二卷(无字可音训)</p>
<p>
	　　第三卷</p>
<p>
	　　不惋(乌唤反字略云惋叹惊异也)</p>
<p>
	　　第四卷</p>
<p>
	　　羁他(居猗反释名羁捡也所以捡持制之也)</p>
<p>
	　　怛萨阿竭阿罗诃三耶三佛(大品经作多他阿伽度阿罗诃三藐三佛陀同一名也此即十号中三号也但犹<a>梵音</a>轻重耳多陀阿伽度此云如来阿罗诃此云应供三藐三佛陀此云正遍知也)</p>
<p>
	　　薜荔(蒲计反下力计反或言卑帝梨或云卑帝梨耶或言闭梨多或作俾礼多皆讹也正言[璊-王+弓]荔多此译云祖父鬼也旧译云饿鬼饿鬼中最劣者也[璊-王+弓]音补蔑反孔雀王经作俾礼多梁言饿鬼是也俾音卑寐反)</p>
<p>
	　　邠耨文陀尼子(邠笔贫反又作分耨或作邠耨文陀弗应云富那曼陀弗多罗此译云满严饰女子也明度经云满见子也)</p>
<p>
	　　僧那僧涅(应云摩诃僧那僧涅陀旧译云摩诃言大僧那言铠僧涅言着亦云庄饰故名著大铠大品经云大誓庄严是也一云僧那大誓僧涅自誓此皆讹也正言脯那诃此云甲[狦-(狂-王)+月]捺陀或云被或云衣言被甲衣甲也衣音于既反)</p>
<p>
	　　不[打-丁+此](侧卖子尔二反谓取着也通俗文掣挽曰[打-丁+此]说文[打-丁+此]捽也谓捽持也大品经作不取是也)</p>
<p>
	　　第五卷</p>
<p>
	　　阅叉(以拙反或云夜叉皆讹也正言药叉此译云能啖人鬼又云伤者谓能伤害人也)</p>
<p>
	　　遮迦越罗(正言斫迦罗伐[束/辛]底遏逻阇此译云转轮王也)</p>
<p>
	　　适莫(都狄反下谟各反谓无人无相也适犹敌也言敌匹也莫犹慕也言慕欲)</p>
<p>
	　　无态(他伏三昧名)</p>
<p>
	　　窠窟(又作薖同苦和反小尔雅鸡雉所乳谓之窠兔之所息谓之窟不穴居时有而息也战国策云狡兔三窟亦作[土*窟]三昧名)</p>
<p>
	　　厌该(古来反该备也方言该咸也郭璞曰该咸备皆也亦三昧也)</p>
<p>
	　　种稷(古文[禾*(田/乃)]同子力反稷粟也五谷之长也)</p>
<p>
	　　浇灒(上又作[泳-永+(鳥-(烈-列)+木)]同古尧反说文浇灌渍也下又作溅[口*戔]二形同子旦反说文灒相污洒也史记五步之内以血溅大王衣作溅杨泉物理论云恐不知味而唾[口*戔]江南行此音山东音湔子见反)</p>
<p>
	　　第六卷</p>
<p>
	　　繁(薄何反人姓也)</p>
<p>
	　　蹉者([夕/鹿]何反)</p>
<p>
	　　峨者(五歌反)</p>
<p>
	　　咃者(士何反)</p>
<p>
	　　嵯者(作歌反)</p>
<p>
	　　虏扈(力古反下胡古反案虏扈自大也谓纵横行也<a>汉书</a>音义曰扈跋扈也谓自纵恣也经文作怙恃也怙非此义经中言憍慢或作贡高是也)</p>
<p>
	　　揵陀罗(巨焉反此译云寻香神即乾闼婆是也)</p>
<p>
	　　谐耦(胡皆反广雅谐和也耦合也经文作偶[言*禺]非也<a>尚书</a>克谐以[希-巾+孑]注云谐和也耦合也)</p>
<p>
	　　第七卷</p>
<p>
	　　无耦(吴口反耦对匹也大品作等不等是也经文作[言*禺]非也)</p>
<p>
	　　须炎(或作须夜摩天此云妙善天又炎摩此云时分须炎摩此言善时分即天主也)</p>
<p>
	　　拘翼(此言讹略也姓憍尸迦即释提桓同天帝释同一位名也)</p>
<p>
	　　道捡(居俨反谓以道捡心故言道捡大品经云若入声闻正位是也苍颉篇捡法度亦摄也)</p>
<p>
	　　四徼(古吊反四门巷也即历中四徼是其事也)</p>
<p>
	　　遏绝(于曷反尔雅遏止也今以逆相止为遏苍颉篇遏遮也)</p>
<p>
	　　第九卷</p>
<p>
	　　提和竭(或言提和竭罗此云锭光亦曰然灯佛是也)</p>
<p>
	　　尼摩罗天(或云颁蜜陀天此云化乐天亦云乐变化天是也)</p>
<p>
	　　波罗尼蜜天(或云婆舍跋提天此云他化<a>自在</a>天是也)</p>
<p>
	　　阿波会天(此云光音天亦言极光净天即第二禅第三天经文有从言作譮非也音胡快)</p>
<p>
	　　首诃既那天(此云遍净天是第三禅中第二天也以乐净周普故名遍净也)</p>
<p>
	　　惟于颇罗天(此云广果天即第三天也凡夫果中此最<a>殊胜</a>故名广果)</p>
<p>
	　　项很(胡讲反谓很人强项难回因以名也即郁伽罗越问经云强项人无量清净平等觉经云项很愚痴是也大品经中作增上慢经文有从元作顽音五鳏反顽钝也顽非本字也)</p>
<p>
	　　拔擢(憧卓反苍颉篇擢抽拔引也擢出也)</p>
<p>
	　　摩祗(长安品作摩蛇小品经作摩醯皆梵语讹也明度经作神丹此言也)</p>
<p>
	　　第十卷</p>
<p>
	　　矛箭(古文[戒-廾+矛]鉾[金*矛]三形同莫侯反方言楚谓戟为矛说文矛长二丈建于兵车)</p>
<p>
	　　八惟无(或作八惟务即八背舍也)</p>
<p>
	　　洴沙(蒲经反应讹也正言频婆娑罗王也或云频毗此译云形牢一云频毗此云颜色婆罗此云端正或云色像殊妙也)</p>
<p>
	　　随耶利(或云堕<a>舍利</a>或云堕舍种或言栗唱或言离昌或作离车或作[狂-王+聿]车或作梨昌皆梵言讹转也正言栗呫婆此云仙族王种呫音昌叶反经论中或作离车或作律车同一也)</p>
<p>
	　　之[土*(└@士)](除矫反兆犹机也事先见也亦形[土*(└@士)]也大品经作法没者也)</p>
<p>
	　　揵沓和(又云揵陀罗或作干沓婆或云揵达婆或云乾闼婆旧名也今正言犍达嚩皆国音之不同也此云齅香亦云乐神一云食香旧云香神亦近也经中亦作香音神也义译云寻香神此译为正也)</p>
<p>
	　　甄陀罗(之人反又作真陀罗或作紧那罗皆讹也正言紧捺洛此译云是人又非人也)</p>
<p>
	　　摩睺勒(又作摩休勒或作摩睺罗伽皆讹也正言牟呼洛迦此译云大有行龙也)</p>
<p>
	　　真越(字或作震越此应卧具也)</p>
<p>
	　　第十一卷(无字可音训)</p>
<p>
	　　第十二卷</p>
<p>
	　　梵迦夷天(此言净身天也梵净也即初禅梵天也)</p>
<p>
	　　第十三卷第十四卷(并无字可音)</p>
<p>
	　　第十五卷</p>
<p>
	　　梗歰(庚杏反王逸注楚辞云梗强也亦害也病也歰又作涩同所立反谓不滑也字四止四止即不通是字意也)</p>
<p>
	　　痱癗(又作[病-丙+肥]同蒲罪反下力罪反痱癗小肿也今取其义)</p>
<p>
	　　已署(时去反署位署也谓署置之[虔-文+ㄆ]敬也国语夫位政之建也署位也表也谓表识也)</p>
<p>
	　　第十六卷(无字可音训)</p>
<p>
	　　第十七卷</p>
<p>
	　　[爿*采]者(又作墙同自羊反字林颿音帆柱也江南行此音关中多呼作竿)</p>
<p>
	　　牢[敲-高+尚](卢刀反坚牢也下又作[尚*殳]楟二形同丈鞕丈茎二反三苍[尚*殳]撞也通俗文撞出曰朾今之以木若铁撞出孔中物更补之谓之[尚*殳]经文作棠非[尚*殳]体也)</p>
<p>
	　　庄算([火*且]阳反声类云庄严也下古文算同桑乱反尔雅算数也长六寸计数者也字从竹从弄言常弄不误也)</p>
<p>
	　　第十八卷</p>
<p>
	　　狡戏(古巧反方言凡小儿多诈而狯谓之狡猾也)</p>
<p>
	　　第十九卷</p>
<p>
	　　和夷罗洹阅叉(即执金刚神也谓手执金刚杵因以为名焉言也)</p>
<p>
	　　第二十卷(无字可音训)</p>
<p>
	　　第二十一卷</p>
<p>
	　　杂糅(古文粈[飢-几+(刃/一)]二形同女救反说文杂饭也今谓异色物相集曰糅也)</p>
<p>
	　　旃陀罗(或云旃荼罗此云严炽谓屠杀者种类之名也一云主杀人狱卒也案西域记云其人若行则摇铃自摽或柱破头之竹若不然王即与其罪也)</p>
<p>
	　　跛蹇(又作[旭-日+皮]同补我反下居免反字林跛蹇行不正)</p>
<p>
	　　欲撞(浊江反广雅揰刺也揰犹击也)</p>
<p>
	　　第二十二卷</p>
<p>
	　　阿惟颜(大品经作一生补处是也十住经云第十阿惟颜<a>菩萨</a>法住是也)</p>
<p>
	　　盟誓(靡京反<a>礼记</a>诸侯莅牲曰盟周礼司盟战之法郑玄曰书其辞于[狦-(狂-王)]上杀牲取血歃之加书于牲上而埋之着其信也大事曰盟小事曰誓也)</p>
<p>
	　　第二十三卷</p>
<p>
	　　轻易(字体作[仁-二+易]或作扬今作易以豉反苍颉篇[仁-二+易]慢也说文[仁-二+易]亦轻也经文作劦胡颊反说文同力也亦急也劦非此义也)</p>
<p>
	　　野马(犹阳炎也案<a>庄子</a>所谓尘埃也生物之以息相吹者注云鹏之所凭而飞者乃是游气耳大论云饥渴闷极见热气谓为水是也)</p>
<p>
	　　五兵(周礼司兵掌五兵郑众曰五兵者戈殳矛戟无夷也步卒五兵则无无夷而有弓矢也)</p>
<p>
	　　第二十四卷第二十五卷(并无字可音)</p>
<p>
	　　第二十六卷</p>
<p>
	　　须延头佛(或言须扇多佛晋言甚净)</p>
<p>
	　　洞然(徒贡反说文洞疾流也亦深[遽-虍+穴]之貌也经文作烔徒东反热貌也亦旱貌也)</p>
<p>
	　　第二十七卷(无字可训)</p>
<p>
	　　第二十八卷</p>
<p>
	　　劝訹(私律反说文訹诱也广雅[言*未]謏也謏音先九反经文作恤又作恤同思律反恤优也恤非今用也)</p>
<p>
	　　第二十九卷</p>
<p>
	　　波仑(又作波伦此云常明度经云普慈皆一义)</p>
<p>
	　　俾倪(又作[敲-高+卑]堄二形字林普米反下五礼反广雅俾倪堞女墙也释名云俾倪城上小垣也言于孔中俾倪非常事也)</p>
<p>
	　　波昙(又云波暮或云波头摩或云钵昙摩正言钵特摩此译云赤莲华也)</p>
<p>
	　　句文罗(又作拘物陀又作拘牟头或作拘物头此译云拘者地物陀者善喜名喜花之也)</p>
<p>
	　　优钵钊(指遥反又作沤钵罗此译云黛花也)</p>
<p>
	　　鵁鶄(音交精鸟名也一名鵁鸬此鸟出蔓联山群飞如雌鸡似凫高足江淮畜可以厌火是也)</p>
<p>
	　　第三十卷</p>
<p>
	　　谦恪(古文[客/心]同苦各反字林恪恭也亦敬也谦虗敬让也)</p>
<p>
	　　酷毒(又作喾俈二形同口斛反说文喾急也甚也亦暴虐也)</p>
<p>
	　　宝罂(于耕于成二反方言瓿甊[亢*瓦]罂也自关而东赵魏之间或谓之罂亦通语也瓿音部甊勒口反[亢*瓦]音刚也)</p>
<p>
	　　摩诃般若波罗蜜经</p>
<p>
	　　第一卷</p>
<p>
	　　(玄应撰)</p>
<p>
	　　婆伽婆(旧译云有大功德至圣之名也下言薄伽梵薄伽此译云德梵此言成就义众德成满名薄伽梵又此一名总摄众德余即不尔故诸经首皆置此名也)</p>
<p>
	　　那伽(此译云龙或云象言其大力故以喻焉也)</p>
<p>
	　　三昧(莫盖反或此言三摩提或云三摩帝皆讹也正云三摩地此译云等持等者正也正持心也谓持诸功德也或云正定谓任缘一境离诸邪乱也)</p>
<p>
	　　希望(说文作晞同虗依反晞望也海岱之间谓晞广雅晞视也下无方反说文出亡在外望其还也字从望省声若音无放反说文月满与日相望也字从月但此字音体人多不辩故字从月不辩此两释也)</p>
<p>
	　　心行(下庚反谓游履也放光经云意所趣向光赞经云所趣所行大论云问云何悉知众生心行答菩萨知众生种种法中处处行即维摩经云善知众生往来所趣及心所行其义一也今人有读为下孟反误也)</p>
<p>
	　　挂碍(又作罫同胡卦反字书网碍也碍止也限至曰碍也)</p>
<p>
	　　剌那(卢割反光赞经作罗邻那竭菩萨此译云宝积旧维摩经汉言宝事放光经作宝来案梵本云曷刺怛那揭婆此云宝台或云宝藏皆一义也经文有作罽居例反非也)</p>
<p>
	　　满子(余与二音三苍解诂云此亦与字梵言也经中或作满濡或作文殊师利或言曼殊尸利译云妙德或言敬首旧维摩经云汉言濡首放光经作哀雅咸皆讹也正言曼殊室利此云妙吉祥经中有作溥首案溥此古文普字疑为误也应作[予*(十/田/├/(舄-(臼/(白-日))))]音而朱反但字形相滥人多惑耳也)</p>
<p>
	　　系念(古文系继二形今作系同古帝反说文系结束也亦连缀不绝也)</p>
<p>
	　　两腨(又作[跳-兆+專]同时耎反说文胫腨膓也三苍腓膓也经文作踹丁管反蹀足也踹非此用也)</p>
<p>
	　　两髀(古文作[跳-兆+卑]同蒲米反说文股外也北人行此音又方尔反江南行此音经文从肉作[月*坒]俗字)</p>
<p>
	　　肉髻(古帝反梵言嗢瑟尼沙此云髻即无上依经云郁尼沙顶骨涌起自然成髻是也经文从系作结非也嗢音乌没反也)</p>
<p>
	　　熙怡([戲-戈]之反下与之反说文熙怡和悦也方言怡喜也湘潭之间曰纷怡或云熙怡经文有作嬉同虚之反说文嬉乐也苍颉篇笑也嬉非今戏用之也)</p>
<p>
	　　得愈(古文愈同揄乳反方言差间愈也说文愈病瘳也)</p>
<p>
	　　恬然(徒兼反方言恬静也亦安也大论作淡然徒滥反案淡亦安也其训义同经文作怡与之反误也)</p>
<p>
	　　不娆(字林乃了反三苍娆弄也说文娆苛也苛烦也谓烦扰戏弄也娆亦恼也苛音何可反)</p>
<p>
	　　缤纷(匹仁反下敷云反广雅缤纷盛皃也)</p>
<p>
	　　阿鞞(字书陛奚反此译云不退住十住经云第七住也)</p>
<p>
	　　鸠摩(正言究磨罗浮多究磨罗者是彼八岁以上乃至未娶者之总名也旧名童子浮多者旧译云<a>真言</a>同真地也或云实亦是一义今应为相言童相也顺俗名以童摽八地以上菩萨也或云法王子者别号)</p>
<p>
	　　数知(山缕反数计也阅其数曰数也)</p>
<p>
	　　烧时(尸昭反案烧亦烧也自然为烧以人为烧也)</p>
<p>
	　　第二卷</p>
<p>
	　　稻茅(徒老反下卯包反稻谓有芒谷也经文有作竿蔗音古寒反下诸夜反通俗文荆州出竿蔗或作甘柘一物也)</p>
<p>
	　　憎恶(乌故反礼记吾恶用吾悟情恶犹憎也诗云恶无礼皆是也)</p>
<p>
	　　第三卷</p>
<p>
	　　摩扪(莫奔反声类云扪摸也字林扪抚持也案扪持谓手把执物也故诸经中有作摩提日月是也)</p>
<p>
	　　第四卷第五卷第六卷(已上并无字音训)</p>
<p>
	　　第七卷</p>
<p>
	　　蒙昧(字体作[曚-卄]同莫公反下莫对反易云蒙者[怡-台+(蒙-卄)]也谓[怡-台+(蒙-卄)]覆不明也广雅昧者闇也谓蔽无知也易云蒙昧幼者谓不我求是也)</p>
<p>
	　　第八卷</p>
<p>
	　　循身(三苍古文作[彳*勻]同似遵反尔雅循自也郭璞曰又为循行也亦遍也巡历)</p>
<p>
	　　视占(之盐反方言占视也占亦候也凡物相候谓之占亦瞻也)</p>
<p>
	　　旋师(似绢反说文旋圆轳也周成难字作擐谓以绳转轴裁木为器者也经文作旋非体也)</p>
<p>
	　　胃脬(普交反苍颉解诂脬盛尿者也说文脬旁[火/凡]也经文作胞补交反胞裹也胞非此用也)</p>
<p>
	　　泪涕(古文[鼻*弟]同勑计反三苍鼻液也<a>周易</a>赍咨涕洟自目曰涕自鼻曰洟经文从弟作涕他礼反涕泪也非今所取)</p>
<p>
	　　淡饮(徒甘反下于禁反谓匈上液也经文有作阴之也)</p>
<p>
	　　肪[狦-(狂-王)+月](府房反下先安反广雅肪[狦-(狂-王)+月]脂也通俗文在腰曰肪在胃曰[狦-(狂-王)+月]也)</p>
<p>
	　　膖胀(普江反埤苍胖胀腹满也下或作[病-丙+長]同猪亮反)</p>
<p>
	　　青瘀(于豫反说文瘀积血也经文又作淤水中埿亦淀滓者之也)</p>
<p>
	　　豺狼(仕皆反尔雅豺狗足也苍颉训诂云豺似狗白色爪牙迅快善搏噬也)</p>
<p>
	　　爴裂(字宜作攫同九缚居碧二反说文攫爪持也攫扟也苍颉篇攫搏也淮南子曰鸟穷则搏兽穷则攫是之也)</p>
<p>
	　　肋骨(郎得反说文胁骨也字从肉经文从革作勒马头络衔者也)</p>
<p>
	　　日[日/出/大/米](蒲[悍-干+月]反小尔雅[日/出/大/米]晒也又[日/出/大/米]晞干也字从曰从出奴米字意也奴作拜音居竦反两手共持也)</p>
<p>
	　　如贝(补盖反说文海介虫也谓螺贝是也介甲也)</p>
<p>
	　　逻字(力贺反)</p>
<p>
	　　呿字(丘庶反)</p>
<p>
	　　哆字(说文殆可反字林丑加反丑亚反)</p>
<p>
	　　醝字(才何反)</p>
<p>
	　　碍易(以豉反易者不难之称也)</p>
<p>
	　　第十二卷</p>
<p>
	　　[狦-(狂-王)+月]兜(先安反即天主也此云正喜一云正知足兜率此云妙足也)</p>
<p>
	　　无央(于良反梵言阿僧祇此言无央数也央尽也经文作鞅于两反说文颈靼也鞅非此义靼音之列反)</p>
<p>
	　　第十三卷</p>
<p>
	　　鞞侈遮罗那(蒲迷昌是反此之译云明行足也)</p>
<p>
	　　迦惫(又作[病-丙+(糒-米)][怡-台+(糒-米)]二形同蒲戒反阿阇世王经云此言<a>世间</a>解也)</p>
<p>
	　　适生(三苍古文适这二形同施尺反广雅只适也谓适近也始也)</p>
<p>
	　　乞匃(古赖反苍颉篇匃乞行请求也通俗文求愿曰匃字体从人亡言人有止失则行求匃也)</p>
<p>
	　　第十四卷</p>
<p>
	　　蛊道(公户反声类翼者反说文云蛊腹中虫也谓行虫毒)</p>
<p>
	　　谴责(牵战反苍颉篇谴呵也广雅谴怒也经文有作诘责广雅诘问也)</p>
<p>
	　　盲瞽(公户反无目谓之瞽释名云瞽目眠眠然目平合如鼓皮者也)</p>
<p>
	　　第十五卷</p>
<p>
	　　毒螫(式亦反字林虫行毒也关西行此音又呼各反山东行此音蛆知列反南北通语也音蛆误也)</p>
<p>
	　　红缥(匹绕反谓天缥也如帛也青白色也有碧缥有天缥有青缥各以其色所象言之也)</p>
<p>
	　　第十六卷第十七卷第十八卷</p>
<p>
	　　(已上三卷无字音训)</p>
<p>
	　　第十九卷</p>
<p>
	　　不污(乌故乌莝二反字林污秽也字书污涂也释名云污洿也如洿泥也)</p>
<p>
	　　衰耄(字体作[病-丙+衰]同所龟反说文[病-丙+衰]减也礼记年五十始衰衰懈也下古文毫二形今作耗同莫报反礼记八十曰耄注云耄惛[(└@人)/心]也亦乱也)</p>
<p>
	　　第二十卷</p>
<p>
	　　放牧(莫禄反三苍牧养也方言牧[飢-几+卜]也郭璞曰谓牧养牛马也汉书公孙弘牧豕然则牧者畜养之总名非止牛马也)</p>
<p>
	　　沮坏(才与反三苍沮渐也败坏也诗云何日斯沮传曰沮坏也经史文作俎侧吕反非也肉几也亦贮[醠-央+兮]器也俎非义)</p>
<p>
	　　偃蹇(居免纪偃巨偃三反左传偃蹇骄傲也广雅偃蹇夭挢也谓自高大皃也释名偃息而卧不执事也蹇跛蹇也病不能作事今托似此也挢音几小反经文从人作[仁-二+蹇]误也)</p>
<p>
	　　傲慢(五到反谓不敬也广雅傲[仁-二+易]也谓轻[仁-二+易]也慢也字从人也)</p>
<p>
	　　滋味(古文孖稵二形同子夷反滋益也润也经文从口作嗞说文嗞嗟也)</p>
<p>
	　　揆则(集癸反诗云揆之以日传曰揆度也谓度量轨法也)</p>
<p>
	　　第二十一卷</p>
<p>
	　　但三(徒亶反声类但从也徒空也)</p>
<p>
	　　祐助(古文[門@右]佑二形同尤救反周易曰自天祐之<a>孔子</a>曰祐者助也天之所助者也)</p>
<p>
	　　第二十二卷第二十三卷(并无字音训)</p>
<p>
	　　第二十四卷</p>
<p>
	　　有翅(古文[羽*是][羽*氏]二形同施豉反说文翅翼)</p>
<p>
	　　被服(皮寄反被谓被带也服谓施用也)</p>
<p>
	　　第二十五卷</p>
<p>
	　　唐受(徒郎反唐徒也徒空也)</p>
<p>
	　　凌[仁-二+易](力缯反三苍凌侵凌也字从冰下或作[改-己+易]今作易同以豉反说文[仁-二+易]轻也苍颉篇[仁-二+易]慢也)</p>
<p>
	　　虏掠(古文作卤同卢古反下力着反虏获也服也战而俘获汉书晋灼曰生得曰虏斩首曰获掠略取也谓强夺取也俘音芳于反军所获也)</p>
<p>
	　　第二十六卷</p>
<p>
	　　劲夫(经盛反说文劲强也字体从力巠声巠音古形反也)</p>
<p>
	　　恐懅(又作遽同渠庶反遽畏惧也遽亦急也)</p>
<p>
	　　第二十七卷</p>
<p>
	　　级其(羁立反礼记级阶次也左传加劳赐赐一级又云斩首二十三级案师旅斩首一人赐爵一级因名贼首为级也)</p>
<p>
	　　觉已(居[希-巾+孑]反觉寤也谓眠后觉也苍颉篇觉而有言曰寤经文作寤二形近字俗作也)</p>
<p>
	　　恃是(时止反韩诗无母何恃负也恃亦赖也)</p>
<p>
	　　愦[朿-木+大](公对反下女[希-巾+孑]反说文愦乱也韵集[朿-木+大]猥也猥众也字从[朿-木+大]从人经文从门作闹俗字也)</p>
<p>
	　　第二十八卷(无字可音训)</p>
<p>
	　　第二十九卷</p>
<p>
	　　怨仇(视由反仇对也尔雅仇[信*隹]匹也春秋怨偶曰仇楚辞交怨曰仇皆是也)</p>
<p>
	　　第三十卷</p>
<p>
	　　驾驷(相二反说文驷一乘也穆天子传曰献良马十驷郭璞曰四马驷谓四十匹也)</p>
<p>
	　　溉灌(歌赉反说文溉灌也谓灌注也)</p>
<p>
	　　第三十一卷第三十二卷第三十三卷</p>
<p>
	　　(已上并无字音训)</p>
<p>
	　　第三十四卷</p>
<p>
	　　胞胎(补交反说文儿生裹衣者曰胞也)</p>
<p>
	　　第三十五卷</p>
<p>
	　　奁底(今作[簽*ㄆ]同力占反苍颉篇盛镜器曰奁谓方底者也)</p>
<p>
	　　蚊蚋(而税反小蚊曰蚋说文秦人谓之蚋楚人谓之蚊通俗文蜎化为蚊小蚊曰蚋蜎音血缘反)</p>
<p>
	　　绀琉(古闇反青赤色也释名云绀含也谓青而含赤色也)</p>
<p>
	　　轮埵(丁果反小累也今取其义经文从耳从玉作睡[王*垂]二形非也)</p>
<p>
	　　坚着(驰略反字书坚谓坚牢着相附着也)</p>
<p>
	　　逶佗(又作逶迤同于危反下徒何反广雅逶佗[穴/爪]邪也诗传云平易皃也韩诗逶佗德之美皃也[穴/爪]音乌爪反)</p>
<p>
	　　不挠(乃饱反说文挠扰也广雅挠乱也字从木也)</p>
<p>
	　　第三十六卷</p>
<p>
	　　豪牦(又作毫同胡高反下古文牦[糸*耒]二形今作[來*毛]同力之反汉书不失毫牦孟康注毫兔毫也十毫曰牦今皆作牦亦由古字通用也然非通用也然非字体也)</p>
<p>
	　　庐馆(力居反别舍也释名云寄止曰庐案黄帝为庐以避寒暑春秋去之冬夏居之故云寄止也下古玩反客舍也周礼五十里有馆馆有委积以待朝聘之客字体从食官声今俗亦作馆经文作观城门双阙也观非此义也)</p>
<p>
	　　以乐(力各反谓欢悦也下文乐佛及僧以乐众人音读皆同此也)</p>
<p>
	　　第三十七卷第三十八卷(并无字音训)</p>
<p>
	　　第三十九卷</p>
<p>
	　　从广(又作纵同足容反小尔雅云袤从长也广扩也诗云撗从其亩韩诗传曰南北曰从东西曰横是也周礼九州之地域广轮之数郑玄曰轮从也广之撗也)</p>
<p>
	　　街巷(古鞋反说文街四通道也下作衖同胡绛反三苍街交道也衖里中别道)</p>
<p>
	　　连緜(古文联同力钱反广雅连续也合也緜亦连也谓相续不断也字从耳耳连于颊也从丝丝连不绝也)</p>
<p>
	　　相和(胡卧反相[(應-心)/言]也诗云唱予和汝周易鸣鹤在阴其子和之是也)</p>
<p>
	　　适无(都历反谓主过也)</p>
<p>
	　　<a>玫瑰</a>(字林莫回反下胡魁反石珠也圆好者次玉也说文火齐珠也说文石之美好曰玫圆好曰瑰经文作[王*回]非也)</p>
<p>
	　　綩綖(一远反下三苍以旃反相传坐褥也未详何语也)</p>
<p>
	　　茵蓐(又作鞇同于人反说文茵车中重席也释名茵车中所坐者也用虎皮为之有文采因以下与相连着也下而欲反三苍蓐荐也)</p>
<p>
	　　帏带(音韦苍颉篇帏慊也亦巾也经文或作帷于追反字林在旁曰帷谓张帛障旁也释名帷围也谓自障围也)</p>
<p>
	　　惆怅(敕周反下敕亮反说文惆怅失志也亦悲愁也)</p>
<p>
	　　第四十卷</p>
<p>
	　　祠天(似兹反祠祭也尔雅春祭曰祠孙炎曰祠食也)</p>
<p>
	　　百乘(古文[入/桀][入/北/車]二形同承证反广雅乘驾也三苍乘载也周礼四马为乘其形曰一车其数曰之乘也)</p>
<p>
	　　桥津(子邻反<a>论语</a>子路问津郑玄曰津谓济渡之处)</p>
<p>
	　　金牒(徒[頰-(人*人)+(前-刖)]反简牒也说文牒札也小品经作金鍱鍱音以涉反)</p>
<p>
	　　娱乐(字诂古文虞今作娱同牛俱反下力各反字林娱亦乐也白虎通曰虞乐言天下之民皆有乐也释名云虞乐言神还乐也)</p>
<p>
	　　有棍(孤本反谓转弦者也又今亦名开为棍子者也)</p>
<p>
	　　稽留(古奚反说文稽留止也尔疋留久也)</p>
<p>
	　　来坌(蒲顿也通俗文[土*孛]土曰坌说文坌尘也)</p>
<p>
	　　弥窒(丁结反弥窒耶尼子或作富楼那弥多罗尼子正言富啰拏梅低梨夜富多罗富啰拏此云满是其名也梅低梨夜此云慈是其母姓也富多罗者子也兼从母姓为名故此云满慈子或译云满愿子皆一义也与佛同日而生也)</p>
<p>
	　　光赞般若经</p>
<p>
	　　第一卷</p>
<p>
	　　玄应撰</p>
<p>
	　　度无极(或言到<a>彼岸</a>皆一义也梵言波罗蜜多是也)</p>
<p>
	　　不侥(又作憿同古尧反汉书晋灼云徼遇也侥亦冀求也)</p>
<p>
	　　垓劫(古文[多*(厂@火)]奒二形今作姟同古才反数名也风俗通曰十亿曰兆十兆曰经十经曰姟姟犹大数之也)</p>
<p>
	　　傅饰(万务反傅犹涂附也傅药傅粉皆是也)</p>
<p>
	　　扶蓉(又作芙同附俱反下庾钟反说文扶蕖花未发者萏[卄/閻]花已发开者为扶蓉其实曰花萏音胡感反[卄/閻]徒感反)</p>
<p>
	　　[糸*爪]葩(普巴反盛美皃文葩华也)</p>
<p>
	　　飃扬(余尚反又余章反谓风所飞扬也)</p>
<p>
	　　晃煜(又作焴同由掬反说文晃明也煜耀也埤苍晃光耀炽盛皃也)</p>
<p>
	　　八由行(又作游行又作道行或作直行或言八直道亦言八圣道或言正道其义一也)</p>
<p>
	　　渐渐(才冉反渐渐犹稍稍经文作渐渐渍误也)</p>
<p>
	　　履袜(古文袜或作惗?瓮?薹⒎醋阋乱簿?拇咏碜鲬桃敉霰鸱吹ケ灰矌嵰矐谭亲忠逡		

	
	

		</div></div><hr><script charset='utf-8' src='../../js/footer.js'></script></body></html>