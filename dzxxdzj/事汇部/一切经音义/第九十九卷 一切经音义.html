<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第九十九卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第九十九卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第九十九卷 一切经音义</strong></p>
<p>
	　　翻经<a>沙门</a>慧琳撰</p>
<p>
	　　广弘明集音下卷</p>
<p>
	　　从二十四尽三十</p>
<p>
	　　广弘明集卷第二十四</p>
<p>
	　　沙汰(台带反广雅汰洒也考声云涛涷也说文[泳-永+簡]也[泳-永+簡]亦洗也从水太声[泳-永+簡]音简涛音桃涷音练也)</p>
<p>
	　　[蕗-各+(梳-木)]蔌(素禄反文字典说蔌菜总名也从草欶声欶音所角反)</p>
<p>
	　　蹙頞(安葛反苍颉篇鼻上也说文鼻茎也从安页声或从鼻作齃也)</p>
<p>
	　　为黥(剧迎反前释义讫)</p>
<p>
	　　傃和(苏故反郑注<a>礼记</a>云傃犹向也广雅经也或从辵作溯也)</p>
<p>
	　　斐然(孚尾反集从心作[怡-台+斐]字书无此字)</p>
<p>
	　　铅椠(惭敢反考声椠牍材也说文牍扑也文字典说削牍版也从木斩声集从渐作[漸/木]误也)</p>
<p>
	　　[怡-台+典]嘿(上天显反方言[怡-台+典]惭也荆杨青徐之间谓惭曰[怡-台+典]下忙北反顾野王云嘿谓不言也说文或为默字也集从心作[怡-台+墨]非也)</p>
<p>
	　　凶讣(孚务反郑注礼记云讣至也)</p>
<p>
	　　疮痏(韦美反苍颉篇云痏伤也说文从疒有声集作痏俗字)</p>
<p>
	　　清濑(来带反说文水流沙上也从水赖赖亦声也)</p>
<p>
	　　坱郁(恶朗反王逸注楚辞云坱雾气映昧也考声云吴越谓尘起为坱说文从土央声)</p>
<p>
	　　泱流(阿傥反文字典说云泱谓水广皃也从水央声)</p>
<p>
	　　巑屼(上徂鸾反下吾骨反音兀文字典说巑屼高锐皃也并从山赞兀皆声)</p>
<p>
	　　[穩-禾+山]嶙(上殷谨反下邻轸反考声隐谓降高也嶙山皃也集作隐俗字)</p>
<p>
	　　隐赈(真忍反吕延济注左思吴都赋云隐赈谓多也从贝集从肉作脉音慎非也)</p>
<p>
	　　汹涌(凶巩反说文汹亦涌也谓水波滕之皃也从水匈声集作[泳-永+兇]非也)</p>
<p>
	　　漕渎(曹灶反)</p>
<p>
	　　[潘-釆+(一/(匚*〡*〡*(巨-匚)))]写(留救反考声水流皃也说文从水[堊-王+田]声集作溜俗字)</p>
<p>
	　　绠汲(上耕杏反杜注左传云绠汲水绳也方言自关而东周洛韩魏之间谓索为绠说文从系更声下金岌反文字典说汲引水也从水及声集从糸作级是阶级首级也非汲水义)</p>
<p>
	　　盥漱(上官椀反说文澡手也从臼水临皿也集从水作[溘-去+水]非也下疏救反文字典说水净口也又荡口也从水欶声欶音朔)</p>
<p>
	　　瓶匜(丿之反杜注左传云沃盥器也说文似羹魁柄中有道可以注水也从匚声匚音方也)</p>
<p>
	　　枫櫖(上福逢反说文厚叶弱枝善摇或从林作檒郭注山海经云即今枫香木也下吕猪反考声诸櫖木名也尔雅云诸櫖也虆郭注云今江东呼虆为藤似葛而[夕/鹿]大文字典说从木虑声集从虚作[木*虛]非也虆音律追反虆亦櫖也)</p>
<p>
	　　[木*音]枥(上懿宜反毛诗传云椅梓属也韩诗云梓实桐皮曰椅郭注尔雅云即楸也或作[木*倚]下零的反或作栎)</p>
<p>
	　　机白蔕(上渠鸠反尔雅云机系梅郭注云似梅子如指头赤色又似小[木*奈]可食也从木下低计反考声云果子及叶所系曰蔕尔雅云桃李曰蔕文字典说从草带声)</p>
<p>
	　　橚苯[卄/尊](上所昱反考声橚林木皃也说文长水皃也从木肃声中盆本反下尊损反顾野王云苯[卄/尊]谓[卄/手]茸也说文草茂聚也并从草本尊皆声[卄/手]麸风反茸音辱容反也)</p>
<p>
	　　泫露(玄犬反文字典说云法谓露光从水玄声集从贝作贙字书皆云狩名也非泫露义)</p>
<p>
	　　抗茎(上康浪反广雅云抗强高也杜注左传云举也说文从手亢亢亦声下核庚反苍颉篇草本曰茎说文从草巠声巠音经)</p>
<p>
	　　雨[愨-心+鳥](口候反文字典说云鸟子初生出[夕*(ㄗ@、)]者也从鸟[穀-禾]声[穀-禾]音苦角反)</p>
<p>
	　　鸡鹜(蒙卜反郭注尔雅鹜野鸭也文字典说从鸟敄声敄音武)</p>
<p>
	　　鸣蝉(时然反月令仲夏之月蝉始鸣声清亮应劭注<a>汉书</a>云蝉居高食洁目在腋下说文以旁鸣者也从虫单声集从玄作蚿音弦考声蚿谓百足虫也非鸣蝉之义)</p>
<p>
	　　飞鼯(五孤反尔雅云鼯鼠也已见前释)</p>
<p>
	　　嘈[口*(大/羊)](上皂槽反下残怛反埤苍云嘈[口*(大/羊)]声貌也广雅与埤苍义同古今正字或作囐集从赞作囋音赞怛反非本义)</p>
<p>
	　　[颱-台+(劉-刀+ㄗ)]亮(柳舟反文字典说作飂风声从风翏声集作[颱-台+(劉-刀+ㄗ)]俗字也下良怅反集从口作喨非也)</p>
<p>
	　　左眷(厥愿反孔注<a>尚书</a>云眷视也毛诗传云眷谓反顾也说文从目[券-刀][券-刀]亦声集从目作眷非也)</p>
<p>
	　　右睇(提帝反郑注礼记云睇倾视也夏小正睇者眄也古今正字从目弟声)</p>
<p>
	　　跕屣(添叶反考声徐行曳屣也张晏注<a>史记</a>云跕屣也说文从足占声下师滓反或作[跳-兆+麗][跳-兆+徒]并通)</p>
<p>
	　　抠衣(口钩反广雅云抠举也顾野王云谓以手掔衣前也说文从手区声掔音欺言反)</p>
<p>
	　　菌榭(上逵殒反下夕夜反文字集略云榭台上屋也说文云从木射声)</p>
<p>
	　　饵星髓(而志反苍颉篇饵食也说文从食耳声集从取作[飢-几+取]非也)</p>
<p>
	　　潨潟(上在公反又旨容反并通毛诗传水会也笺云水外高者也从水从众会意字也)</p>
<p>
	　　湓涌(普闷反苍颉篇湓水声也古今正字从水盆声集从奔作渀无此字)</p>
<p>
	　　泱咽(于党反杜注左传云泱泱弘大之声也说文从水央声也)</p>
<p>
	　　檀栾(上但兰反下乱官反山海经云云雨之山有木名曰栾黄本赤枝青叶也说文栾似栏也从木[戀-心]声[戀-心]音挛)</p>
<p>
	　　萧[颱-台+必](彼力反广雅[颱-台+必]风也说文从风必声也)</p>
<p>
	　　区畛(之忍反郑注周礼云十夫二酂之田也说文井田间陌也从田[珍-王]声[珍-王]音轸集从尔作[田*尒]俗字也酂音赞)</p>
<p>
	　　肥[肉*臾](庾朱反说文腴亦肥也从肉臾声)</p>
<p>
	　　冬葚(时稔反毛诗传云葚桑实也或作椹也)</p>
<p>
	　　霜鵽(追刮反郭璞注尔雅云鵽大如鸽似雌雉鼠脚无后指岐尾为鸟戆群飞出北方沙漠也说文从鸟叕声叕音竹劣反)</p>
<p>
	　　短褐(上端管反下寒葛反许叔重注淮南子云楚人谓袍为短褐说文短从矢豆声褐从衣曷声集从木作梪音豆郭注尔雅云梪谓礼器也非集义)</p>
<p>
	　　菀蒋(上冤远反本草云紫菀也一名青菀说文菀药也下爵羊反说文蒋苽也并从草宛将皆声苽音孤也)</p>
<p>
	　　菅[菆-耳+(扁-戶+├)](上涧颜反下古坏反左氏传虽有[聯-耳]麻无弃菅[菆-耳+(扁-戶+├)]郭注尔雅云菅茅类也声类[菆-耳+(扁-戶+├)]草中为索也说文并从草官[(扁-戶+├)*又]皆声音苦恠反集作[利-禾+再]亦通)</p>
<p>
	　　欢呶(上吁袁反下奴交反毛诗传曰号呶欢呶也考声唠呶声皃也说文从口奴声唠音丑交反)</p>
<p>
	　　晟论(成政反广雅晟多也或作盛两字义同)</p>
<p>
	　　箱庾(想羊反毛诗传曰大车之箱也说文从竹相声文字典说或亦从草作葙下臾主反贾逵注国语云大曰仓小曰庾庾积也谓禾稼积也说文仓无屋曰庾从广臾声)</p>
<p>
	　　嗢噱(上乌骨反广雅嗢笑也埤苍大笑也下强脚反考声嗢噱大笑不自胜也说文并从口昷豦皆声昷音温)</p>
<p>
	　　僶俯(蜜牝反下眉辨反考声僶俯谓不倦息也毛诗传云僶俯勉也说文俯从人免声僶或从冈作黾)</p>
<p>
	　　亟改(欺记反亟数也数音朔也考声改字正从攴作[王*支])</p>
<p>
	　　网屦(俱遇反苍颉篇屦履也集作屦俗字)</p>
<p>
	　　摛琉璃(耻离反说文擒舒也从手离声琉音留正体字集作琉俗字)</p>
<p>
	　　璩公(巨鱼反人名也)</p>
<p>
	　　而咏(荣命反说文亦咏字)</p>
<p>
	　　辞莺(厄衡反毛诗传云莺有文章鸟也文字典说从鸟荧省声也)</p>
<p>
	　　蔽祄(上必袂反下皆械反广雅云祄刺膝也考声谓裤也说文祄袥也亦刺膝也从衣介亦声袥音汤洛反)</p>
<p>
	　　集卷第二十五</p>
<p>
	　　瞻睹(都鲁反与此睹字同)</p>
<p>
	　　流遁(突顿反与遁字同)</p>
<p>
	　　輶轩(酉周反毛诗传輶轻也说文从车酋声)</p>
<p>
	　　慞惶(掌羊反考声慞惶怖惧皃也)</p>
<p>
	　　簪绂(上戢森反韵集云簪笄也或作[旡/几]古作[竺-二+甚]集作簪说文以为俗字下粉勿反苍颉篇[糸*友]绶也或作[纊-黃+?])</p>
<p>
	　　宸扆(上慎人反考声字也紫微宫曰紫宸天帝所居处也说文从宀辰声下依岂反尔雅云户牖之间谓之扆郭注云牎东户西也说文从户衣声牖音由柳反也)</p>
<p>
	　　芟薙(上音衫下梯计反文字典说云薙除也从草雉声也)</p>
<p>
	　　膜拜(上忙博反前第十九卷释讫)</p>
<p>
	　　悬邈(尨剥反邈然旷远之皃也从辵貌声集从心作恳非也尨音木邦反)</p>
<p>
	　　鷩弁(必袂反考声云冕名也郑注周礼云画鷩雉所谓华虫也说文从鸟敝声敝音毗袂反)</p>
<p>
	　　彦悰(族宗反僧名也)</p>
<p>
	　　长撎(伊二反考声撎揖也说文拜举手下也从手壹声)</p>
<p>
	　　集卷第二十六</p>
<p>
	　　喁喁(王恭反前第十九卷已释讫)</p>
<p>
	　　哨类(七醮反考工记云哨小也文字典说从口肖声)</p>
<p>
	　　蚕衣(杂含反周礼云内掌之职仲春诏后帅外内命妇始蚕于北郊说文蚕吐丝也从[虫*虫]音昆朁音千感反集从天作蚕非也下同)</p>
<p>
	　　瀹茧(上羊灼反说文瀹谓内[冉-工+又]菜汤中出之也或从[鬻-米]作[鬻-米+習]音历集从火作爚亦通下坚显反说文蚕衣也从糸从虫从芇像蛾两角相当也芇音眠集作玺俗字)</p>
<p>
	　　遄彼(殊缘反毛诗传云遄疾也尔雅速也说文从辵专声集从欠作歂音同上说文谓口气引也未审孰是)</p>
<p>
	　　扑揥(上普卜反顾野王云扑谓打捶之也下低戾反声类揥损也说文并从手菐帝皆声菐音同上)</p>
<p>
	　　牲牷(上所耕反下绝缘反郑笺毛诗云牛羊豕曰牲孔安国注尚书云色纯曰牺体完曰牷郑众注周礼云牷纯色也说文并从牛生全皆声)</p>
<p>
	　　血[勞-力+肉](了雕反郑注礼记云营肠间脂也说文或作膫)</p>
<p>
	　　礿祭(羊灼反尔雅云夏祭曰礿郭注云谓新菜可灼也或作禴集从竹作籥谓管籥字非此义)</p>
<p>
	　　卖鳝(蝉展反考声鱼名也山海经云滑鱼也郭注云鳝鱼似蛇也说文从鱼单声)</p>
<p>
	　　抪设(普逋反字书[敷-方+寸]也顾野王云敷舒也或作铺)</p>
<p>
	　　罝罘([將/米]邪反郭注尔雅云罝犹遮也考声罝免[絅-口+又]也说文或作[(ㄇ@︿)/組][(ㄇ@︿)/(樝-木)]下扶留反郑注礼记云取兽罘也说文亦取兔[(ㄇ@人)/古]也郑注周礼云[(ㄇ@人)/古]即网)</p>
<p>
	　　蝍蛆(上甑力反下子余反许叔重淮南子云蝍蛆一名吴公也说文并从虫即且皆声)</p>
<p>
	　　甘螮(怚太反考声螮蛇也唐韵亦蛇也或作带也)</p>
<p>
	　　豺犬(床皆反郭注尔雅云豺脚似狗也说文狼属也从豸才声豸音池尔反集从犬作[狂-王+付]无此字非也)</p>
<p>
	　　野干(葛寒反郭璞曰射干能缘木也广志云采果于危岩高木也集从犬作犴非也)</p>
<p>
	　　是[爿-〡+(厂@易)](盈只反考声历[爿-〡+(厂@易)]皮上病也正从[臧-(戊@臣)+(序-予)]集作[爿-〡+(厂@易)]俗字也)</p>
<p>
	　　是[臧-(戊@臣)+(厂@(堊-王+田))](柳周反广雅云[臧-(戊@臣)+(厂@(堊-王+田))]病也顾野王云肿结不溃散也说文肿也从[爿-〡+厂][堊-王+田]声集作[臧-(戊@臣)+(厂@(堊-王+田))]俗字)</p>
<p>
	　　是[爿-〡+(厂@婁)](楼豆反郭璞山海经云[爿-〡+(厂@婁)][病-丙+(雍-〦)]也说文颈肿也从[爿-〡+厂]娄声集作瘘俗字)</p>
<p>
	　　集卷第二十七</p>
<p>
	　　螺蚳(上力和反下直离反周礼云祭祀供蚳以受醢人郑众注云蚳蚁[夕*(ㄗ@、)]也说文从虫氐声氐音低)</p>
<p>
	　　濠梁(胡高反水名前释讫)</p>
<p>
	　　饥惄(宁的反郭注尔雅云惄如调饥也或作惄)</p>
<p>
	　　睟容(思季反前释讫)</p>
<p>
	　　暕为(奸眼反人名也)</p>
<p>
	　　西邮(有求反尔雅邮过也郭注尔雅云道路所经过也广雅驿也说文从邑[(乖-北+(傘-(企-止+十)))/一]声集作[卸-(乞-乙)+(乏-之)]非也)</p>
<p>
	　　汪濊(上乌黄反下威卫反顾野王云汪濊犹滂沱盛皃也广雅水也濊或作[濊-(步-止+一)+(示-一)]也沱音达何反)</p>
<p>
	　　怃然(无甫反何晏注<a>论语</a>云怃然谓其不达己意而非之也说文从心无声)</p>
<p>
	　　因[彰-章+青](情井反贾逵注国语云静洁也说文清饰也或从立作靖)</p>
<p>
	　　两袠(陈栗反或作帙古作袟集作[失/衣]非也)</p>
<p>
	　　跬步(窥癸反礼记君子跬步不敢忘也方言半步为跬顾野王云谓举一足也两跬为步考声作[起-巳+圭]集作跬通用也)</p>
<p>
	　　懔厉(上林锦反下怜计反埤苍懔亦悷也转相训也说文懔从心禀声厉或作捩也)</p>
<p>
	　　刖刵(下如志反孔注尚书云刵谓截耳也文字典说从刀耳声)</p>
<p>
	　　固锴(上音固集作周误也下界谐反言锴坚也说文云九江谓铁为锴从金皆亦声)</p>
<p>
	　　秾华(女龙反考声花盛皃也)</p>
<p>
	　　愒曰(枯带反左传云玩岁而愒曰杜注云愒贪也何注公羊传云愒急也说文从心曷声)</p>
<p>
	　　歊赫(上希娇反顾野王云歊谓热气也说文嚣嚣气出皃也下虚厄反说文从二赤集作[卄/赤]非也)</p>
<p>
	　　摠摠(赛来反广雅摠动也古今正字擡摠振迅也从手思声考声正作摠集作揌俗字)</p>
<p>
	　　[媲-比+心]偶(上批闭反下鱼狗反郭注尔雅云亦谓偶[媲-比+心]也即转训字也说文[媲-比+心]妃也从女[媲-女]声[媲-女]音蒲犁反妃音配)</p>
<p>
	　　高怼(锤类反说文怼怨也从心对声或从言作[言*對]也)</p>
<p>
	　　寒凘(赐咨反王逸注楚辞云凘解冰也说文流冰也从冫斯声集从水作凘水名也在北海)</p>
<p>
	　　才验(在来反顾野王云才犹近也或作裁集作絻非也或作才俗字也)</p>
<p>
	　　修嫭(胡固反广雅婟好皃也或作婟也从雩作嫮俗字也)</p>
<p>
	　　睇人(啼计反郑注礼记睇谓倾视也字义前释讫)</p>
<p>
	　　琼畹(冤阮反前已释讫)</p>
<p>
	　　剡州(涉[白-日+(丹-、+十)]反越地名也)</p>
<p>
	　　徐镳(表骄反说文马衔也从金麃声麃音[魚*色]交反集从马作[馬*麃]音禄野马也非义)</p>
<p>
	　　集卷第二十八</p>
<p>
	　　荼蓼(上独奴反尔雅云荼<a>苦菜</a>也下聊鸟反毛诗传云蓼水草也说文辛菜也并从草余翏皆声翏音刘救反)</p>
<p>
	　　歉腹(谦簟反刘兆注谷梁传云歉谓食不饱也从欠兼声集从口作嗛谓口有所衔也非歉腹也)</p>
<p>
	　　长塍(食仍反苍颉篇塍畔也埤苍埒也或从田作[塍-月+田]又作塖也)</p>
<p>
	　　能[臧-(戊@臣)+(序-予+俞)](瑜主反顾野王云[臧-(戊@臣)+(序-予+俞)]谓小轻也说文愈病也或亦作愈也)</p>
<p>
	　　青缇(悌奚反郑注周礼云缇縓色也说文赤黄色也从糸是声縓音宣绢反)</p>
<p>
	　　向诩(吁禹反人名也)</p>
<p>
	　　[怡-台+夭]恼(上于早反文字集略云懊憹悲心内结也[怡-台+夭]或作懊集从土作[土*夭]非也恼或作憹集从三止作[怡-台+(止/(止*止))]非)</p>
<p>
	　　无碍(鱼盖反凡经文作[得-彳]或作阂集从亥作硋非也)</p>
<p>
	　　鏦金(楚双反子虚赋云鏦金鼓也埤苍云枞犹撞也或从手作枞也)</p>
<p>
	　　槮龟(森锦反郭注尔雅云今之作槮者聚柴木于水中鱼得寒入其里因捕取之说文从木参声)</p>
<p>
	　　啸吒(谪亚反顾野王云吒犹呵叱也说文从口乇声乇音竹革反)</p>
<p>
	　　登陑(二之反考声云陑河东地名也孔注尚书云陑在河曲之南也从[阜-(口/十)+(耜-耒)]或作隭也)</p>
<p>
	　　蓼莪(我哥反诗云蓼蓼者莪郭注尔雅云今之莪蒿也说文从草我声)</p>
<p>
	　　簨业(询允反郑注礼记云簨所以悬钟声者横曰簨饰之以鳞属以大版为之业或从木作[栒/大]集作[孕-子+旲]非也)</p>
<p>
	　　虞倕(睡隹反郭注山海经云倕尧巧工人也)</p>
<p>
	　　[火*色][火*塵](上鲍苞反韵英云火熟物也或作[烈-列+(色-巴+巳)]下袄蒿反集训云热炙煨物今熟或作燠亦作爊古文作衮集中从鸟作[包*鳥]鷞未详)</p>
<p>
	　　弗傲(敖诰反杜注左传傲谓不敬也考声尔疋作傲亦作[(敖-士+出)/女]集从心作慠非也)</p>
<p>
	　　介品(皆械反郑注周礼云介龟鳖之属水居者也说文从人从人集从鱼作魪鱼名也非介品之义)</p>
<p>
	　　种汇(韦贵反<a>周易</a>汇类也前释义讫)</p>
<p>
	　　噆肤(上子答反<a>庄子</a>云蚊蚉食肤通夜不寐也埤苍啮也说文[口*(一/巾)]衔也或考声正作[口*(一/巾)])</p>
<p>
	　　网[(ㄇ@人)/或](为逼反尔雅云九[(ㄇ@人)/或]鱼[絅-口+又]也郭注云即今之百囊[网-(ㄨ*ㄨ)+又]也说文从[网-(ㄨ*ㄨ)+又]或声)</p>
<p>
	　　众[多*果](和果反方言凡物盛多为伙前已释讫)</p>
<p>
	　　慊慊(谦簟反考声慊情切也说文从心兼声也)</p>
<p>
	　　閴其(倾役反埤苍云閴静也从具音俱役反前已释讫)</p>
<p>
	　　应讣(敷务反与赴字同也)</p>
<p>
	　　集卷第二十九</p>
<p>
	　　屠[(巢-果+(一/自))*或](穬获反毛诗传云[(巢-果+(一/自))*或]获也不服者煞而献其耳曰[(巢-果+(一/自))*或]或从国作[國*或]又从耳作聝古文又作聀)</p>
<p>
	　　貙虎(云诛反字指宠貙人出公牛氏能为虎异物铭云貙出公牛变化若神当其为虎不识为人也说文从豸区声豸音雉也)</p>
<p>
	　　舳舻(上虫六反方言舟后曰舳舳制水者也郭注云今江东呼拖为舳说文从舟由省声拖它可反下鲁都反李斐注汉书云船前[利-禾+(夾-大+未)]棹处也说文船头也从舟卢声)</p>
<p>
	　　入[舟*翕](贪合反考声两船并也文字集略云两曹大舟也集作[榻-木+舟]俗字)</p>
<p>
	　　成眚(生梗反孔注尚书云眚过也说文从目生声也)</p>
<p>
	　　慆耳(讨高反苍颉篇云慆和悦皃也说文悦也从心舀声舀音同上)</p>
<p>
	　　堙心(一邻反孔注尚书云堙塞也或作垔)</p>
<p>
	　　馞起(盆没反广雅馞馞香也埤苍大香也说文从香孛声孛音同上孛从[一/巿]又从子[一/巿]音沸也)</p>
<p>
	　　婉娩(上冤远反下无返反考声婉娩妇人柔顺皃也郑注礼记云娩媚也说文婉顺也并从女集从曰作晼曰部无此字晚谓日暮也未详其深义)</p>
<p>
	　　蹠实(征石反淮南子云鸟排空而飞兽蹠实而走也许叔重注云蹠蹈也又曰行也或作蹠字集从庶作蹠非)</p>
<p>
	　　竛竮(上冷丁反下匹并反字书竛竮行不正也并从立集从足作跉通作跰非也)</p>
<p>
	　　[女*(乞-乙+小)]媪(上搦矮反考声谓乳儿妪也下乌晧反文颖注汉书云幽州及汉中皆谓老妪为媪说文女老称也并从女尔昷皆声昷音温妪音[圬-土+糸]矩反)</p>
<p>
	　　辽[奐-大+((〡*目)/一/乂)](隳回反前释义讫)</p>
<p>
	　　蟭螟(上子消反下觅瓶反<a>列子</a>云殷汤问于夏革曰夫物有巨细乎答曰蟭螟者江浦之间名为么虫群飞巢于蚊睫之上栖宿去来蚊不觉也并从虫么音魔跛反么谓小也革音矜忆反)</p>
<p>
	　　鲲鹏(上骨魂反下蒲甫反庄子云北溟有鱼其名曰鲲化而为鸟其名曰鹏鹏背不知其几千里也司马彪注云鲲大鱼也说文从鱼昆声集从虫作蜫非也鹏从鸟朋声)</p>
<p>
	　　升岵(胡古反毛诗传云山无草曰岵韩诗云山有木无草曰岵说文从山古声)</p>
<p>
	　　魏阙(巍贵反淮南子云心居魏阙周礼云谓天阙为象魏魏高大之称也从委鬼声集从马作騩音贵字统云马浅黑色也非魏阙义)</p>
<p>
	　　颲颲(连哲反声类云颲风利也说文从风列亦声)</p>
<p>
	　　孤鶵(仕瑜反郭注尔雅云鸟生而能自食者曰雏说文或从隹作雏集作鶵俗字也)</p>
<p>
	　　捦之(及金反埤苍[打-丁+禁]捉也说文急持衣襟也或从攴作鈘又从禁作[打-丁+禁])</p>
<p>
	　　隗通(吾猥反人姓名也猥音乌罪反)</p>
<p>
	　　虫鸟(上逐隆反下雕了反义是虫与鸟是两字也集连作[蟲/鳥]写人深误也)</p>
<p>
	　　[騰-月+舟]骋(上特登反考声超也正作[騰-月+舟]集作腾俗字也下柽领反集从央作駚误也柽音逞贞反)</p>
<p>
	　　并[慢-又+心](轩偃反顾野王云今谓布张车上为[慢-又+心]也释名车[慢-又+心]所以御热也说文从巾[曼-又+心]声集作慢写误也)</p>
<p>
	　　[磕-去+太][磕-去+太](坎合反说文石相[磕-去+太]声也从石盍声盍音合盍从大从[百-日+皿]今俗通作[磕-去+太]集从盖作[磕-去+(羌-儿)]非也)</p>
<p>
	　　崄峭(上希捡反字指[山*兼]崄不平也考声山高危皃也古今正字从山佥声佥音妾盐反[山*魚]音欺俨反下鍫醮反声类峭峻也或从[阜-(口/十)+(耜-耒)]作陗)</p>
<p>
	　　巉绝(床衔反考声巉岩山皃也或作崭又作磛集作巉俗字也)</p>
<p>
	　　[颱-台+日][颱-台+日](云密反说文大风皃也从风日声)</p>
<p>
	　　蓁芿(上栉巾反毛诗传云蓁蓁草盛皃也广雅茂也文字典说从草秦声下仍证反考声草密不剪也说文亦草密也从草仍声或从仍省)</p>
<p>
	　　纡[巳/山](上伛于反杜注左传云纡曲也说文屈也从糸于声下子结反张铣注六都赋云山曲曰[巳/山]说文从山巳巳亦声)</p>
<p>
	　　捊磬(上扶尤反尚书云泗滨浮鏧孔注云水中见石可以为磨说文从水孚声集从手作捊音蒲沟反韩诗云捊聚也非磬义)</p>
<p>
	　　吐[潘-釆+(一/(匚*〡*〡*(巨-匚)))](流救反集作溜俗字也)</p>
<p>
	　　涟漪(上列缠反毛诗云河水清且连漪传曰风行而水成文曰涟下倚宜反毛诗传古直漪重波也说文涟漪水波也并从水涟猗皆声也)</p>
<p>
	　　玞石(甫无反郭注山海经云武玞石似玉今长沙临湖县出之青地白文色葱茏不可了也顾野王云即瑌石或琰也说文从玉夫声)</p>
<p>
	　　神质(真逸反韩康伯注周易云质犹体也宋忠注太玄经云质躯也说文从贝斦声斦音银集从竹作筫非也)</p>
<p>
	　　岧尧(上徒聊反下鹢消反考声岹峣山并立貌也郭注方言峣高峻之貌也广雅岧危也考声或作岹峣鹢音霓激反)</p>
<p>
	　　[山*累]峗(上雷猥反下硙猥反考声云[山/畾]峞山皃也或作[山*畾][山*畾][山/累]古今正字峞从山危声或作峞)</p>
<p>
	　　巃嵸(上笼董反下葱[撼-咸+(句-口+夕)]反埤苍巃从高貌也字义前释讫)</p>
<p>
	　　[敲-高+尚]恍(上昌掌反苍颉篇敞谓高显也说文平治高土可以远望也说文从攴尚声下黄广反考声恍虚旷貌也与集中字同文字典说云远望也或作慌)</p>
<p>
	　　[山/堯]屼(吾骨反字指云屼秃山貌也古今正字从山兀声作[山/兀]亦通俗)</p>
<p>
	　　市[邱-丘+(序-予+墨)](彻连反集从门[門@厘]非也)</p>
<p>
	　　澄渟(狄丁反埤苍水止也字书水滞也文字典说从水亭声也)</p>
<p>
	　　歊暑(希娇反顾野王云歊谓热气说文嚣嚣气出貌也字义前释讫)</p>
<p>
	　　白鹇皛(点姧反考声白鹇鸟名也似雉白色有细黑文颊赤顶有青毛如丝腹下鸟孙愐唐韵云尾长五六尺也文字典说从鸟闲声下胡鸟反苍颉篇云皛明也从三白)</p>
<p>
	　　溪圻(忌宜反孔注尚书云圻界也说文从土斤声)</p>
<p>
	　　黄[卄/(幅-巾+片)](丕逼反考声草名也埤苍云[卄/(幅-巾+片)]蔓生实可食也古今正字从草[幅-巾+片][幅-巾+片]亦声也)</p>
<p>
	　　红(梅軰反许叔重法淮南子云莓实似桑葚生江滨苍颉篇可食也郭注尔雅云即藨音皮表反莓也子似[卄/覆]葐而大赤醋甜可食说文马莓也或作[菁-月+毌]也)</p>
<p>
	　　蘡薁(上伊贞反下于六反毛诗传云蘡[卄/(囗@米)/大]草名也考声云似<a>葡萄</a>而小子黑也说文并从草婴奥皆声奥音同上)</p>
<p>
	　　青荄(界谐反尔雅云荄根也方言东齐谓根曰荄说文草根也从草亥声)</p>
<p>
	　　蝉引(常然反集从口作吲音施忍反礼记云笑不至吲也非蝉义)</p>
<p>
	　　啁[口*哲](上陟交反下磔戛反顾野王云嘲[口*哲]大鸟鸣也考声嘲[口*哲]鸟声貌也啁或作嘲哳或作[口*哲]并通用)</p>
<p>
	　　广庑(无甫反说文堂下周屋也从广无声广严舟反)</p>
<p>
	　　列徥柱(徥音池耳反郭注云言徥行貌也说文从彳是声彳音逞尺反也)</p>
<p>
	　　亘飞(居邓反毛诗传亘遍也集从糸作絙古文字也)</p>
<p>
	　　瞪对(直证反埤苍直视也说文从目登声)</p>
<p>
	　　[(木-(企-止)+((人/人)*(人/人)))/大]垲(开改反杜注左传云[(木-(企-止)+((人/人)*(人/人)))/大]明也垲燥也说文高燥貌也字偏旁前释讫)</p>
<p>
	　　刬贪(察简反广雅刬削也声类刬平也说文从刀戋声音残也)</p>
<p>
	　　光爚(羊灼反字指云爚电光貌也说文亦光也从火龠龠亦声集从佥作[火*僉]旡此字书写误)</p>
<p>
	　　[彰-章+青]而(情井反与靖同前释偏旁讫)</p>
<p>
	　　环钏(穿眷反考声以玉金为环以贯臂也集从王作玔非也)</p>
<p>
	　　伶[俜-由+(叟-又)](上音灵下匹丁反或从立作竛竮前释讫)</p>
<p>
	　　青緌(蘃隹反郑注仪礼云緌冠饰也郭注尔雅缨也说文谓继冠缨也紫青色也从糸委声也)</p>
<p>
	　　载鐊(药章反郑注周礼云马面上当颅也刻金为之所谓镂鐊也毛诗笺云首上曰鐊也或作锡)</p>
<p>
	　　神莂(变拙反考声莂谓审其<a>善恶</a>也埤苍云莂谓穊种移[卄/((冉-土)*辛)]之出也案与分别义同或作[言*別]莂并通也)</p>
<p>
	　　峛崺(上离纸反下移尔反字指峛崺卑而长也尔雅云逦迤沙丘郭注云谓旁行速延也或从辵作逦迤旁音蒲忙反)</p>
<p>
	　　貏豸(上皮彼反下池纸反考声貏豸陂阪貌也从豸陂音叵波反)</p>
<p>
	　　硱磳(上亏云反下崱陵反王注楚辞云硱磳谓崔嵬[山*取]嵎也说文从石困曾皆声崔音徂回反嵬音吾回反[山*取]音子余反嵎音王俱反)</p>
<p>
	　　磈硊(上威鬼反下危鬼反埤苍硱磳硊谓[這-言+只]曲也说文并从石鬼危皆声[這-言+只]音乡逆反磈集从言作誳音屈周易申也硊从言作诡音鬼许注淮南子诡诈也并非硱磳磈硊之义未详其秘奥也)</p>
<p>
	　　坂坻(上发晚反谓险也下雉知反诗云如坻如京也说文坂亦坡或从[阜-(口/十)+(耜-耒)]作阪坻从土氐声氐音帝奚反集从犀作墀谓天子丹墀也非抵坂义)</p>
<p>
	　　巀嶭(上前节反下研结反毛诗传云巀嶭高峻貌也说文巀字从山[雀*戈][雀*戈]亦声嶭或作嵲又作[山*鬼]从[艸-屮])</p>
<p>
	　　泓澄(乌宏反广雅云泓[涳-工+((嘹-口)-(日/小))]也说文亦深大也从水弘声)</p>
<p>
	　　碝石(儒兖反山海经云扶猪之山多碝石郭注云今雁门山中有碝石白者如冰半有赤色说文石似玉也或从玉作瑌)</p>
<p>
	　　摛白(耻知反张铣注蜀都赋云摛发也说文舒也偏旁前释讫集作摛俗字)</p>
<p>
	　　筼筜(上运君反下党即反左太冲吴都赋云竹则筼筜箖箊考声皆竹名也文字典说并从竹员当皆声箖音林箊音于也)</p>
<p>
	　　的皪(上丁历反下零的反说文玓瓅明珠色也或并从玉作玓瓅也)</p>
<p>
	　　垂葼(总东反方言齐兖[((美-王)-大)/異]人谓小枝为葼或从竹作葼)</p>
<p>
	　　濎泞(上丁冷反下宁定反考声倾泞水貌也广雅泞清也说文滢也从水宁声[日*鼎]或作澒)</p>
<p>
	　　独[鳥*舂](上同禄反下朿钟反考声鸟名也郑注礼记云求旦之鸟也方言周魏宋楚之间谓之独舂或谓之定甲一名[旱*鳥]音渴鴠音旦郭注云似雉五色冬无毛赤倮昼夜鸣也集作[獨/鳥][舂/鳥]俗撰字也)</p>
<p>
	　　鸥香(鸟钩反南越志云江鸥一名海鸥也苍颉篇云大如[女*鳥]也说文鸥水鸮也一名鹥也从鸟区声鸮音移骄反)</p>
<p>
	　　[辟*鳥][虒*鳥](上并役反下体低反方言野凫小而没水中者南楚之外谓之[辟*鳥][虒*鳥]其大者谓之鹘啼郭注尔雅云膏可以莹刀也说文并从鸟辟虒皆声虒音同上集作[虒*鳥]俗字也)</p>
<p>
	　　[且/分]广(号老反说文[旲/刀]谓先气[月*告]晧也从日从[大/刀][大/刀]音公老反字从大而八分也从日从天者俗也集或作具或作莫或作[含*色]皆非也)</p>
<p>
	　　荇菱(上音杏郭注尔雅云荇丛生水中叶圆茎端长短随水深浅江东食之呼为荇或作莕下力蒸反郭注尔雅云菱今之水中[卄/(敲-高)]也说文从草淩淩亦声[卄/(敲-高)]音其记反)</p>
<p>
	　　菡[卄/閻](上含感反下覃感反尔雅云荷芺蕖其花菡[卄/閻]已发者为芙蓉也从草函声或作莟函音鸭陷反[卄/閻]从草阎声或作[卄/窞]集作[含*色]欿不成字也)</p>
<p>
	　　硉矹(上论兀反下吾骨反考声硉矹大石皃也或从山作峍屼)</p>
<p>
	　　隤陀(上徒回反说文坠下也或从心作愦下堂何反贾注国语云山[山/用]曰陀说文从[阜-(口/十)+(耜-耒)]它它亦声集作陁俗字也)</p>
<p>
	　　鬖[髟/少](上翣衔反下疏加反考声鬖[髟/少][髟/犬]垂貌也并从髟音必遥反)</p>
<p>
	　　熠耀(上寻立反下遥照反说文熠耀盛光也并从火)</p>
<p>
	　　天潢(晃光反左传潢汗行潦之水也一曰荐于鬼神也说文从水黄声)</p>
<p>
	　　曭朗(汤朗反古今正字[暟-豆+黑]莽不明貌也从日党声)</p>
<p>
	　　香馝(频蜜反埤苍馝大香也说文从香必声也)</p>
<p>
	　　敫敫(羊灼反说文敫敫光流貌也从白从放也)</p>
<p>
	　　之軷(槃未反)</p>
<p>
	　　燔炙(上伐蕃反毛诗传曰毛曰炰音蒲交反加火曰燔炕火曰炙说文云从火番声也)</p>
<p>
	　　听然(鱼谨反说文听笑貌也从口斤声)</p>
<p>
	　　[培-土+山]嵝(上蒲口反下娄走反或从土作培塿)</p>
<p>
	　　雕墙(上鸟聊反孔注尚书雕画也说文从彡周声集从鸟作雕非也下匠羊反集从土作墙俗字也)</p>
<p>
	　　碌[石*族](上笼[卄/馬]反下葱禄反考声碌[石*族]石不平皃也集从草作[卄/綠]字书无此字作蔟谓聚老蚕也未详其字理恐乖误也)</p>
<p>
	　　气詟(詹叶反说文失气而言也从言龙省声音潭合反亦前释讫也)</p>
<p>
	　　踧踖(上啾六反下精亦反马注论语云踧踖恭敬皃也广雅踧踖畏敬也踧或作踧说文踖从足昔声集作蹙谓聚也非踧踖义)</p>
<p>
	　　江芄(音戈地名也亦号人名也)</p>
<p>
	　　结縎(昆兀反广雅结縎不解也说文縎亦结也或从心作愲也)</p>
<p>
	　　[怡-台+替]凄(错感反说文[怡-台+替]痛也从心)</p>
<p>
	　　外陀(徒何反方言陀毁也集从人作他未详)</p>
<p>
	　　内圮(皮美反孔注尚书圯毁也从土)</p>
<p>
	　　欻逢(吁勿反[薩-產+辛]综注西京赋欻忽也说文从欠炎声集从邑作郯音弹甘反地名也非忽义)</p>
<p>
	　　遰高(蹄计反刘逵注吴都赋云遰望悬绝也说文去也从辵带声)</p>
<p>
	　　殒欷(欣既反何休注公羊传云欷悲也苍颉篇注余声也说文从欠希声)</p>
<p>
	　　傃殷(苏故反郑注礼记云傃犹向也从人)</p>
<p>
	　　覛往(萌檗反说文覛谓邪视也从见[脈-月]声[脈-月]音普拜反集从永作[永*見]俗字也)</p>
<p>
	　　葆鬓(补道反汉书云人头鬓如蓬葆之皃也说文从草保保亦声)</p>
<p>
	　　昏痼(孤误反说文痼久病也正体作[病-丙+古])</p>
<p>
	　　有殚(但干反考声尽也)</p>
<p>
	　　巨犉(润纯反尔雅牛高七尺曰犉毛诗传曰黄牛黑唇犉亦曰犉也说文从牛)</p>
<p>
	　　蕞尔(摧外反说文[苧-丁+(耳*(一/又))]小皃也从草冣声集从手作撮误也)</p>
<p>
	　　竞[(豈*支)/虫](毒冬反韵集及字书并云[(豈*支)/虫]谓敱声也或作[(豈*支)/角]也)</p>
<p>
	　　捉弦(颉坚反文字集略云弦谓引弓也集从革作[革*玄]非也)</p>
<p>
	　　望旹(是之反古文时字也集从中作[貴-貝+曰]非也)</p>
<p>
	　　駷顺(粟勇反何休注公羊传云谓挽衔走马也说文从马束声也)</p>
<p>
	　　矫辔(悲媚反集作[戀-心+(電-雨)]不成字也已下同也)</p>
<p>
	　　崎岖(上绮宜反下曲俱反)</p>
<p>
	　　[穴/(爿*臬)]语(霓计反声类不觉忘言也说文眠语也从[寐-未+夢]省臬声臬音研结反集从口作呓非也)</p>
<p>
	　　悲浃(僭叶反郑注周礼云浃从甲至癸谓之浃毛诗传云达也尔雅云彻也从水)</p>
<p>
	　　涾沱(上潭答反说文涾溢也从水沓亦声集作沓非也下徒何反考声谓滂沱水多皃也集作陁不成字)</p>
<p>
	　　磵响(奸晏反假名将军号也)</p>
<p>
	　　刬迹(察限反广雅刬削也声类平也或从金作铲集作铲非也)</p>
<p>
	　　列阵(连彻反顾野王云列犹施列行次也集作迾音例非阵义)</p>
<p>
	　　骏[馬*失](移质反说文马有疾足也从马失声)</p>
<p>
	　　嵞顶(毒都反考声山名也或作涂假托用义也集从金作[金/(凵@?)][一/尢]此字也)</p>
<p>
	　　伊耋(田结反尔雅耋老也毛诗传曰八十曰耋说文从老至声也)</p>
<p>
	　　[四/(四*四)/犬]怒(皮秘反毛诗传云不醉而怒曰奰说文正作[畾/猋]从三犬三目二目为[(目*〡)/一/(〡*目)]三目益也[(目*〡)/一/(〡*目)]音眷)</p>
<p>
	　　间隙(卿逆反说文从[阜-(口/十)+(耜-耒)][少/日/小]亦声集从[希-巾+ㄙ]作郄地名也非间隙义也)</p>
<p>
	　　策疑(楚革反礼记君车将驾则仆执策立于马前也顾野王云策所以棰马也从竹)</p>
<p>
	　　姡卒(胡夺及方言姡狡也说文靦面也从女[月*舌]省声考声正作姡姡音胡刮反靦音天显反靦亦不知惭也)</p>
<p>
	　　飘猋([示*票]遥反郭注尔雅云暴风从下也或从风作飙集从三火作焱音艳非义也)</p>
<p>
	　　[(起-土+禾)-巳+(盜-皿)][趄-土+禾](上七咨反广雅[(起-土+夭)-巳+(盜-皿)][趄-土+夭]难皃也顾野王云谓意疑伍徊也考声正从走作[(起-土+夭)-巳+(盜-皿)]又作[趨-土+夭]集作[跳-兆+欠]字书[一/尢]此字下[覤-儿+目]余反考声正作[趄-土+夭]广雅从目作睢韵集作跙与集中字同)</p>
<p>
	　　淜泳(上皮冰反尔雅凭河徒沙也说文谓[一/尢]舟楫渡河也亦为凭字下荣命反郭注尔雅云泳谓潜水底行也说文水永声)</p>
<p>
	　　阻涘(锄滓反尔雅涘为厓郭注云谓水边也说文从水矣声)</p>
<p>
	　　为泭(抚肤反考声谓缚竹木于水上泭也文字典说泭编竹木也从水付声论语作桴或作[泳-永+符]集从[阜-(口/十)+(耜-耒)]作附误也)</p>
<p>
	　　抱蹋(谈合反说文蹋践也从足[日/羽]声音贪合反集从弇作[跳-兆+弇]字书旡此字)</p>
<p>
	　　盻水(奚计反说文云盻视也从目兮声也)</p>
<p>
	　　[敲-高+孑][敲-高+孑](子辞反孔注尚书云孜孜不怠也说文从攴子声集中或作敬字非也)</p>
<p>
	　　攕罗(息阎反毛诗传云攕攕犹纤纤也孔注尚书纤细也与此纤同)</p>
<p>
	　　广弘明集卷第三十</p>
<p>
	　　棹柁(上宅教反王逸注楚辞云棹楫也方言楫亦谓之棹或作棹下达可反释名船尾曰柁柂亦拽也考声拽亦柁转相训说文作柁集作柂俗字)</p>
<p>
	　　契明畴(上溪计反顾野王云凡相约束皆曰契杜注左传云契要之辞也说文从大[丰*刀]声[丰*刀]音口八反集从手作楔误也)</p>
<p>
	　　粝心(兰达反或作[米*萬])</p>
<p>
	　　鸣禽(及金反集作[狂-王+禽]非也)</p>
<p>
	　　隙牖(卿逆反集作郄地名也非牖隟义)</p>
<p>
	　　神辔(鄙媚反集作辔俗非也)</p>
<p>
	　　咍双玄(海哀反王逸注楚辞云咍笑也楚人谓笑为咍也或作[改-己+(日*已)])</p>
<p>
	　　苕苕(狄雕反)</p>
<p>
	　　隗隗(吾猥反说文高皃也从[阜-(口/十)+(耜-耒)]鬼声)</p>
<p>
	　　缥瞥(上漂眇反下偏灭反王逸注楚辞云缥谓视彗星光瞥瞥也说文缥青白色从糸票声瞥谓才见也从目敝声票音疋消反)</p>
<p>
	　　染沌(垂纶反亦纯字也)</p>
<p>
	　　昆[山*(遻-(這-言))](上音昆下昂各反集作崿俗字)</p>
<p>
	　　椅明翩(上倚宜反郭注尔雅云椅即楸也说文从木奇声)</p>
<p>
	　　婉娈(上惌远反下挛远反集作恋误也)</p>
<p>
	　　幵度(遣坚反集作幵俗字)</p>
<p>
	　　峥嵘(查筝反下获萌反集从营作巆误也)</p>
<p>
	　　摹太(目胡反)</p>
<p>
	　　承蜩(亭聊反毛诗传曰蜩蝉也说文从虫周声也)</p>
<p>
	　　累危(傫委反或作絫)</p>
<p>
	　　标静(必消反顾野王云标表也说文从木票声)</p>
<p>
	　　卷华(厥苑反考声卷收也或作卷也)</p>
<p>
	　　萧倅(崔碎反)</p>
<p>
	　　文骊(里知反考声千里马也说文从马丽声)</p>
<p>
	　　朏朏(芳尾反孔注尚书云朏明也说文从月出声)</p>
<p>
	　　间[賁-貝+一](音世或有集本作垂捡诸书无此字作[十/(土*土)]又与本韵不同未详其述)</p>
<p>
	　　桂刚(劳早反王逸注楚辞云[橑-小+火]榱也说文[橑-小+火]椽也从木[(嘹-口)-小+火]声尞音辽)</p>
<p>
	　　石隥(登邓反郭注穆天子传云隥阪也或从足作蹬)</p>
<p>
	　　[菛@函]未(谭感反考声花未开曰[菛@函]字义前第二十九卷释讫集作菡亦通)</p>
<p>
	　　欺绐(台乃反刘兆注谷梁传云绐谓相欺负也说文绐疑也从糸台声)</p>
<p>
	　　舒[竺-二+怠](台改反郭注尔雅云[竺-二+怠]箭笋也说文从竹怠声)</p>
<p>
	　　珠琲(陪每反顾野王云琲谓贯珠之名也百珠为贯五贯为琲或作[非/王]也)</p>
<p>
	　　龙澳(于六反毛诗传云澳隈也说文从水奥奥亦声也)</p>
<p>
	　　雕摵(子六反广雅摵至也说文从手摵声)</p>
<p>
	　　缇慢(弟奚反前释义讫)</p>
<p>
	　　淮溆(徐与反考声溆浦也)</p>
<p>
	　　彩毦(而志反顾野王云谓毛羽为毦饰也说文从毛取声)</p>
<p>
	　　沈[爿-〡+(序-予+每)](侮辈反毛诗传云[爿-〡+(厂@每)]病也正作[爿-〡+(序-予+每)]集作痗俗字也)</p>
<p>
	　　金錍(反闭迷)</p>
<p>
	　　骎骎(碜森反说文马行疾貌也说文从马侵省声)</p>
<p>
	　　澡身(遭老反顾野王云澡犹洗洁也说文从水喿声喿音苏到反)</p>
<p>
	　　山莺(厄耕反毛诗传云莺然有文章也考声鸟毛文貌也)</p>
<p>
	　　浏亮(上柳周反下良障反集从水作湸非也)</p>
<p>
	　　鸣枹(扶谋反考声枹击鼓椎也集从孚作桴马注论语云桴编竹木也名非枹鼓义)</p>
<p>
	　　萝茑彷(上音罗次音鸟毛诗云茑与女萝施于松柏也说文茑寄生草也从草鸟声下蒲旷反说文彷附行也从彳旁声集从草作蒡非也)</p>
<p>
	　　辎轩(滓箕反说文从车甾甾亦声集作[輯-耳+面]不成字非也)</p>
<p>
	　　下迁(切先反说文迁进也从辵千声也)</p>
<p>
	　　[新/女]姒(瑟臻反考声国名也)</p>
<p>
	　　佽飞(此利反汉时材力官名也字义前释讫)</p>
<p>
	　　亟留(欺记反考声数也双捉反集作函是咸字)</p>
<p>
	　　百[月*(一/艮)](郎党反毛诗传云朗明也亦作朗脼并通)</p>
<p>
	　　遥遁(徒顿反说文遁迁也或作遁又作[這-言+彖][這-言+(豕/(咒-几+田))]集从逐作[月*逐]误写)</p>
<p>
	　　法頵(郁云反僧名也)</p>
<p>
	　　[颱-台+立]洒(苏合反)</p>
<p>
	　　闽海(密彬反山海经云闽在海中其西北有山也说文东南越也从虫门声)</p>
<p>
	　　砭石(法廉反苍颉篇云死刺也说文以石刺病也正作[石*巳])</p>
<p>
	　　橚槮(上小条反下山林反说文橚槮木长貌也并从木肃参皆声集从萧作橚误也)</p>
<p>
	　　寥寂(了条反集从水作[泳-永+寥]非也)</p>
		

	
	

		</div></div><hr><script charset='utf-8' src='../../js/footer.js'></script></body></html>