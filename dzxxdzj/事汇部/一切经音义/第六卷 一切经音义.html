<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第六卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第六卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第六卷 一切经音义</strong></p>
<p>
	　　翻经<a>沙门</a>慧琳撰</p>
<p>
	　　音大般若经从四百六十一尽五百一十九凡七十卷</p>
<p>
	　　大般若波罗蜜多经第四百六十一</p>
<p>
	　　凋落(上丁遥反杜注左传云凋伤也贾注国语云弊也说文半伤也从冫从周声也冫音冰经文作雕错用也下即各反说文云草木凋襄也从廾廾音草洛声也经从两点作落草书讹略也)</p>
<p>
	　　虚伪(上虚字说文从虍虍音呼从丘经从雨作灵不成字下危位反广雅伪欺也郑注<a>礼记</a>云假也说文诈也从人为声也)</p>
<p>
	　　诬罔(上武扶反杜注左传诬欺也郑注礼记妄也谥法曰于事不信曰诬考声枉也说文加也从言巫声也下无昉反象形字俗作冈)</p>
<p>
	　　不惮(唐烂反郑笺毛诗云畏难也韩诗恶也广雅惊也古文作[單/心]义训同说文惮忘疾也从心单声也)</p>
<p>
	　　鼻嗅(休救反韵英鼻取气也说文以鼻就殠曰齅从鼻臭声古人只用臭作齅)</p>
<p>
	　　第四百六十二卷第四百六十三卷第四百六十四卷第四百六十五卷</p>
<p>
	　　已上四卷文重不训</p>
<p>
	　　第四百六十六卷</p>
<p>
	　　四双(朔牎反顾野王曰双犹两也方言云二飞鸟也说文二枚也从二隹隹鸟也从文文手也手持二鸟曰双经从反作双非也)</p>
<p>
	　　八只(征怿反义解如双字手持一鸟曰只经从反作只非也)</p>
<p>
	　　行渐次行(上行字幸耕反下行字行孟反次字说文云不前不精从欠二声也次字从二也)</p>
<p>
	　　第四百六十七卷第四百六十八卷</p>
<p>
	　　已上两卷并无可音训</p>
<p>
	　　第四百六十九卷</p>
<p>
	　　(此卷中经文多与前第三百八十一卷中文同从奁底所蹈坦然辋毂睹罗绵等乃至尽四百七十卷逶迤已来并如前释经文重故不训也)</p>
<p>
	　　交络(郎各反郭注山海经络绕也方言韩魏之间谓绕为络尔雅络纶也郭璞云纶绳也或作[索*各]古字也)</p>
<p>
	　　绮画(下获骂反说文云画界也象田四界聿所以画之也楚谓之聿吴谓之律燕赵谓之弗秦谓之笔从[書-曰+田]一声[書-曰+田]音蹑也)</p>
<p>
	　　纤长(上相阎反前已释下丈良反说文久远也从兀兀高远意也从上久则化变也从倒亡字已上并说篆文长字会意字也)</p>
<p>
	　　与趺(上余渚反说文从[臼/一/八][├/(司-口)]声也或作[├/刁]古字也下府无反古今正字云足上也说文正体从付作跗经从夫作趺俗字通用或有从不作[跳-兆+不]非也)</p>
<p>
	　　眼睫(精叶反说文正体作[目*夾]目旁毛也从目夹声也夹音甲案眼睫眼睑毛也释名作[起-巳+毛]俗字也解云睫插也接也插于目匡而相接也通俗文从妾作[目*妾]解云目毛日[目*妾]<a>史记</a>云目见毫毛而不见[目*夾]插音楚洽反)</p>
<p>
	　　第四百七十卷</p>
<p>
	　　惇肃(下嵩育反孔注<a>尚书</a>云肃敬也严也尔雅肃肃恭也谥法日强德克义曰肃执心决断曰肃说文持事谨敬也从聿在[棩-木]上战战兢兢肃然惧而严敬也会意字聿音尼輙反开音恚缘反也)</p>
<p>
	　　那罗延(梵语欲界中天名也一名毗纽天欲求多力者承事供养若精诚祈祷多获神力也)</p>
<p>
	　　第四百七十二卷</p>
<p>
	　　四衢(具隅反尔雅云四达谓之衢郭注云交道四出也说文从行瞿声)</p>
<p>
	　　变易(上兵眷反白虎通云变改常也化也说文从文从[戀-心]声也下盈益反说文象形字如蜥易一说云上日下月共为易总九画阳之数也会意字也)</p>
<p>
	　　将无(即羊反毛诗传将且也助也仪礼语辞也广雅欲也说文从肉从寸寸法度也爿声也爿音墙非是牛)</p>
<p>
	　　[褱*ㄆ]法界(上音怪字从文作[敲-高+(十/(罩-卓+衣))]也)</p>
<p>
	　　大族(丛斛反礼记五家为比比邻也五比为闾闾里也西闾为族使之相助葬也尔雅曰父之从祖昆弟为族郑注云族聚也集训云亲也本同姓也说文矢锋也本音子录反假借字从[方*人]从矢[方*人]音焉謇反)</p>
<p>
	　　驼驴(上唐那反俗字也正体作驼玉篇云背有肉鞍能负重善行致远北方多饶此畜郭注山海经云日行三百里负重千斤能知水泉所在古今正字[馬*橐]驼二字并从马形声字也橐音托它音陀下驴音吕猪反仪礼云君射于郊用驴中射说文云似马而小长耳牛尾从马卢声也)</p>
<p>
	　　第四百七十三卷第四百七十四卷第四百七十五卷第四百七十六卷</p>
<p>
	　　已上四卷无可音训</p>
<p>
	　　第四百七十七卷</p>
<p>
	　　达[奴/糸](奴雅反梵语也此无正翻下贱屠钓除粪之人也)</p>
<p>
	　　无翅(施至反考声云鸟翼也说文从羽支声或作[羽*支][羽*氏][羽*是]并古字也)</p>
<p>
	　　第四百七十八卷</p>
<p>
	　　采菽氏(古译梵语云大目干连讹略不正正梵语云摩诃没特伽罗唐云大采菽氏俗云菉豆子古仙人号也目干连是此仙种亦名俱利迦或名拘隶多或云俱律陀皆一人之号)</p>
<p>
	　　第四百七十九卷</p>
<p>
	　　殉命(巡俊反左传晋文公卒厚葬始用殉杜预云以人送死生埋曰殉古今正字云亡身从物曰殉说文从歹旬声歹音五割反下明柄反考声凡有九训所禀以生也告也说文使也道也睹也信也避也告也说文使也从口令声也)</p>
<p>
	　　挢诳(姜夭反贾注国语云非先王之法曰挢集训云挢诈也说文挢擅也考声云妄也顾野玉云假称谓之挢从手乔声经文从矢作矫俗用非本字也)</p>
<p>
	　　肃穆(上肃字此卷前四百七十中已释下莫卜反尔雅穆敬也毛诗传美也谥法曰布德执义曰穆中情见貌曰穆说文穆和也从禾[白/少/(彰-章)]声也[白/少/(彰-章)]音同上[白/少/(彰-章)]字说文从白小从彡彡音衫也)</p>
<p>
	　　园林(说文从草作薗或从两点作园并俗字非正也说文从口袁声外形内声字也口音韦也)</p>
<p>
	　　互无(上胡固反说文互交也经作[牙-(必-心)+?]讹变俗也下音无古文奇字中无字也古译经多用此旡字也)</p>
<p>
	　　烔然(动东反埤苍云烔烔热貌也韩诗旱热也音动者非也)</p>
<p>
	　　摽击(匹漂反毛诗传摽落也说文击也从手票声音必遥反或从支作[敲-高+票]字训用并同上[敲-高+票]亦[云/廾]也经文有从风作飘错用飘回风也旋风也非经义下经亦反顾野王云击捶打也说文支也从手[擊-手]声[擊-手]音同上支音普卜反)</p>
<p>
	　　讽诵(上风凤反下徐用反郑注周礼云倍文曰讽以声节之曰诵毛诗序上以风化下下以讽刺上说文中二字互相训讽即诵也诵亦讽也并左形右声经文从公作颂虽通俗用然非本字本音容今故不取)</p>
<p>
	　　幽冥(幼摎反郑注礼记云幽暗也说文隐也从山[茲-卄]声[茲-卄]音同上冥字前已释樛音经由反)</p>
<p>
	　　第四百八十卷</p>
<p>
	　　凶党(上勖恭反尔雅凶咎也前文第五十及第三百二十三卷中并已具释说文从人在凶下会意字)</p>
<p>
	　　魁脍(上苦瓌反下瓌外反前第一百五卷中已释)</p>
<p>
	　　不相违(准经义合是违字也经文从夌作[這-言+夌]不成字不堪用)</p>
<p>
	　　才出(藏来反考声才[軗/足]也顾野王云才犹仅也郑注礼记音为裁字<a>汉书</a>及东观汉记诸史书及贾逵注国语并为财字说文音谗今不取从糸糸音觅从[奐-大+比][奐-大+比]音丑略反[毚-兔]即狡兔从兔兔音他固反经从二兔者非也)</p>
<p>
	　　拥卫(上邕拱反苍颉篇云拥持也考声护也字书遮也说文作[雝/手][雝/手]抱也从手雝声今俗作拥下荣喙反王弼注易卫护也说文宿卫也从行行列也从韦从帀守御也今隶书略云帀作卫也)</p>
<p>
	　　痊除(七全反<a>庄子</a>曰予病少痊司马彪云痊亦除也集训云病瘳也考声病差也说文从疒音女厄反全声)</p>
<p>
	　　第四百八十一卷</p>
<p>
	　　数数(并霜捉反)</p>
<p>
	　　来娆(宁鸟反说文扰弄也从女尧声)</p>
<p>
	　　第四百八十二卷</p>
<p>
	　　山崖(牙皆反桂苑珠丛云山边高险也考声云山涧险岸也说文高边处也从屵音五割反从隹省声也)</p>
<p>
	　　[(土/儿/夕)*力]虚(力征反玉篇[處-(虍/几)+((土/儿)*力)]侵侮也或单作夌说文夌越也从力夌声也经文多从阜作陵是丘陵也或从水或从冫皆非本字也)</p>
<p>
	　　如燎(辽铫反周礼坟烛庭燎郑玄曰坟大也地烛也树于门外曰坟烛在于门内曰庭燎皆所以照众为明也说文放火也从火尞声尞音辽此上三字前经第九卷音义第一卷末已释也)</p>
<p>
	　　抆摩(文粉反)</p>
<p>
	　　衅心(昕靳反左传衅罪也瑕隙也说文象祭灶从酉酉酒也从爨省分声也经从且作舋俗用不成字)</p>
<p>
	　　谷响(香两反孔注尚书云若响之应声说文声也从音乡声乡字从[山/一/夗]音巷从皂皂音乡古香字也)</p>
<p>
	　　若属(殊欲反说文属连也从尾蜀声经文作属不成字古文作[土/而][土/而]亦属字也)</p>
<p>
	　　第四百八十三卷(无音)</p>
<p>
	　　第四百八十四卷</p>
<p>
	　　幢相(浊江反广雅幢谓之[翿-吋+可][翿-吋+可]音徒到反方言幢翳也郭璞注云舞者所以自蔽翳身也南楚谓翳曰[翿-吋+可][翿-吋+可]即幢也说文从巾童声巾音斤也)</p>
<p>
	　　第四百八十五卷</p>
<p>
	　　开阐(康姟反文字典说开通也广雅明也说文张也从门并声下昌演反韩康伯注系辞云阐明也苍颉篇阐亦开也说文云从门单声也)</p>
<p>
	　　制造(征例反考声掣断也韵英裁作衣裳也苍颉篇正也说文作[袖-由+制]裁衣也从衣制声也)</p>
<p>
	　　推究(上出佳反考声穷诘也说文推究也从手隹声亦假偕字也下鸠宥反毛诗传云究深也说文穷也从穴九声或作[九/九][宄/心][九/又][究/敢]并是古字)</p>
<p>
	　　寻伺(上祥淫反考声云寻度也逐也说文绎也理也从又又手也从彐从工从寸寸分理之也度人之两臂曰寻古文作[肘/火]会意字也下司恣反考声察也说文候也从人司声经作思借音)</p>
<p>
	　　第四百八十六卷(无字可音)</p>
<p>
	　　第四百八十七卷</p>
<p>
	　　充溢(引一反尔雅溢盈也广雅盛也贾注国语余也说文器满也从水溢声也)</p>
<p>
	　　济恤(下笋律反尚书云惟刑之恤范寗集解恤忧也郑注周礼赈恤忧贫也说文作恤恤忧也从血卩声经从恤亦通用也)</p>
<p>
	　　第四百八十八卷(无字可音)</p>
<p>
	　　第四百八十九卷</p>
<p>
	　　(此卷中从循身筯脉已下乃至眵聍等前经五十三卷中已具释四百一十四卷又重译)</p>
<p>
	　　第四百九十卷</p>
<p>
	　　猝[日/出/大/((犀-尸)-牛+十)](村讷反<a>周书</a>云卒[日/出/八/((犀-尸)-牛+十)]急也考声云仓忙也或作踤或单作卒韵英云忽也说文云犬从草中[日/出/八/((犀-尸)-牛+十)]出逐人曰卒从犬卒声也[日/出/八/((犀-尸)-牛+十)]字前已释也)</p>
<p>
	　　不徇(旬俊反尚书云徇于货色孔安国曰徇求也鹏鸟赋云贪夫徇财烈士徇名是也广雅述也韵英云自炫名行曰徇说文正体作[彳*勻]从彳匀声或作徇亦通彳音丑尺反匀音聿均反)</p>
<p>
	　　迫迮([弓*甫]格反顾野王曰迫犹逼也苍颉篇近也急也从辵白声下阻格反字书迮亦迫也)</p>
<p>
	　　第四百九十一卷</p>
<p>
	　　所禀(彼锦反孔注尚书云禀受也桂苑珠丛云以米谷赐人曰禀说文从禾[稟-禾]声也[稟-禾]音力枕反从示作禀非也)</p>
<p>
	　　讥嫌(几衣反广雅讥谏也问也郑注礼记呵察也考声怨[利-禾+(夾-(人*人)+(前-刖))]也说文嫌也从言几声也下形兼反古今正字云嫌疑也考声心恶也说文不平于心也从女兼声也或从心作嫌)</p>
<p>
	　　鬀除(梯帝反考声云鬀削发也说文[髟/剔]发也从髟弟声也大人曰髡小儿曰鬀经从刀作剃俗字也梯音体奚反[髟/剔]音剔髡音几髟音必遥也)</p>
<p>
	　　齐此(上齐细反或从刀作剂考声云分段也韵诠云分剂也或作[〦/(刀*了*?)/曲]或作斋古字也剂音同上)</p>
<p>
	　　第四百九十二卷(无可音训)</p>
<p>
	　　第四百九十三卷</p>
<p>
	　　无易(盈益反贾注国语云变易也异也孔注尚书云改也字书移也广雅转也古文作易象形如蜥蝪虫形也说文贾秘书说日月为易字一云从勿省此皆情断非正也)</p>
<p>
	　　迁动(浅钱反毛诗传曰迁去也又从也贾注国语易也郑注礼记云变改也说文登也从辵[遷-(這-言)]声古文从手作[打-丁+鹵]经作迁俗字也[遷-(這-言)]音千下动字李斯书峄山碑从童作[童*力]古文从彳作[彳*重]说文又从走作[起-巳+童]并同)</p>
<p>
	　　绿缥(力斸反说文云帛青黄色也古文作緜从糸彔声下漂褾反说文云帛作青白色也绿缥二色同次于大青二并左形右声字斸音冢绿反)</p>
<p>
	　　第四百九十四卷第四百九十五卷第四百九十六卷第四百九十七卷</p>
<p>
	　　已上四卷无字可训</p>
<p>
	　　第四百九十八卷</p>
<p>
	　　十二京(景迎反说文从口作京今俗从曰作京非也十二京者数法名也谨案刘洪九京算经从一至载数法之名有十五等京当第八千万亿兆京)</p>
<p>
	　　败坏(排卖反说文败毁也从攴贝声今从文支之略也古文作[(貝/貝)*ㄆ]下怀怪反说文自破曰坏从土褱声褱音怀从[褱-衣]从衣[褱-衣]音大合反)</p>
<p>
	　　衰朽(率归反考声衰弱也韵英微也秏也说文草雨衣也象形字也下休柳反孔注尚书云朽腐说文从歹作[(餐-食)-又+ㄎ]与朽同经文从木俗用亦通也)</p>
<p>
	　　第四百九十九卷</p>
<p>
	　　滋润(子思反如顺反前文第七十八卷中已具释)</p>
<p>
	　　氤氲(上音因下威云反易曰天地网緼万物化淳广雅絪絪緼緼元气也案氤氲祥瑞气也似云非云而轻盈如青烟从气音气因昷皆声也或从糸作絪緼昷音温从曰从皿会意字也)</p>
<p>
	　　芬馥(上芳文反考声云芬芬香气貌也说文土草初生香气分布也本从[艸-屮]音丑列反今或从草分声也经文有从气作氛音坟祥气也非经义有从香作馚不成字非也下冯福反韩诗云芬馥者香气貌也从香复声也)</p>
<p>
	　　推征(上音吹考声云穷诘也集训云审也问也说文排也从手隹声一说云从隼也下征陟陵反广雅征召也考声责也集训求也说文从微省声从王文字兴说云喻有德者在微贱之间朝庭征召之故从壬从微)</p>
<p>
	　　第五百卷</p>
<p>
	　　窣睹波(孙骨反梵语也唐云高显处亦曰方坟即安如来碎身<a>舍利</a>处也古译或云苏偷婆或云塔婆皆梵语讹转也)</p>
<p>
	　　掩泥(淹捡反正作揜考声云掩藏也韵英云袭也说文覆也从手奄声奄弇音并同上)</p>
<p>
	　　兵戈(秉明反苍颉篇云兵柄也广雅防也世本云蚩尤作兵宋忠注云蚩尤炎帝臣也吕氏春秋云蚩尤利其器械案兵者威也威者刃也说文兵械也从廾廾音拱持斤刃也籀文从人从干从大作古字也下果禾反郑注周礼云勾矛戟也方言云吴扬之间谓戟为戈说文平头戟也从弋弋音翼一横之象形也)</p>
<p>
	　　僚佐(上历雕反下臧个反前音义第三卷经第一百中已具释)</p>
<p>
	　　<a>甘蔗</a>(下之夜反)</p>
<p>
	　　第五百一卷</p>
<p>
	　　[日/出/大/((犀-尸)-牛+十)]恶(上蒱冒反郑注周礼云侵[處-(虍/几)+((土/儿)*力)]也尔雅强也广雅猝也考声犯也速也字书猛也害也无善也说文疾有所趣也从[(犀-尸)-牛+十]从[日/出/大/米]省声也[(犀-尸)-牛+十]音滔下阿各反考声不善也集训陋也说文过也从亚亚丑也从<a>心经</a>文从[栗-木]作[栗-木+心]因草隶书讹谬也)</p>
<p>
	　　殄灭(上亭典反孔注尚书云殄绝也郑注周礼病也尔雅说文皆云尽也从歹[珍-王]声歹音残[珍-王]音轸经从尔非也下绵结反考声灭亡也韵诠消也说文尽也从水从戌从火或作[威-女+少]会意字也)</p>
<p>
	　　嚣动(上香妖反郑注周礼云嚣諠也说文嚣动不安静也器出头也从页页头也从器省声也故云器出头也页音颉也)</p>
<p>
	　　缠绕(上彻连反下如沼反前经第三十七卷中已具释)</p>
<p>
	　　善[打-丁+雚](达袁反反贾注国语云权秉也执势谓之权考声变也何注公羊传称也所以别轻重也尔雅始也古今正字云称锤也从手雚声音灌锤音直追反称音昌证反)</p>
<p>
	　　违拒(上音韦下音巨前经第一百一卷已具释)</p>
<p>
	　　莫耆(梵语药名也前第四百二十七卷已说)</p>
<p>
	　　威肃(相昱反孔注尚书云肃悚敬也又云严整郑注礼记云戒也尔雅云肃肃恭也谥法曰强德克义曰肃执心决断曰肃说文持事谨敬也从[聿-土+十]在[棩-木]上战战兢兢也肃然惧而岩敬也会意字也下从[棩-木][棩-木]音恚缘反)</p>
<p>
	　　军旅(力举反孔注尚书云旅众也周礼云五人为伍五伍为两四两为卒五卒为旅说文云军之五百人也从于从从从音疾容反古从字也军字从勹音包)</p>
<p>
	　　蛊道(上姑午反王弼注<a>周易</a>云蛊事也字书云蛊者蠹神也说文云腹中虫也能病害人谓之蛊或音野亦名野道也)</p>
<p>
	　　魍魉(上音罔下音两贾注国语云水怪妖鬼也淮南子云魍魉状如三岁小儿赤黑色赤目赤爪长耳美发或从虫作挝W亦作[罔*鬼]魉)</p>
<p>
	　　灾横(上祖来反集训云天反时曰灾字书云天火也俱舍论云饥馑疾疫刀兵也说文从火巛声巛音同上古今正字有物拥流会意字也下怀孟反韵诠云非理而来曰横非祸至曰横说文从木黄声也)</p>
<p>
	　　香囊(乃当反考声云香袋也案香囊者<a>烧香</a>圆器也巧智机关转而不倾令内常平集训云有底袋也说文从[襄-〦]从[橐-石+豕]省[襄-〦]亦声也[襄-〦]音儜[橐-石+豕]音浑闷反)</p>
<p>
	　　朋党(匐能反考声云同师门也同类也太公<a>六韬</a>云友之友谓之朋朋之朋谓之党郑注礼记云党亲也孔注尚书云助也又曰相助匿非曰党说文从黑尚声也)</p>
<p>
	　　奋威(上粉问反广雅奋振也礼记动也韵英振羽也考声云鸟欲振进也从大从隹从田鸟张毛羽奋飞之象也)</p>
<p>
	　　勇锐(上欲肿反说文勇气也从力甬声甬音同上本作[甬*力]今相传作勇古文从心作恿或从戈用作[戈/用]皆会意字也下悦惠反博雅锐铦也铦音息阎反小尔雅锐利也考声锥刀锋也说文芒也从金兑声)</p>
<p>
	　　摩揭陀国(揭音居[卄/(阿-可+辛)/木]反梵语中<a>天竺</a>境如来于此国中示现八相成道有金刚座菩提树游化圣迹多于诸国)</p>
<p>
	　　憍萨罗国(中天竺境稍近南陲此国有龙猛<a>菩萨</a>弘化圣迹及引正王为<a>龙树菩萨</a>凿黑蜂山以为伽蓝诸精舍各铸金像量等佛身今犹见在)</p>
<p>
	　　刧比罗国(正<a>梵音</a>云劫比罗伐窣堵国旧名迦比罗卫国或曰迦罗皆梵语讹略也即是释迦如来降生之地净梵王所治之境此国中有鸡足毗富罗山卑钵罗石窟大迦叶波与千<a>罗汉</a>结集<a>三藏</a>圣教之处)</p>
<p>
	　　吠舍厘国(厘音离古名毗舍离亦名毗耶离皆讹也此国有维摩诘<a>居士</a>故宅及<a>说法</a>处方丈室灵迹颇多及鹿女千子神迹七百罗汉结集圣教处等)</p>
<p>
	　　栗呫毗王(上邻一反下昌叶反梵语彼国豪族之类<a>涅盘</a>经及维摩等经旧名离车毗童子是刹帝利种系也)</p>
<p>
	　　吉祥茅国(古名王舍城即摩揭陀国之正中心古先君王之所都处多出[勝-月+舟]上吉祥香茅因以为名亦名上茅城崇山四周以为外郭西通狭径卉木繁荣羯尼迦树盈满其中春阳花发烂然金色迦兰陀竹园在山城门北俯临其侧耆阇崛山在此山城之内王城外也)</p>
<p>
	　　第五百三卷</p>
<p>
	　　氛郁(芳文反说文云祥气也香气也瑞气也或作雰下于六反考声云郁郁亦香气盛貌也从邑有声)</p>
<p>
	　　旛铎(上嬔[璊-王+米]反韵英云旌旗总名也字书旛旐也今以五彩间错或画花菓鸟兽悬之说文旛胡也从于番声也嬔音旛万反[璊-王+米]音无烦反下唐洛反古者军法两司马执铎文事奋木铎金铃木舌也武事奋金铎金铃铁舌也说文大铃也从金睾声也)</p>
<p>
	　　负债(上扶武反郑注礼记云负恃也说文从人守贝有所恃也又云受贷不党故人下有贝会意字也俗从力或从刀并非字意下侧戒反韵英云负财也)</p>
<p>
	　　能焕(欢贯反何注<a>论语</a>云焕明也从火奂声也奂音同上)</p>
<p>
	　　肿疱(上钟勇反下炮貌反考声云面上细疮也说文面<a>生气</a>苍颉从皮包声经从疒作疱或从面作靤并俗字也疒音女厄反)</p>
<p>
	　　眩瞖枯涸箱箧茎干(已上等字前音义第三卷经第一百二十八卷中已训释请捡前文)</p>
<p>
	　　荫影(上饮今反下英景反)</p>
<p>
	　　一粒(临邑反凡粟数粒也)</p>
<p>
	　　第五百四卷</p>
<p>
	　　迷谬(糜救反郑注礼记云谬误也方言诈也广雅欺也谥法曰名与实乖曰谬说文云狂者之妄言也从言从翏翏亦声也翏音力幼反经从尔非也)</p>
<p>
	　　第五百五卷</p>
<p>
	　　珊睹史多(上桑安反梵语也上方欲界中天名也古名兜率陀或云兜术皆讹略也唐云知足以下天多放逸上天多闇钝受乐不进故云知足一生补处最后身菩萨多作此天王当来<a>弥勒</a>见今在彼天为王)</p>
<p>
	　　第五百六卷</p>
<p>
	　　<a>地狱</a>(虐录反急就章云皋陶始造狱尧臣名也玉篇云囚系之所因名为狱杜预注周礼云争财曰讼争罪曰狱风俗通云三王为狱夏曰夏台殷曰羑里周曰囹圄自秦汉已还通名为狱说文云狱确也确音苦角反狱字从犾鱼斤反二犬相啮中心言者讼也会意字二犬所以守也经言地狱者冥司幽系之所也在世界之下故云地狱案俱舍论颂云此下过二万无间深广周上七捺（奴割反）洛迦八增皆十六谓塘（音唐）煨（乌雷反）尸冀锋刃烈河增各住彼四方余八寒地狱此皆大地狱名也)</p>
<p>
	　　作广作狭(霞甲反礼记云广则容奸狭则思欲考声云狭隘也（樱介反）玉篇云迫隘不广大也经文从犬作狭误也乃是狭习字也凡犬马所以狭习之故从犬又轻伤也甚乖经意或有从阝音负作陜亦非也此字又音式染反陜州字也说文作狭从阝音负从匚音方夹声)</p>
<p>
	　　胞胎(上已交反古文本作包象形字也石经作胞相传音为普包反非也说文云妇人怀姙而甚反儿生衣也从勹音包从已音似在勹中象子未成形字也孔注尚书云包裹也下他来反说文云女人怀姙未生也从肉台声也)</p>
<p>
	　　匮法(远位反考声云遗穷也前经第三百九十一卷已释)</p>
<p>
	　　[(工*(几-(厂-一)+手))/心]迫(上曲拱反尔雅恐惧也经文作恐俗字也说文正体从工从手从[丮-(舉-與)]从心作[(工*(几-(厂-一)+手))/心]今[隸-木+上]书因草作恐又误作恐渐讹失正体也古文作[工/心]下班陌反苍颉篇云迫近也广雅迫狭也考声云迫逼也隘也)</p>
<p>
	　　备遭(上平媚反顾野王云僃防也郑玄僃救也贾注国语云僃具也说文备慎也从人从用从荀省声也或作备经文作备俗字也下祖劳反考声遭逢也横及也说文遭遇也从辵曹声也或作傮亦同也亦作[歹*曹][歹*曹][歹*冬]也)</p>
<p>
	　　循环(上夕遵反韵英云按行也考声云顺也从也说文云循行也从彳丑尺反从盾音顺声也经文从人又竖画从千作[佸-口+目]非也下华关反郑众注周礼云环旋也郑玄曰环围也何休注公羊传云环绕也说文云从玉从睘声也)</p>
<p>
	　　薄劣(上傍莫反字书云不厚也说文从草溥蒲莫反声也下力惙反广雅劣少也说文云劣弱也或从忄音心作[怡-台+孚]古字也)</p>
<p>
	　　饥羸(上几宜反考声云腹中空也韵英云乏食也苍颉篇云饥餧也说文云饥饿也从食几声也或作[飢-几+乏]古字也下力追反考声云羸者瘦极也说也从羊[嬴-女]声也羸字从亡从口从肉从羊丮音隐作羸羸力追反)</p>
<p>
	　　工匠(情样反说文云木工也考声云巧人也从斤斤斧也从匚音方匚者作器也经文作匠非)</p>
<p>
	　　猥杂(上乌贿呼每反下才合反前经第四百三十五卷中已释)</p>
<p>
	　　盲瞎(上莫耕反说文云目无眸子曰盲下呼八反字书云目不见物也又云一眼无睛也或作[月*曷]古字也)</p>
<p>
	　　黧黮(上力迟反通俗文云班黑曰黧考声云面[皴-皮+頁]七巡反黑也又云黑而复黄色也前文第四百三十五卷已释下他感反楚辞云黤乌感反黮不明净也说文云桑葚之黑色也声类云如漆色也前四百三十五卷已释)</p>
<p>
	　　穷顇(情遂反前经第一百八十一卷已释)</p>
<p>
	　　顽嚚(上瓦关反广雅顽钝也前经第一百八十一卷已释讫)</p>
<p>
	　　轻诮(情曜反考声云责让也笑也苍颉篇云诃也说文云娆也或作谯从言肖声也)</p>
<p>
	　　险阻(上香掩反玉篇云险难也杜预注左传云险恶也贾逵注国语云险危也方言云险高也尔雅险邪也说文险从阜佥七廉反声也下庄所反王肃曰阻难也韩诗云阻忧也又云阻险也杜预注左传云阻疑也说文云从阜从苴精余反省声也)</p>
<p>
	　　拒逆(上渠圄反韵英云拒格也广雅拒捍音旱也说文云拒抗也苦浪反韵诠云拒违也)</p>
<p>
	　　蜗蠃(上古华反小螺也鲁和反下卢和反经中作螺俗字也非正体尔雅云附蠃音夷蝓也郭璞云即蜗牛也说文亦云蠃蜗牛类而形大出海中种种形状而不一也)</p>
<p>
	　　爤[弁/土](上罗旦反方言云火熟曰烂下夫问反韵英云粪[云/廾]也或作[土*(土/異)]经文作粪俗字)</p>
<p>
	　　惯习(卦患反前第四百三十八卷已释尔雅惯习也言久习于事曰惯说文作遦从辵丑略反贯声也经文有作串俗字也非正体也)</p>
<p>
	　　耽着(多甘反前经第三百三十一卷已释讫)</p>
<p>
	　　轻懱(眠鳖反说文云懱轻[仁-二+易]也从心蔑声经文单作蔑略也是目劳无精欲睡非经义也)</p>
<p>
	　　第五百七卷</p>
<p>
	　　相着(持略反)</p>
<p>
	　　甘蔗(之夜反文字释训云甘蔗美草名也汁可煎为砂糖说文薯也从草从遮省声也)</p>
<p>
	　　劬劳(强于反考声云劬勤也劬亦劳也下勒刀反贾逵云劳疲也尔雅云劳勤也说文劳剧也从力案用力者劳也)</p>
<p>
	　　第五百八卷</p>
<p>
	　　涉圹(上时叶反韵英云涉历也考声云涉渡水也古作[水*(止/少)*水]说文云徒行厉水也从步从水下苦晃反毛诗传云圹空也广雅大也考声云圹埌音浪原野远貌也经文从日作旷误也或从心作懭或作懬远也懭意失也似通)</p>
<p>
	　　险道(上香捡反国语前经第五百六卷已具释讫)</p>
<p>
	　　[敲-高+方][敲-高+牛](下莫卜反郭璞注方言云牧谓养牛马也顾野王云牧者畜养总名非只牧养牛马也说文云养牛马人也从攴普卜反从牛攴字今作[改-己])</p>
<p>
	　　怀孕(上胡乖反下羊证反前经第四百三十八卷已释)</p>
<p>
	　　娆恼(宁鸟反说文云女惑于男也古文作嬲也)</p>
<p>
	　　第五百九卷</p>
<p>
	　　能阻(庄所反阻难也)</p>
<p>
	　　赞励(力制反励勉也)</p>
<p>
	　　辩久(皮免反辩犹慧也)</p>
<p>
	　　卒生(仓讷反周礼云暴急也考声云仓忙也遽音渠也正体作猝或作踤并同经文作卒略而不备也字与兵卒相参故言之)</p>
<p>
	　　欠[去*欠](墟据反前四百四十已释埤苍云张口欠[去*欠]出气也经文从口作呿者误也)</p>
<p>
	　　躁[打-丁+夒](上灾告反下穰少反前第四百四十已具释讫)</p>
<p>
	　　憍逸(上居妭反广雅憍自高玉篇憍慢又经文从右作[憍-(夭/口)+右]俗字非正也)</p>
<p>
	　　仆隶(上蒲木反毛诗传曰仆附也考声云仆使也仆僮也顾野王云御车者也说文云给事之者从人从菐菐亦声菐音卜古文作[噗-口+臣]下力计反考声隶贱属也仆也案隶者贱臣也说文云附着也正体作隶从隶音弟柰声也经文从入从米作[(上/矢)*(企-止+米)]谬也俗字)</p>
<p>
	　　黠不(上遐轧反轧乌八反前经第四百四十卷中已具释讫)</p>
<p>
	　　规摸(上鸡维反顾野王云规圆而矩方也孟子曰不规矩不能方圆是也郑玄云规正圆器也考声云规圆正也度也徒各反说文规有也从夫见声下其胡反前第四百三十卷已具释讫)</p>
<p>
	　　迦遮末尼(梵语宝名也此宝非<a>殊胜</a>石玉之类珠之异名耳)</p>
<p>
	　　深奥(上伤任反考声云深不可测也说文云从水[穴/((嘹-口)-(日/小))]声也下乌告反尔雅云西南隅谓之奥说文云奥亦[涳-工+((嘹-口)-(日/小))]也从釆白慢反从大作奥也)</p>
<p>
	　　猒足(伊阎反)</p>
<p>
	　　但畜(许六反)</p>
<p>
	　　悭恡(上口闲反下离镇反)</p>
<p>
	　　无暇(胡嫁反字书云暇闲也)</p>
<p>
	　　慊恨(上形兼反韵英云嫌恨也前经第四百四十一卷已具释也)</p>
<p>
	　　第五百一十卷</p>
<p>
	　　医疗(上于基反下力召反变体时用字也说文正体从乐作[病-丙+樂]训释与下同郑玄注周礼云止病曰疗杜注左传云疗治也古今正字<a>治病</a>也从疒女厄反尞力召反声也)</p>
<p>
	　　病悆(余恕反韵英云和悦也考声云悆安也韵集云天子疾曰不悆尚书云有疾不悆孔曰不悦豫也说文云悆豫也从心余声也经文或有病愈以主反亦通集训云愈疾差也益也孔安国注论语云愈胜也玉篇云病差为愈说文愈字从舟从刂古外反会意字也)</p>
<p>
	　　蚊虻(上勿芬反说文作蚊古文奇字从昏作[蠢-春+氏]避太宗庙讳改民从昏也经中蚉俗字也说文云啮霓结反人飞虫子也尔雅云鷏音田蚊母郭璞云似乌[暴*鳥]音駇而<a>大黄</a>白杂文鸣如鸽今江东呼为蚊母俗说此鸟常吐出蚊虫故名蚊母异苑曰水虫化为蚊子下谋耕反声类云虫啮人似蝇以缯反而大案虻虫其实似蜂而大小似蝇也说文云啮人飞虫也生山泽川谷草花中化或于獐音章鹿脑中化生从鹿鼻中喷出普闷反形大者曰虻一名木虻一名蜚音非虻形小斑文者曰[虫*朁]音暂[虫*朁]似蝇也)</p>
<p>
	　　蛇虿(上时遮反毛诗云惟虺音毁惟虵易曰龙虵之蛰持立反古文象形[歹/凡]小篆作[乙@(、*、)]说文作它隶书作也相因渐变也蔡邕石经加虫作蛇字书云蛇虺毒虫也经文作虵转变俗字也下敕芥反考声云虿蝎也音歇或作[蠢-春+苗]说文虿毒虫也从虫苗是象形篆书作[((○/○)*弓)/?]象蝎形)</p>
<p>
	　　非狭(胡甲反前经已具释)</p>
<p>
	　　第五百一十一卷</p>
<p>
	　　飘转(上匹遥反郭璞注尔雅云飘旋风也毛诗传曰飘风暴起之风也)</p>
<p>
	　　如氾(敷陷反古今正字云泛浮也普也说文亦同从水从范省声也或作泛或作氾大同而小异也皆水流漂荡貌)</p>
<p>
	　　浮囊(附无反韵英云浮泛也广雅浮漂也郑玄注礼记云在上曰浮贾逵注国语云浮轻也说文浮泛也从水孚声也下诺即反韵英云囊橐也音托集训云有底曰囊无底曰橐又云大曰囊小曰橐皆盛物具也小篆从橐音混省从[(咒-几+?)/廾]女耕反从衣案经言浮囊者气囊也欲渡大海凭此气囊轻浮之力也)</p>
<p>
	　　坏瓶(上普梅反前四百四十四卷已释下蒲冥反集训云汲水盛浆之器也考声云似罃乌耕反而口小)</p>
<p>
	　　第五百一十二卷</p>
<p>
	　　将帅(上精相反考声云将君也字书云军主也兵帅也六军镜曰夫为将者必须六行五才四义三操一守有此僃行名为良将也说文云将率也从寸从医省声也下襄类反韵英云将率也考声云统领也集训云军将也或作[彳*(玄/十)*亍]说文又音山律反[彳*率*亍]亦将也)</p>
<p>
	　　卵[穀-禾+卵](上落管反说文云凡物无乳者卵生也象形古文作[亦-〦]小篆作[兆-?+?]隶书作卵下苦角反集训云鸟卵皮曰[穀-禾+卵]考声云卵空也从卵[穀-禾]苦角反省声也)</p>
<p>
	　　淳熟(上时伦反前经第百四十六卷已具释讫下时陆反考声云熟成也烂也见方言文字集略云合食也字样作[熟-享+(古/?)]说文从灬音熛孰声也)</p>
<p>
	　　为貌(莫豹反前经第四百四十六卷已具释)</p>
<p>
	　　牵引(上启贤反考声云牵连也广雅牵挽也说文云牵引前也从牛从宀音緜玄声也或作牵或作掔古字也下余忍反杜预注左传云引导也贾逵注国语云引伸也尔雅引陈也说文云引开弓也从弓厂音曳声也古文从才音手从弓作[打-丁+弓])</p>
<p>
	　　第五百一十三卷</p>
<p>
	　　比度(上卑履反集训云比类也考声云比并也说文云相与比叙也从反从也二人为从古从字反从为比故云反从下唐落反考声云度量也集训云揆度也或作[怡-台+度]亦同说文法制也从又从[厂@(廿/火)]省声也或作[序-予+乇][巾*(冗-几+乇)]三体皆古字也)</p>
<p>
	　　有[羽*支](施至反说文云鸟翼也或作[羽*支]翨皆古字也今经中作翅俗字亦通)</p>
<p>
	　　犹豫(上音由下余度反礼记云卜筮所以决嫌疑定犹豫是也字书云犹豫者不定之辞也解字如前第三百二十五卷中具释)</p>
<p>
	　　第五百一十四卷</p>
<p>
	　　扇搋半择迦(梵语也此译为黄门上搋音敕加反次择音宅下迦音居佉反黄门者为男根不备设有备者亦不能生子其类有五具如音义第三卷中已具列不能繁叙)</p>
<p>
	　　癫癎(上丁坚反广雅癫狂也毛诗笺曰癫病也声类云癫风病也或作瘨亦作蹎下音闲集训云小儿瘨病也说文云风病也从疒女厄反从间声也或作痫亦通也)</p>
<p>
	　　虮虱(上居拟反说文云虱子也韵英云虱卵也即短反下所乙反字要云衣中啮人[乏-之+虫]也说文虱字从卂音信从[虫*虫]音昆今经文相传从半风作虱者非也)</p>
<p>
	　　不徇(巡闰反集训云以身从物曰徇考声云徇远也文云徇疾也从人旬声也或作[仁-二+(旬/(百-日+ㄎ))]古字也)</p>
<p>
	　　恃怙(上时止反考声云恃依也集训云恃负也乘负倚凭也说文云恃赖也从心寺声也下胡古反说文怙恃也从忄音心从祜胡古反省声)</p>
<p>
	　　第五百一十五卷</p>
<p>
	　　呵谏(加雁反郑玄注周礼云谏正也以道正人也尚书云后从谏则圣白虎通云谏者间也更也是非相间革更其行人怀五常故谏有五所谓讽谏从谏规谏指谏谲谏等是也说文亦云谏正也从言柬音间声也)</p>
<p>
	　　被带(下当奈反前第四百四十九卷已具释)</p>
<p>
	　　<a>刹那</a>(上音察梵语时名也俱舍论颂曰百二十刹那为怛刹那量腊缚此六十此三十须臾共成一昼夜谨案此颂一日一夜有三十须臾每一须臾计有三十腊缚又于一腊缚之中计有六十怛刹那又于一怛刹那之中分为一百二十刹那时中迅促不过刹那今依此国历法凡一日一夜有十二时共分为一百刻每时分得八刻少强约其大数均分从寅至[一/(匚*(厂-一)*〡*(巨-匚))]一时之中计有五十四万刹那余时准此计一日一夜总六百四十八万刹那若以每刻分之即一刻之中约有七万刹那时也言极迅疾促于瞬息也)</p>
<p>
	　　筹量(上长留反郑玄注仪礼云筹算也说文筹壶矢也从竹寿声)</p>
<p>
	　　第五百一十六卷</p>
<p>
	　　测度(上楚力反郑玄注周礼云测犹度也不知广深曰测说文从水则声也下徒洛反)</p>
<p>
	　　焦炷(上即姚反下音注前经第四百五十卷已具释讫)</p>
<p>
	　　憔顇(上情遥反下情遂反前经第四百五十一卷已具释)</p>
<p>
	　　矛[矛*贊](上莫候反下仓乱反前经第四百五十一卷已具释讫)</p>
<p>
	　　懒憜(上勒坦反下徒卧反考声不勤也说文云不敬也从心隋声也)</p>
<p>
	　　拨无(上补末反广雅拨除也郑玄云拨拂也说文从才音手发声)</p>
<p>
	　　第五百一十七卷</p>
<p>
	　　堆阜(上都雷反王逸注楚词云堆高也考声云土之高貌也又云堆聚也集训云丘阜高状也说文作陮陮隗五罪反京也从阜从隹省声也经文作塠俗字也下阜音负尔雅云高平曰陆大陆曰阜广雅云丘无石曰阜说文云山无石曰阜古文作[阜-(口/十)+(耜-耒)][白-日+(匚@一)]象形)</p>
<p>
	　　沟坑(上古候反周礼云通水曰沟桂苑珠丛云邑中之渎通水也说文云水[泳-永+竇]也广四尺深四尺从水冓钩后反声也下苦耕反尔雅坑墟也考声云坑坎也古今正字云坑壍青焰反或作坑从土亢声)</p>
<p>
	　　株杭(上知揄反考声云杀树之余曰株说文云木根也从木朱声也下五骨反韵英云树无枝曰杌或作兀)</p>
<p>
	　　平坦(他旦反广雅坦平也又云坦明也王弼注周易云坦坦无险阸乌介反苍颉篇云坦着也说文云坦安也从土旦声也)</p>
<p>
	　　池沼(直离反孔安国注尚书云停水曰池说文池陂也从水从驰省声也下之绕反左传云沼亦池也字书云陂池曰沼说文沼池也从水召声也召字从刀从口经中作[美-(王/大)+口]讹也)</p>
<p>
	　　瓦砾(上五寡反说文云瓦土器也象形用以盖屋牝毗胤反曰[返-(這-言)+瓦]音板牡音母曰[甬*瓦]音同下力的反说文云砾小石也亦碎石也[夕/鹿]砂也今经云瓦砾者喻破瓦碎石弃掷之者)</p>
<p>
	　　统摄(上他贡反考声云统领也绪也古今正字云统纪也从糸音觅糸者细丝也充声也下施叶反考声云兼统也敛也说文云引持也从扌音手聂泥涉反声也)</p>
<p>
	　　热痰(上然折反考声云热暑也释名云爇而悦反如火烧爇也说文云热温也从火埶音爇声也下唐蓝反考声云胸膈中水病集训亦云胸中水病也古今正字云从疒女厄反从谈省声也)</p>
<p>
	　　潜伏(上寂盐反尔雅潜沉也广雅潜没也说文涉水也从水朁七敢反声也经从二天作潜非也下冯福反集训云伏隐也广雅伏藏也说文云伏伺也伏伺人也故从人从犬会意字也)</p>
<p>
	　　翱翔(上我高反下徐羊反郑玄笺毛诗云翱翔犹逍遥也韩诗云翱翔游也尔雅翱翔鸟飞也集训曰翱翔高飞也考声云鸟飞往来缓缓貌也古作翔说文云翱翔回飞也并从羽皋音高羊皆声也)</p>
<p>
	　　箭筈(上将线反考声云竹名也似篠音狄而小大叶可以为矢音始因名矢为箭说文箭矢也从竹前声也下枯活反考声云箭口也案箭筈者受弦之口也经文从木作栝亦通正体从竹从栝省声也栝音阔糖栝也)</p>
<p>
	　　第五百一十八卷</p>
<p>
	　　一巷(学降反毛诗云里间道也史记云永巷者宫内小道也说文云邑里中道也言在邑中故从二邑共作[(口/口)*共*邑]会意字篆文作巷尔雅作衖古文作[鄉-(朗-月)+共])</p>
<p>
	　　唐捐(上徒即反字书云唐虚玉篇云唐徒也考声云言而不当也说文云唐大言也从口庚古行反声也下悦渊反)</p>
<p>
	　　禀性(彼锦反孔注尚书云禀受也说文云赐谷也从禾[稟-禾]力锦反声也)</p>
<p>
	　　昧钝(上莫佩反集训云昧冥也广雅昧闇也韩康伯云日入为昧韵英云昧暗不明也说文从日从抹省声也下徒顿反苍颉篇云钝顽也案顽者识暗浊也韵英云兵刃不利也说文云钝錭大牢反錭顽钝也从金屯音豚声也)</p>
<p>
	　　冢间(知陇反前经第四百五十三卷已释)</p>
<p>
	　　廉俭(上力盐反下渠俨反前经第四百五十三卷已具释讫)</p>
<p>
	　　瑞相(时伪反周礼典瑞掌玉瑞郑玄云瑞符信也案典瑞者若今之符宝印也苍颉云瑞应也顾野王曰王者盛德感乎乾坤故天地应之以信瑞也德感乎山川丘陵则芝草植也制礼作乐则祥风至皆是祥瑞也说文云瑞信玉也从玉专省声也)</p>
<p>
	　　矫现(上居夭反前中第四百一十五卷已具释)</p>
<p>
	　　罗刹娑(梵语鬼名子字转舌长声呼古译但云罗刹此类鬼神有业通力飞行<a>自在</a>食啖众生血肉最大凶恶其罗刹女别有国土居大海洲岛以其神力能变姝丽之容媚惑于人善诱而食之并如佛本行经中所说)</p>
<p>
	　　第五百一十九卷</p>
<p>
	　　能绍(市绕反说文紧纠也前经第四百五十四卷已释)</p>
		

	
	

		</div></div><hr><script charset='utf-8' src='../../js/footer.js'></script></body></html>