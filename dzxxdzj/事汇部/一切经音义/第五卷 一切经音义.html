<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第五卷 一切经音义 </strong></p>
<p>
	　　翻经<a>沙门</a>慧琳撰</p>
<p>
	　　音大般若经从四百一十一卷尽四百六十凡五十一卷</p>
<p>
	　　大般若波罗蜜多经第四百一十卷</p>
<p>
	　　忻乐(上许斤反司马法曰善者善之忻人之善或作欣诉三体并同埤苍忻察也)</p>
<p>
	　　第四百一十一卷</p>
<p>
	　　骸骨(上行皆反公羊传云骸骨也身体骨总名骸字前经第一卷已具释讫)</p>
<p>
	　　功德铠(下苦代反说文云铠甲也从金从恺省声也恺音苦改反)</p>
<p>
	　　第四百一十二卷</p>
<p>
	　　拯济(无反[月*郤]取蒸字上声拯救溺也)</p>
<p>
	　　第四百一十三卷(文易不训)</p>
<p>
	　　第四百一十四卷</p>
<p>
	　　蠲除(上决缘反考声云蠲洁也方言云南楚之人疾愈谓之蠲郭璞曰蠲除也)</p>
<p>
	　　循身观(上夕遵反广雅循从也字书云循环也考声云循述也善也顺也经中有作循身误也下观字去声)</p>
<p>
	　　寤寐(上吾故反考声云寐中有所见觉音教而信也苍颉篇亦云寐觉而有言曰寤说文从[寐-未+夢]省从爿音墙吾声也下弥庇反考声云寐睡也安也顾野王寐眠熟也说文云卧也从宀音绵从[寐-未+夢]省未声也经中有从穴下作[宋-木+悟]寐或从小音心作寤寐或从[┴*├]音经由反作寤寐并非正体字也)</p>
<p>
	　　剖为(普口反苍颉篇云剖[木*片]也[木*片]音昔杜注左传云中分曰剖说文从刀[立/口][立/口]音土口反也)</p>
<p>
	　　缠裹(上彻连反考声云纆绕也束也说文云缠约也从糸廛声下光火反考声云裹包也说文云裹缠也从衣果声或作褁俗字略也)</p>
<p>
	　　筋脉(上居银反周礼云医师以辛养筋说文云肉之力也从肉从竹竹者物之多筋者也从力力象筋也有从草作莇或从角作[筋-月+角]者皆非也<a>礼记</a>曰老者不以筋力为能是也下麻伯反周礼以碱养脉说文云血理之分行于体中谓之脉从血从[脈-月]普卖反作脉或作[覛-見+血]亦作脉并正今经文从月从永作脉者皆非正体字也盖俗字耳)</p>
<p>
	　　心[肉*于](心主南方火赤色而有办白慢反说文云土藏也主于舌下古安反桂苑珠丛云[肉*干]主东方木其形青色而有叶说文云金藏也从肉干声也王叔和脉经云肝主于目故肝病而目不明也)</p>
<p>
	　　[肉*巿][堅-土+肉](上芳吠反金之精白色说文云火藏也从肉市非未反声王叔和脉经云[肉*巿]主鼻[肉*巿]有疮则鼻臭也下辰忍反水藏也色黑阴其形偶五苟反故[堅-土+肉]双说文云从肉臤口千反省声也王叔和脉经云[堅-土+肉]主耳故[堅-土+肉]虚则耳聋以所主为候)</p>
<p>
	　　脾胆(上音毗土之精色黄说文云木藏也从肉卑声王氏脉经云脾主唇也下都敢反白虎通云胆者肝之府也肝主仁是以仁者必有勇故知肝之府也脉决云胆之有病精神不守)</p>
<p>
	　　脬[月*胃](上普包反说文云脬傍光水器也考声云尿脬也盛小便器也王叔和脉经云脬囊受五升三合脬病则小便不通也经文作胞非也胞者孩子胎衣非经意也下韦畏反韵英云膓[月*胃]也白虎通云胃者脾府也说文云谷府也从肉胃象形字也)</p>
<p>
	　　大膓(除良反白虎通云有大膓有小膓者心之府也大膓者肺之府也释名云膓者腹内畅气之府也古今正字膓从肉从[殤-歹]声五藏六府各有所归)</p>
<p>
	　　[犀-牛+矢][尸@(水/水)](上音始字书云粪屎也古今正字作[尸@矢]相传作屎俗字也古作[乏-之+夫]正体从尾省[乏-之+夫]声也下泥吊反说文正体从尾从水又云人之小便也考声云溺也腹中水也经文作尿俗字省略也通俗文云出膓曰[犀-牛+(乏-之+夫)]出脬曰[犀-牛+水])</p>
<p>
	　　涕唾(上天丽反说文云鼻液也液音亦毛诗传云自鼻而出曰涕或作洟洟[弟*鼻]四形皆同下土课反说文口液也从口从埵省声也或从水作涶亦通)</p>
<p>
	　　涎泪(上似仙反说文亦口液也下吕坠反广雅涕泣泪也说文云泪涕也)</p>
<p>
	　　痰脓(徒南反字书云痰胸中病经从水作淡乃无味复是去声字也下奴工反说文云癕疽溃血也从肉农声经中作淡非经义也)</p>
<p>
	　　肪[狦-(狂-王)+月](上音方下桑安反说文云肪肥也韵英云凝脂也广苍云脂[狦-(狂-王)+月]肪也字语云从肉从[狦-(狂-王)]声也通俗文云在腰曰肪在胃曰[狦-(狂-王)+月]是也)</p>
<p>
	　　脑膜(上乃倒反说文云头中髓也古文作[匕*(巢-果+山)]或作[甾-十+乂]又作[女*(巢-果+(离-禸))][惱-囟+山]谬也说文从肉[甾-十+乂]声下忙博反说文云头间膜也字统云皮内肉外为之膜从肉莫声)</p>
<p>
	　　眵聍(上尺支反韵诠云目汁凝也经文作[目*(山/虫)]检一切字书并无此[目*(山/虫)]莫未详所出盖是后人率意妄作耳说文云眵字从目从侈省声下宁顶反韵英亦作[寧*頁]盯聍者耳垢也)</p>
<p>
	　　憺怕(上徒滥反下音魄韵英云憺怕安静也经文云憺怕路者闲静处也并从心詹音占自皆声也)</p>
<p>
	　　雕鹫(上丁遥反下音就说文云雕鹗也音咢广雅鹫雕也山海经云景山多鹫埤苍云鹫似雕形小食死尸肉也怪鸟也)</p>
<p>
	　　鸱枭(上昌之反鸢也音缘鸟也下击姚反郑玄笺诗云枭恶鸟也说文云不孝鸟也)</p>
<p>
	　　虎豹(上呼古反说文云底山兽之君也下补教反豹似虎而小圆文斑黑也)</p>
<p>
	　　狐狼(上音胡说文云妖兽也鬼所乘而有<a>三德</a>下音即说文云似犬头白额色白者应祥瑞也)</p>
<p>
	　　或啄(丁角反说文云鸟食也广雅云啄啮也啮霓结反)</p>
<p>
	　　或爴(俱籰反王约反字书云攫搏音博也文字音义云鸟穷则啄兽穷则攫俱籰反爪持曰爴又音居碧反亦通)</p>
<p>
	　　摣掣(上侧加反广雅摣取也又云摣叉也或作[(虎-儿+目)*又]下尺制反韵英云掣曳也)</p>
<p>
	　　溃烂(上黄外反说文云溃漏也韵英云散也下勒旦反方言云火熟曰烂也)</p>
<p>
	　　虫[月*且](上逐融反尔雅云有足曰虫今经文作虫略也下七余反字书云蝇以蒸反乳肉中虫也说文云[月*且]字从肉且声也)</p>
<p>
	　　腐肉(扶甫反考声云肉败也说文从肉府声)</p>
<p>
	　　骨[瑙-囟+貝](苏果反广雅云[瑙-囟+貝]连也谓骨节相钩连也字林[瑙-囟+貝]联也环也说文云[瑙-囟+貝]从王[巢-果+貝]苏果反声经中有从[巢-果+貝]作锁或作[瑙-囟+貝]者皆非也)</p>
<p>
	　　髋骨(音宽埤苍云髋尻苦高反也说文士髋髀上也从骨宽声也)</p>
<p>
	　　胁骨(上虚业反或作胁亦同说文云肚两傍也字从三力也)</p>
<p>
	　　髆骨(补各反说文云髆肩甲也从骨尃芳无反声也经中有从肉作膊普各反者非也)</p>
<p>
	　　颔骨(胡感反方言云颔颐也郭璞云颔即颔辅车骨也)</p>
<p>
	　　髑髅(上音独下音娄说文云髑髅顶骨也埤苍云头骨也字书云脑盖也或作髑髅或名头颅或名[宅*頁]徒各反颅音卢皆一义亦由楚夏音殊轻重讹转耳)</p>
<p>
	　　日[日/出/大/米](蒲胃反韵英晒也晞也说文从曰从出从大大音代从米会意字也经中从田从恭非也)</p>
<p>
	　　第四百一十五卷</p>
<p>
	　　(次下又音四十三梵字前经第五十三卷虽已略云不改经中字体今改旧文新翻取正经中本具在注中智者审详后写经者宜依新本经云)</p>
<p>
	　　入[褒-保+可]字(乌可反)</p>
<p>
	　　啰字(罗字上声兼弹舌呼即是也经中书洛字不相当非也)</p>
<p>
	　　跛字(波可反正相当)</p>
<p>
	　　左字([戊@臣]可反经中书者字边方不正音旨也)</p>
<p>
	　　曩字(囊朗反兼鼻声呼经中书娜字不切当也)</p>
<p>
	　　砢字(勒可反正是也)</p>
<p>
	　　娜字(那可反经中书柁字不切当娜字为正)</p>
<p>
	　　么字(莫可反经中书婆字不切当宜改之)</p>
<p>
	　　[奴/糸]字(奴雅反经书荼字非也)</p>
<p>
	　　矫秽(此二非梵字上居夭反正作挢郑玄注周礼云挢诈也字书矫要也经文作矫俗字也下迃卫反迃于雨反韵英云秽恶也考声云芒芜也)</p>
<p>
	　　沙字(取上声呼正是也可书洒字亦得)</p>
<p>
	　　嚩字(无可反后准此)</p>
<p>
	　　[多*頁]字(多可反正着<a>梵音</a>)</p>
<p>
	　　野字(此野字正与梵音相当)</p>
<p>
	　　瑟[糸*奓]字(二合上所乙反下摘贾反二字合为一声呼经中书瑟吒二合旧用亦通)</p>
<p>
	　　迦字(居佉反上声呼及诸字书并无此音字以此番取即为正也)</p>
<p>
	　　娑字(取上声呼正音桑可反)</p>
<p>
	　　么字(莫可反兼有鼻音与前字稍别)</p>
<p>
	　　誐字(鱼佉反上声呼及经中书加字甚重)</p>
<p>
	　　他字(取上声呼他可反)</p>
<p>
	　　惹字(慈砢勒可反经中书阇字疎远不着也)</p>
<p>
	　　[溼-(泳-永)+口]嚩(二合)字(上尸入反下无可反二字合为一声呼之)</p>
<p>
	　　驮字(徒贺反经中书达字疎也)</p>
<p>
	　　舍字(尸也反正与梵字同)</p>
<p>
	　　佉字(取上声呼即是也)</p>
<p>
	　　乞洒(二合)字(二字合作一声经中书羼字声转耳)</p>
<p>
	　　萨[多*頁](二合)字(下[多*頁]多可反二字合为一声呼)</p>
<p>
	　　吉娘(二合)字(二字合为一声经中书若字讹略不着也)</p>
<p>
	　　啰他(二合)字(二字合为一声经中书若字讹略不着也)</p>
<p>
	　　啰他(二合)字(上罗字上声兼转舌与他字合为一声即是经文书辣卢割反辣他其声大分同也)</p>
<p>
	　　贺字(胡个反经中书呵太轻也梵本无此字)</p>
<p>
	　　[波/口]字(婆贺反经中书薄字甚不着也)</p>
<p>
	　　瑳字(蹉可反即蹉字上声经中书绰处药反不着也)</p>
<p>
	　　[颱-台+立]么(二合)字(二字合为一声兼有鼻音经中书[颱-台+立]磨传写误也)</p>
<p>
	　　[嗑-去+太]嚩(二合)字(上音合下无可反二字合为一声)</p>
<p>
	　　[多*頁]娑(二合)字(上多可反下娑可反二字合为一声经中书蹉字声不足也)</p>
<p>
	　　伽字(取去声正相当)</p>
<p>
	　　侘字(取上声敕贾反经中书[擔-(八/言)+(二/巾)]敕皆反极乖不切当也)</p>
<p>
	　　拏字(奴雅反兼鼻音呼与前[奴/糸]字有异经中书絮字应取上声)</p>
<p>
	　　颇字(普我反正当本音)</p>
<p>
	　　塞迦(二合)字(下迦字居佉取上声反二合为一声呼)</p>
<p>
	　　拽娑(二合)字(上延结反下娑字取上声二字合为一声呼)</p>
<p>
	　　室者(二合)字(二字合作一声经中书酌字失之甚矣)</p>
<p>
	　　[糸*奓]字(竹贾反经中书吒字应取上声)</p>
<p>
	　　[打-丁+荼]字(取上声宅贾反经中书择字疎不切当也)</p>
<p>
	　　(如上诸字改书颇为的当惟览者但审详音注于四声中细取及看反[月*郤]呼之即是本梵音也后经第四百九十卷中又说四十三梵字与此不别)</p>
<p>
	　　不[彳*勻](旬俊反考声云[彳*勻]求也韵英云以身从物曰[彳*勻]说文从彳丑尺反从匀聿均反经文从人从旬非也)</p>
<p>
	　　阿练若(或云阿兰若或云阿兰那或但云兰若皆梵语讹转耳正梵语应云阿兰转舌上声娘此土义译云寂静处或云无诤地所居不一或住砂碛山林圹野或冢间寒林弃死尸处皆出聚落一俱卢舍之外远离諠噪牛畜鸡犬之声寂静安心修习<a>禅定</a>)</p>
<p>
	　　傲慢(上我告反考声云憍倨也杜预注左传云不敬也又云不恭也广雅云慢也荡也或作嫯)</p>
<p>
	　　愁戚(下青绩反正作戚<a>论语</a>云小人长戚戚郑玄曰戚戚多忧惧也何休注公羊云戚痛也毛诗传云戚忧也说文云戚从戉（音越）从心从[寂-又]省声也[寂-又]音寂)</p>
<p>
	　　矫诳(上居夭反矫诈也正从夭作矫经中从右作[矯-(夭/口)+右]俗字也下俱况反贾逵注国语云诳犹惑也杜预注左传云诳欺也声类或作[狂/心]古字也)</p>
<p>
	　　諠杂(虚袁反声类云諠哗也諠忘也正作欢经文中作喧俗字也)</p>
<p>
	　　迫迮(上音伯补格反玉篇云迫犹逼也王逸注楚辞云迫附也苍颉篇云迫近广雅云迫狭也迫急也或作[敲-高+白]古字也见声类下阻格反声类云迮迫说文阙或作窄屋上板也埤苍窄或作厏厏酒具皆非此义)</p>
<p>
	　　才一(在栽反考声云才蹔也或作栽经中作才俗字也说文作才字)</p>
<p>
	　　第四百一十六卷</p>
<p>
	　　杜多(梵语也亦云头陀此云斗薮修远离行有十二种前音义第二卷经第五十三卷中已具释)</p>
<p>
	　　须发(上相瑜反本作须今俗从水作须非也郑玄注周礼云须者颐下髭须也说文云面毛也古今正字从髟作须正体字也下番袜反字书云发顶毛也韵英云髦音毛发也或作[廷-壬+頁][廷-壬+(甾-田+貝)]此皆古发字也说文云发头上毛也从髟犮声)</p>
<p>
	　　第四百一十七卷</p>
<p>
	　　无变无易(上音无下音亦下文有变有易准此音也)</p>
<p>
	　　第四百一十八卷</p>
<p>
	　　碧绿(兵戟反广雅云青白色也说文云石之美者也故从玉从石白声也下力足反说文云帛青色或作碌石碌也又作[帛*彔]古字也)</p>
<p>
	　　缥等(疋晓反说文云缥者帛作青黄色也唐韵亦云缥青黄色也)</p>
<p>
	　　第四百一十九卷已下至四百二十三卷计五卷(并无可音训者)</p>
<p>
	　　第四百二十四卷</p>
<p>
	　　极爆(补教反说文爆灼也广雅爆热也尔雅爆落也考声云烧柴作声火烈也韵英云火灹也陟嫁反韵诠云火烈声也说文从火暴声也)</p>
<p>
	　　第四百二十五卷</p>
<p>
	　　如[病-丙+(雍-〦)](拥恭反<a>庄子</a>云瘭疽疥[病-丙+(雍-〦)]司马彪曰浮热为瘭不通为[病-丙+(雍-〦)]说文[病-丙+(雍-〦)]肿也从疒女厄反[雍-〦]声也)</p>
<p>
	　　窃作(千结反郑玄曰窃犹盗也考声云私取也浅也姿也)</p>
<p>
	　　第四百二十六卷</p>
<p>
	　　迦多衍那(梵语阿<a>罗汉</a>名也旧名迦旃延是)</p>
<p>
	　　第四百二十七卷</p>
<p>
	　　掩泥(于捡反或作揜字书云掩藏也说文云掩敛也韵英云掩覆也)</p>
<p>
	　　顾命(光户反毛诗云顾瞻周道郑玄云还视也广雅顾向也又云眷顾也苍颉篇云顾旋也案旋身反顾也<a>尚书</a>成王作顾命是也亦作[(厂@?)*頁]俗字也)</p>
<p>
	　　兵戈(古和反说文云平头戟也韵英云勾矛戟也)</p>
<p>
	　　僚佐(上力雕反孔安国曰僚官也尔雅亦同左传云仆隶之臣也又云同官曰僚或作寮寮宷也（音釆）下子个反周礼以佐王均邦国郑玄曰佐助也毛诗云王子出征以佐天子是也)</p>
<p>
	　　<a>甘蔗</a>(支夜反后准此)</p>
<p>
	　　芦苇(上音卢下于鬼反甘蔗芦苇竹林稻麻等皆以稠林众多为喻)</p>
<p>
	　　韦拒(上羽危反经作违俗字也本作韦后人加辵丑略反作违上下相背中间困音韦声也下渠圄反音语说文云拒抗康浪反广雅拒捍何旦反韵英上拒格也韵诠云拒亦违也)</p>
<p>
	　　莫耆(梵语也能除众毒神药名也其药功力经中自说如此国中岭南陈家解毒白药黄药黑药之类也)</p>
<p>
	　　毒虫(逐融反正体字也经文作[乏-之+虫]俗字也省略也)</p>
<p>
	　　螫啖(上舒亦反又音诃各反二音并通)</p>
<p>
	　　威肃(星育反礼记云肃戒也尚书孔安国注云肃敬也韵英云肃恭也考声云竦也息勇反敬也字书云严整也说文从[聿-干+巾]女辄反在[棩-木]上战战兢兢也[棩-木]音渊)</p>
<p>
	　　第四百二十八卷</p>
<p>
	　　蛊道(上音古又音野或云野道前一百二卷中已具释)</p>
<p>
	　　鬼鬽(下眉秘反前一百二卷已具释说)</p>
<p>
	　　[示*厭]祷(上伊琰反下当者反前经一百二卷已释)</p>
<p>
	　　[(暴-(日/共)+夭)/甘]囊(上音香正体字也说文从黍从甘下诺当反<a>烧香</a>器也古今正字有底袋也从曩省声)</p>
<p>
	　　赡部洲(常焰反梵语此大地之总名也因金因树而立此名)</p>
<p>
	　　窣堵波(梵语上苏骨反下音睹此云高显即浮图塔等是也)</p>
<p>
	　　第四百二十九卷</p>
<p>
	　　漂溺(匹遥反说文云漂浮也广雅云漂潎也篇蔑反下泥的反说文云溺沈也或作[仁-二+水]古字也)</p>
<p>
	　　谴罚(上企见反广雅云谴责也说文谴谪问也苍颉篇云谴呵桂苑珠藂云谴怒也下烦袜反罚责也)</p>
<p>
	　　屠脍(上唐胡反说文云屠刳音枯也刳割也考声云分割牲肉曰屠下古外反广雅脍割也字书云切肉也)</p>
<p>
	　　补羯娑(上博母反次居谒反下桑何反梵语此译为边地下类不信因果<a>杀生</a>劫盗爱乐邪见人也)</p>
<p>
	　　戍达罗(梵语也或云首陀罗或但云首陀皆梵音讹略也即是耕种田畴为业<a>婆罗门</a>四姓之中最居其下也)</p>
<p>
	　　贸易(经作贸俗字也摸候反考声云易财曰贸)</p>
<p>
	　　伺求(上司恣反郑玄注周礼云伺察也韵英云伺候也谓察其得失也)</p>
<p>
	　　勃恶(蒲没反礼记郑玄注云勃逆也说文云勃乱也下阿各反说文云恶过也从心亚声经文多从[栗-木]作[栗-木+心]者俗字)</p>
<p>
	　　栗[聶/木]肶种(上齿叶反下婢夷反旧名梨车毗童子刹帝利王种之名也眷属豪族子弟众也)</p>
<p>
	　　怯怖(上匡业反或作[狂-王+去]说文云多畏也礼记云勇者苦怯玉篇云怯畏劣也怯去也下普布反或作悑广雅怖惧也考声云怖遽也渠御反惧也正作遽说文云怖犹惶恐也从心布声也)</p>
<p>
	　　福祐(尤救反<a>周易</a>云自天祐之<a>孔子</a>曰祐助也考声云福助也或作佑古作[門@右]并同)</p>
<p>
	　　第四百三十卷</p>
<p>
	　　芬馥(芳文反郑玄注毛诗云芬香也方言云芬和也郭璞云香而和调曰芬说文云从[艸-屮]分声下为目反韩诗云馥香气貌也)</p>
<p>
	　　涂治(雉离反治理也)</p>
<p>
	　　幡铎(唐洛反似钟而中有舌也案大铃曰铎)</p>
<p>
	　　妓乐(渠绮反或作技工巧也或作伎伎艺也字书云女乐也从女作妓经或从人或从扌音手皆非也下五角反)</p>
<p>
	　　边鄙(悲美反<a>史记</a>云鄙陋也杜预注左传云鄙边邑谓边邑郊野之外去国都辽远名为鄙陋鄙人言不达诗书礼乐名为鄙夫也说文云五酂为鄙从邑[口/(百-日+回)]声酂音祖短反)</p>
<p>
	　　达[奴/糸](奴雅反有经文有作絮思预反书写人误也此即梵语也亦是边夷戎羯下贱恶种不知礼义如禽兽之类也)</p>
<p>
	　　蔑戾车(上眠鳖反次莲结反下齿遮反此边方梵语讹略不正也正梵音应云毕[口*栗]（二合）嗟此译为贪乐垢秽之物边方下贱不信<a>正法</a>之人也)</p>
<p>
	　　或痰(徒含反说文从疒炎声疒音搦)</p>
<p>
	　　肿疱(上之勇反郑注周礼云拥长生疮也郑注礼记云肿瘣音会说文肿[病-丙+(雍-〦)]也于恭反从肉从疒重[雍-〦]声)</p>
<p>
	　　目眩瞖(慧绢反贾逵曰眩惑也苍颉云视之不明了也下婴曳反经文中作[(臨-品+二)/目]不成字也)</p>
<p>
	　　枯涸(康姑反考声云木干死也或作[歹*占]古字也)</p>
<p>
	　　箱箧(上息羊反韵英云箱者或云书器也衣箱也考声云箱箧也轻颊反说文云箧笥也音四字书云箧箱类也)</p>
<p>
	　　茎秆(上幸耕反考声茎本也本草曰茎集训云草木[乾-乞+余]也说文云枝主也从草巠声也下干[娕*頁]反左传云禾藁也广雅稻茎曰秆考声云禾黍茎也说文亦禾茎也从禾旱声或作[禾*于]亦同经文从[乾-乞+余]作[卓*人]虽通用非本义也)</p>
<p>
	　　碎金(苏对反破也考声云碎散也坏也或作[卒*瓦][卒*瓦]由瓦[卒*瓦]也非此义)</p>
<p>
	　　第四百三十一卷(不音训)</p>
<p>
	　　第四百三十二卷(不音训)</p>
<p>
	　　第四百三十三卷</p>
<p>
	　　假藉(情夜反下文准此考声云藉荐也)</p>
<p>
	　　第四百三十四卷(并无字音训)</p>
<p>
	　　第四百三十五卷</p>
<p>
	　　猥杂(乌贿反呼每反广雅云猥众也字书猥亦杂也猥秽也)</p>
<p>
	　　黧黮(上力迟反通俗文云班黑曰黧考声云面[多*頁]青旬反黑也老也黑而黄也开元文字音义云力奚反今不取下他感反楚辞云彼日月之照明尚黤黮而有瑕王逸注云谓不明净也说文云桑葚之黑色考声类漆色也)</p>
<p>
	　　穷顇(墙醉反第一百八十已释讫又云憔净遥反顇瘦恶貌也苍颉篇云顇忧也或作悴瘁[(巢-果+(一/自))*卒]三体后二古字也)</p>
<p>
	　　顽嚚(上瓦关反下语斤反前一百八卷已释讫)</p>
<p>
	　　轻诮(情笑反考声云责让笑也苍颉篇云诃也说文云娆也或作谯古文作[(采-木+ㄎ)*頁])</p>
<p>
	　　蜗[蠃-亡+(└@人)](上寡华反尔雅小蠃也下卢和反经中作螺俗字也)</p>
<p>
	　　第四百三十六卷(无可音训)</p>
<p>
	　　第四百三十七卷</p>
<p>
	　　擐铠(上音患桂苑珠丛云以身贯穿甲谓之擐下苦代反说文铠甲也文字集略云以金革蔽身曰铠)</p>
<p>
	　　劬劳(其驱反毛诗传云劬劳病也)</p>
<p>
	　　衰耄(上率追反韵英云衰微也秏也下莫报反韵英云耄老也礼记云八十九十曰旄音耄郑玄曰耄昏忘也或作耄[蒿/老]皆古字也)</p>
<p>
	　　驱遣(去于反说文马驷也文字集略作驱俗字也又作驱古字也又有去声)</p>
<p>
	　　第四百三十八卷</p>
<p>
	　　毁訾(下子尔反子移反又兹此反三反皆通或作訿[此/(人*人)]呰[序-予+訾]四形多是古字也韵英云訾詈言也郑注礼记云訾毁者恶骂也)</p>
<p>
	　　覆蔽(芳务反卑袂反亦掩藏也)</p>
<p>
	　　惯习(开患反考声云谓习也左传作贯假借字也说文作遦通也经中作串古字亦通也)</p>
<p>
	　　牧人(蒙卜反玉篇云牧者畜养之总名非只唯在牧养牛马者也尔雅云邑外为郊郊外为牧是也)</p>
<p>
	　　怀孕(胡乖反孔注论语云怀安也下余证反郑玄云妊子曰孕说文曰怀子也广雅曰怀[仁-二+身]也[仁-二+身]音身)</p>
<p>
	　　第四百三十九卷(无字可音训)</p>
<p>
	　　第四百四十卷</p>
<p>
	　　欠[去*欠](下音去埤苍云欠[去*欠]张口也经从口作呿桂苑珠丛云呿是卧声也韵诠云呿睡声也非此义宜改从欠作[去*欠]案此二字皆是出气互用亦通)</p>
<p>
	　　躁[打-丁+夒](臧告反考声云躁急性也动也疾走也或作趮亦通下如沼反说文[打-丁+夒]烦也孔云扰乱也说文[打-丁+夒]字从手作夒奴刀反夒声也经文从忄音心作[怡-台+夒]非也)</p>
<p>
	　　欻然(辉笔反薛综曰欻急也苍颉篇云欻猝起也说文云吹起也)</p>
<p>
	　　为黯(遐轧反方言自关而东赵魏之间谓慧为黠考声云黠利也奸也音姧韵英云奸猾也轧音乌八反)</p>
<p>
	　　揆模(上葵癸反毛诗传曰揆度也度音徒各反桂苑珠丛商量测度于事曰揆下莫胡反字林云模法也字从木莫声考声云摸形也规模也字书云模样也有从扌音手作摸摸取也非此中义或作[火*無][火*無]皆古字也)</p>
<p>
	　　稊稗(上徒奚反字林云似稗一名英尔雅云同考声云草名也卫宏作蕛或作秩[禾*((厂@羊)/羊)]古字也下蒲卖反杜预注左传云似谷而异者说文云禾之别种也或作粺细米也)</p>
<p>
	　　轨范(上俱苇反韵英车辙也考声云车迹也说文云从车从宄音鬼省声下凡黯反尔雅范法常也字书云范模也说文云从车从笵省声也)</p>
<p>
	　　粪扫(分问反韵英云[云/廾]也或作[弁/土][土*弁][土*糞]四形并同也下苏到反韵英云扫除也或作扫案粪扫者纳衣之别名也)</p>
<p>
	　　悭恡(口闲反韵诠云悭固也桂苑珠丛云爱财不舍曰悭或作掔[堅-土+革]古字也下邻信反广雅恡鄙也韵英云恡惜或作[彰-章+吝]古字也)</p>
<p>
	　　掉举(上庭[目*翟]反前经第八卷已释下居圄反说文从手与声也经文作举俗字也)</p>
<p>
	　　第四百四十一卷</p>
<p>
	　　慊恨(上刑兼反韵英云嫌疑也王弼注周易云心不平也考声云心恶也说文从女从兼声也亦作慊并同)</p>
<p>
	　　第四百四十二卷尽四百四十三卷(并无可音)</p>
<p>
	　　第四百四十四卷</p>
<p>
	　　浮囊(上附无反孔注尚书云泛流曰浮泛也芳剑反贾逵注国语云浮轻也下奴即反说文囊橐也音托案盛气皮袋也凭浮囊而渡大水气囊也经取轻浮为言喻也)</p>
<p>
	　　坏瓦(上普抔反韵英云瓦器未烧曰坏下吾寡反烧土为之以盖屋或为瓶器)</p>
<p>
	　　烂坏(郎旦反方言云火熟曰烂下胡[怡-台+左]反坏败也)</p>
<p>
	　　衰秏(上霜归反韵英云衰微也又衰亦秏也下蒿奥反苍颉篇云秏消也韵英云秏减也)</p>
<p>
	　　第四百四十五卷</p>
<p>
	　　将帅(上精漾反半匠反考声云君也师也下[襄-(口*口)]类反字书云统领或作卫音同)</p>
<p>
	　　第四百四十六卷</p>
<p>
	　　淳熟(垂伦反韵英云淳沃也考声云淳清也又淳朴也郑注礼记曰沃前调和曰淳)</p>
<p>
	　　何貌(茅豹反韵英云容仪也或作皃字也尚书洪范云一曰貌孔云容仪也或作[(采-木+(豕-一))*頁]古字也)</p>
<p>
	　　第四百四十七卷</p>
<p>
	　　嗢钵罗花(上乌骨反梵语也细叶青色莲花也古云沤钵罗或名优钵罗皆讹也此花最香最大人间绝无雪山无热恼池有)</p>
<p>
	　　钵特摩花(亦梵语花名也或云钵头摩或名钵弩摩正云钵纳摩即是红色莲花一名黄莲花)</p>
<p>
	　　拘某陀花(梵语赤莲花名也或云拘勿头正云抱牟那即是深赤色莲花也人间亦少有多出彼池)</p>
<p>
	　　奔荼利花(亦是梵语白莲花名也古云芬陀利正云奔[奴/糸]去声[奴/糸]奴雅反嘿迦此云白莲花人间绝无亦出彼池)</p>
<p>
	　　第四百四十八卷</p>
<p>
	　　扇搋(敕加反梵语也此名黄门其类有五前音义第四卷已具释)</p>
<p>
	　　盲聋喑痖等并如前音第五卷中已释</p>
<p>
	　　无暇(行驾反贾逵注国语云暇安也韵英云暇闲也孔安国云暇宽也)</p>
<p>
	　　踰于(庾朱反广雅踰远也又云踰渡也说文云踰越也从[口/止]音足俞声也)</p>
<p>
	　　第四百四十九卷</p>
<p>
	　　为但(上苇危反下文为并同下唐旦反考声云但语辞也)</p>
<p>
	　　[厂@((甘/肉)*犬)]背(上伊焰反考声云饱足也韵英云[厂@((甘/肉)*犬)]倦也字书云[(甘/肉)*犬]苦也说文云从厂音罕从犬从甘从肉或有作厌食亦通古字也)</p>
<p>
	　　唐受(玉篇云唐徒也字书云唐虚也说文云唐大言也)</p>
<p>
	　　擐带(上本音患左传云擐贯也桂苑珠丛云以身贯穿衣甲曰擐考声亦云擐衣去声甲也下当盖反字书云带系也案擐带庄严也说文云带绅也男子服革妇女服丝象系佩之形而有巾故带字从巾今经文作戴非也)</p>
<p>
	　　甲胄(稠又反考声云胄铠也口代反铠甲也胄亦甲也说文云从曰莫保反作胄经文从月非也)</p>
<p>
	　　缺减(上犬悦反苍颉篇云缺亏也说文器破也从[卸-ㄗ]从决省声也下咸黯反押咸反字典曰自秏欠下曰减集训云减秏也从水咸声也)</p>
<p>
	　　技艺(上渠绮反说文云技巧也顾野王曰技犹艺也经文从人作伎非也韵诠云伎犹伤也与也全乖经意改从扌音手作技)</p>
<p>
	　　第四百五十卷</p>
<p>
	　　焦炷(上即姚反郑注礼记云焦臭也广雅云焦黑也说文从隹从火经文中多作燋音即药反案燋者灼龟之木也非经义下炷音注案炷者灯焰下焦炷字近代出说文内无亦是形声字也)</p>
<p>
	　　第四百五十一卷</p>
<p>
	　　弊坏(上毗袂反韵诠云弊恶也杜注左传云弊衰坏也苍颉篇云弊极也考声云弊劣也古今正字从廾廾音拱敝声也敝音婢世反下胡怪反韵诠云自破曰坏考声云崩摧也败也又作[(褱-衣)*土]古字也)</p>
<p>
	　　顾恋(光户反郑玄笺毛诗云回首曰顾又云顾视也念也苍颉篇云顾旋也广雅顾向也或作[(厂@?)*頁]俗也说文云还视也从页音颉雇音故声也下力眷反考声云恋思也史记云恋慕念也从心[戀-心]音挛声也经中亦有作娈者误也非经义也)</p>
<p>
	　　[丙/(敲-高)]相(上古茎反今通作更俗用已久下相羊反)</p>
<p>
	　　憔顇(上情遥反下情燧反韵英云憔顇瘦恶貌也或作燋悴考声云忧也惕也体亦反班固<a>汉书</a>中作癄瘁病也左传作蕉[莁-┴+十]萎也毛诗作谯汉书武帝作嫶[女*卒]皆大同小异非正体也)</p>
<p>
	　　鄙秽(上悲美反杜预注左传云鄙边邑也史记谓边鄙郊野之外名为鄙陋亦曰鄙夫下于卫反韵英云秽恶也字书云不清洁也形声字也)</p>
<p>
	　　矛[矛*贊](上莫候反古今正字云酋矛也逮于兵车长二丈五尺也象形字也或作[戒-廾+矛]古字也或作[金*矛]亦通下仓乱反考声云遥投矛也说文云从矛赞声也)</p>
<p>
	　　丑陋(上昌首反毛诗传云丑恶也从鬼酉声下郎豆反王逸注楚辞云陋小也言其卑陋丑恶也说文云阨狭也从阜[└@丙]勒豆反声也)</p>
<p>
	　　统摄(上他贡反下商业反)</p>
<p>
	　　短促(青欲反)</p>
<p>
	　　第四百五十二卷</p>
<p>
	　　翱翔(上吾高反下夕羊反毛诗云羔裘翱翔笺云翱翔犹逍遥也尔雅云鸢乌丑其飞曰翔郭璞曰布翅翱翔也字统云飞不动翅曰翔说文云翱翔回飞也此二字皆从羽皋音高字羊字皆声也并右形左声字)</p>
<p>
	　　拘碍(上音俱下五盖反)</p>
<p>
	　　引[大/隻](徒活反字书云[大/集]失也考声云毛诗一鸟失之曰夺本作[大/隻]石经作[大/集]或作税皆古字也有从六作夺者非也宜改之)</p>
<p>
	　　[騰-月+舟]踊(上徒登反庄子云[騰-月+舟]跃音药而上玉篇云[騰-月+舟]犹跳跃也王逸注楚辞云[騰-月+舟]驰也广雅[騰-月+舟]奔也上也度也说文云[騰-月+舟]传也从舟从马[券-刀]音卷声也下羊种反何休注公羊云踊上也汉书云市物[騰-月+舟]踊米硕万钱是也说文云踊跳也从[口/止]勇声也或作[起-巳+甬]擗[起-巳+甬]也)</p>
<p>
	　　傍生(蒲忙反案傍生者上从龙兽禽畜下及水陆[虫*虫]音昆虫逐融反业沦恶趣非人天之正道皆曰傍生是也)</p>
<p>
	　　呰毁(上兹此反吴音子尔反郑玄注礼记曰口毁曰呰说文云呰呵也从口此声也经文有作訾亦同下晖鬼反尔雅毁坏也苍颉篇云毁破也顾野王曰毁犹损也内损曰毁外损曰伤说文云毁缺也从土从[(口/米)*殳]省声也或从王体郢反作毁古字也)</p>
<p>
	　　轻懱(眠鳖反说文云懱轻[仁-二+易]也宜从忄音心作懱经中单作蔑目劳无精光欲睡也非经义也[仁-二+易]音移智反此中间原本素脱一叶建仁及缘山本并同也)</p>
<p>
	　　耽染(答南反考声云耽嗜也玩也说文从身从耽省声也下而琰反考声云染污也着也说文从水[九/木]声)</p>
<p>
	　　为师为导(苇危反已上经文并同上)</p>
<p>
	　　洲渚(上章由反水中可居曰洲下章暑反水涯曰渚)</p>
<p>
	　　第四百五十四卷</p>
<p>
	　　聪敏(上仓公反韩诗云聪明也考声云耳听明审也说文云听察也从耳[(囟-乂+夕)/心]声下眉殒反考声云聪[耳*吾]也孔注尚书云敏明达于事也杜注左传云敏达也又云审也声类云敏敬也说文云敏疾也从支源从每母改反每亦声也)</p>
<p>
	　　第四百五十五卷</p>
<p>
	　　源底(愚素反广雅万物之本曰源玉篇云物之本也礼记曰达于礼乐之源郑注云源本也说文作厡形声字也从泉或作源其义一也)</p>
<p>
	　　甲胄(持右反前第四十九卷已释讫)</p>
<p>
	　　捶打(章累反考声云捶击也或作睡古字也或作棰亦通)</p>
<p>
	　　挑眼(体遥反考声云挑抉萦悦反渊字入声从扌音手兆声也．有从木者非也)</p>
<p>
	　　劓鼻(鱼器反孔氏曰[利-禾+臬]割也伤人者其刑[利-禾+臬]郑注周礼曰截其鼻也说文云[利-禾+臬]决鼻也或作劓亦通)</p>
<p>
	　　爓魔鬼界(上阎渐反烂魔梵语鬼趣名也经文作剡魔剡音扬染反讹略不正也梵音爓魔义翻为平等王此司典生[(餐-食)-又+人]罪福之业主守<a>地狱</a>八热八寒及以眷属诸小狱等役使鬼卒于五趣之中追摄罪人捶拷治罚决断<a>善恶</a>更无休息故三[((一/(耜-耒))*又)/口]经云将付琰魔王随业而受报胜因生善道恶业随泥犁即其事也)</p>
<p>
	　　第四百五十六卷</p>
<p>
	　　萨迦耶见(迦音姜佉反耶音以遮反梵语也此译为身见迦耶名身萨曰移转不实义也此外道于身起不实之见见不正故名萨迦耶见也)</p>
<p>
	　　欲扣(音口孔曰扣击也广雅扣持也考声云马勒也拘也从扌)</p>
<p>
	　　[木*片]为(星亦反韵英云析分也说文云从扌（音手）从片片破木也或从木从斤作析亦通用也)</p>
<p>
	　　滴数(丁历反下霜句反说文云水滴也经文从帝作渧音丁计反渧水流下也非经义书写之人误作之也)</p>
<p>
	　　不齅(休右反韵英云鼻取气也说文云以鼻就殠曰殠也咒昌咒反)</p>
<p>
	　　第四百五十七卷</p>
<p>
	　　依怙(胡故反考声云怙恃也)</p>
<p>
	　　投趣(徒侯反考声云投掷也赴也合也说文云遥击也或作[豆*殳]古字也)</p>
<p>
	　　洲渚(水中可居曰洲下之与反水涯也)</p>
<p>
	　　殑伽(上渔景反取疑字上声下鱼迦反梵语西国河名也此河本出无热恼池以砂多细故引为喻)</p>
<p>
	　　抗对(上苦浪反考声云抗遮也韵英云抗捍也举也经文从人作伉伉俪也匹偶也非抗拒之抗也)</p>
<p>
	　　谅顺(力仗反毛诗传曰谅信也方言云众信日谅又曰谅知也考声云以信自效曰谅说文云从言凉省声也)</p>
<p>
	　　第四百五十八卷</p>
<p>
	　　能办(白慢反)</p>
<p>
	　　阻坏(庄所反考声云阻难也疑也广雅云阻险也下坏怪反韵诠云自破曰坏)</p>
<p>
	　　殖多(时軄反孔注尚书云殖生也杜注左传云殖长也苍颉篇云殖息也多也考声云殖种也广雅云殖种也说文云从[(餐-食)-又]音残直声也)</p>
<p>
	　　厌倦(伊焰也)</p>
<p>
	　　勇励(力滞反杜注左传云相劝励也玉篇云励犹勉也)</p>
<p>
	　　须[更-一](梵语也古译讹略也正梵音云谟护律多俱舍论说一日一夜有三十须臾共分为六十刻是也)</p>
<p>
	　　俄尔(五哥反少选间也)</p>
<p>
	　　瞬息(式闰反说文云开阖目数摇也案瞬目者一敛目也息者不息气也)</p>
<p>
	　　重担(当滥反担负也)</p>
<p>
	　　烦冤(于袁反或作惌亦同广雅冤枉也考声云冤屈也冤苦也经文作怨非也)</p>
<p>
	　　荼毒(上杜胡反毛诗云宁为荼毒之行恶谁谓荼毒其甘如荠尔雅云荼<a>苦菜</a>也古今正字云从草余声)</p>
<p>
	　　伺求(思恣反韵英云伺候也伺察也)</p>
<p>
	　　第四百五十九卷</p>
<p>
	　　悭恡(上坑闲反下邻信反字义如前第四百四十卷中已释)</p>
<p>
	　　[(土/儿/夕)*力]辱(力矜反宜从力作[處-(虍/几)+((土/儿)*力)]经文从阝阜作陵者丘陵也非[處-(虍/几)+((土/儿)*力)]辱字也)</p>
<p>
	　　逊谢(苏顿反韵英云逊恭也遁也考声云逊顺也避也或作逊)</p>
<p>
	　　危脆(筌岁反考声云脆弱也偄也肉肥也或从毳作膬亦通也毳出税反)</p>
<p>
	　　沉溺(直林反下泥历反)</p>
<p>
	　　懈息(家隘反<a>懈怠</a>也相传音嫁者非也)</p>
<p>
	　　块等(苦悔反字书音义云土块也)</p>
<p>
	　　打掷(住石反说文云投也正体打擿)</p>
<p>
	　　分解(皆买反读为贾者非也)</p>
<p>
	　　剧苦(其逆反苍颉篇云剧笃也考声云剧甚也古今正字云凡病少愈而必加剧谓甚于前也)</p>
<p>
	　　奋迅(分问反考声云奋进也动也郑玄笺毛诗云奋振也起也司马彪注庄子奋武貌也案奋者大鸟在田振羽欲飞也)</p>
<p>
	　　第四百六十卷</p>
<p>
	　　已事(音几后同)</p>
<p>
	　　易为(上移智反苇危反下)</p>
<p>
	　　铠仗(口代反说文铠甲也从金从恺枯改反省声也)</p>
<p>
	　　惌敌(于袁反经文作怨非也音于愿反书写人误也正体合从宀音绵作惌平声)</p>
<p>
	　　皆钝(徒嫰反奴巽反韵英云刃不利)</p>
<p>
	　　拔济(彭黠反考声云抽也韵英救也出也广雅辅也韵诠尽也从扌从手友声也)</p>
<p>
	　　呵啧(上呼阿反下音责)</p>
<p>
	　　痛彻(驰[利-禾+(二/(人*人))]反考声云迹也毛诗彻通也说文云彻通也或作撤古作[彳*((梳-木)/日)][彳*(ㄊ/?/日)])</p>
<p>
	　　心髓(虽觜反说文云骨中脂也)</p>
<p>
	　　能办(白慢反)</p>
<p>
	　　庵没罗果(梵语果名也或云庵婆罗此即庵罗果)</p>
<p>
	　　半娜娑果(亦梵语果名也形如<a>冬瓜</a>此国并无也)</p>
<p>
	　　溉灌(上基意反韵英云浇灌也玉篇注也说文溉亦灌也)</p>
<p>
	　　不藉(情夜反韵英云以草藉地也)</p>
<p>
	　　牙茎(幸耕反考声云草本日茎茎[乾-乞+余]也)</p>
		

	
	

		</div></div><hr><script charset='utf-8' src='../../js/footer.js'></script></body></html>