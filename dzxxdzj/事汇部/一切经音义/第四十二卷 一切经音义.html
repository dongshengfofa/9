<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十二卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十二卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十二卷 一切经音义</strong></p>
<p>
	　　翻经<a>沙门</a>慧琳撰</p>
<p>
	　　音大威德陀罗尼经二十卷</p>
<p>
	　　大法炬陀罗尼经二十卷</p>
<p>
	　　十八会瑜伽指归一卷</p>
<p>
	　　瑜伽护摩一卷</p>
<p>
	　　分别三十七尊一卷</p>
<p>
	　　一字顶轮瑜伽一卷</p>
<p>
	　　法花念诵瑜伽一卷</p>
<p>
	　　千手眼瑜伽二卷</p>
<p>
	　　莲花部三十七尊一卷</p>
<p>
	　　五秘密瑜伽一卷</p>
<p>
	　　十七尊义释一卷</p>
<p>
	　　金刚王法一卷</p>
<p>
	　　金刚爱法一卷</p>
<p>
	　　多罗瑜伽一卷</p>
<p>
	　　<a>虚空</a>藏瑜伽一卷</p>
<p>
	　　如意轮瑜岐一卷</p>
<p>
	　　大佛顶经十卷</p>
<p>
	　　方等陀罗尼四卷</p>
<p>
	　　七佛所说神咒四卷</p>
<p>
	　　大吉义咒二卷</p>
<p>
	　　如来藏经二卷</p>
<p>
	　　右二十一经七十七卷同此卷音</p>
<p>
	　　大威德陀罗尼经第一卷</p>
<p>
	　　玄应</p>
<p>
	　　[喋-口+目]眼(又作[目*聶]同失涉反通俗文一目贬曰[喋-口+目]贬音庄狭反)</p>
<p>
	　　睗眼(式亦反说文目疾视也)</p>
<p>
	　　眇眼(亡沼反说文一目小也释名目匡陷曰眇眇小也)</p>
<p>
	　　矘眼(他莾反字林目无精直视也亦失志貌也)</p>
<p>
	　　[目*窅]眼(一决反说文目深也)</p>
<p>
	　　睽眼(苦[打-丁+嶲]反广苍目少精也说文目不相听也)</p>
<p>
	　　睒眼(式[白-日+(丹-、+十)]反弋[白-日+(丹-、+十)]反说文暂视也)</p>
<p>
	　　睉眼(子戈似戈二反字林目小也)</p>
<p>
	　　睍睴(下殄反下胡本公困二反说文睍目出皃也睴大出目也谓人目大而突出曰睴)</p>
<p>
	　　眣眼(徒结反字书目出也经文作垤非经义)</p>
<p>
	　　眅多(匹姧匹谏普板三反说文眼多白也)</p>
<p>
	　　缭戾(力鸟反下力计反不正也谓纠缭也经文作了力调反脂膫也膫非此义)</p>
<p>
	　　疑莿(且渍反方言凡草木刺人关西谓云刺也)</p>
<p>
	　　悬臃(又作[雍/月]同于[囗@ㄨ]反喉中肉也释名云膺拥也谓气至拥塞也经文作瓮非也)</p>
<p>
	　　第二卷</p>
<p>
	　　膻臭(说文羴或作膻同失然反羊臭也)</p>
<p>
	　　惇直(古文敦同都屯反说文惇厚方言惇信也亦扑也)</p>
<p>
	　　第三卷</p>
<p>
	　　洲潬(徒亶反尔雅潬沙出水谓水内沙堆也经文作埏音延埏道也非字体)</p>
<p>
	　　那唏(呼兄反)</p>
<p>
	　　婆莆(方禹反)</p>
<p>
	　　訢婆(虚斤反)</p>
<p>
	　　第四卷</p>
<p>
	　　恐吓(呼嫁反距人曰吓亦言恐赫或言恐猲皆一义)</p>
<p>
	　　第五卷</p>
<p>
	　　[狦-(狂-王)]地(楚责反)</p>
<p>
	　　黟荼(一奚反)</p>
<p>
	　　虱[齒*齊](所[丮-(舉-與)]反下竹皆反)</p>
<p>
	　　第六卷(先不音)</p>
<p>
	　　第七卷</p>
<p>
	　　勃喽(力口反)</p>
<p>
	　　毱豆留(渠掬反经文作毬非体也)</p>
<p>
	　　呕多(乌后反)</p>
<p>
	　　阿履那(此云中山羊正言曷利拏总言獐鹿等名也)</p>
<p>
	　　么迦咤(莫可反此云猕猴)</p>
<p>
	　　跋诧(勑嫁反)</p>
<p>
	　　罗毙(蒲计反)</p>
<p>
	　　利呋(方于反莝刃也亦云横斧说文呋莝斫也公羊传云不忍加之呋质是也)</p>
<p>
	　　嚘喽(于求反)</p>
<p>
	　　啰咤(竹嫁反)</p>
<p>
	　　娑俞(以朱反)</p>
<p>
	　　匕嘶(卑以反下斯奚反)</p>
<p>
	　　第八卷</p>
<p>
	　　指麾(字诂今作撝同欻皮反手指曰麾谓旌旗指麾众也因以名焉)</p>
<p>
	　　黝罗(于纠一吊二反从频婆罗至黝罗破此数名也)</p>
<p>
	　　第九第十(已上二卷并无音训)</p>
<p>
	　　第十一卷</p>
<p>
	　　狗咬(又作[齒*堯]同五狡反中国音也又下狡反淮南音也说文咬啮也经文作骹苦交反胫膝骨也骹非此用也)</p>
<p>
	　　毛[並*毛](布莾反谓毛布也字林[罽-厂]之方文者曰[並*毛]通俗文织毛曰[罽-厂]邪文曰[並*毛]经文作[旁*毛]非也)</p>
<p>
	　　那娜(乃可反)</p>
<p>
	　　歧蹬(音登)</p>
<p>
	　　娑喃(女咸反)</p>
<p>
	　　蜱犁(父犁反)</p>
<p>
	　　[莫/二/?]罗(莫孤反)</p>
<p>
	　　第十二卷</p>
<p>
	　　阉人(于俭反说文阉竖宫中阉昬闭门者也周礼阉十人郑玄云阉精气闭藏者今谓之宦人也主闭户门故曰阉)</p>
<p>
	　　覢电(又作睒同式[白-日+(丹-、+十)]反说文暂见也经文作闪窥头也)</p>
<p>
	　　第十三卷</p>
<p>
	　　[肉*且]户(且余反通俗文肉中虫谓之[肉*且]经文作蛆非也)</p>
<p>
	　　罗毦(人志反广雅[唐*毛]毦[罽-厂]也织毛曰[罽-厂]也[唐*毛]音唐)</p>
<p>
	　　第十四卷</p>
<p>
	　　婆啉(力南反依字啉聒也谯也)</p>
<p>
	　　呞食(又作[齒*可]龄二形同勑之式之二反尔雅牛曰[齒*可]谓食已复吐出也)</p>
<p>
	　　第十五卷</p>
<p>
	　　趁逐(丑刃反谓相追趁也关西以逐物为趁也)</p>
<p>
	　　謇吃(居展反下居乞反通俗文言不通利谓之謇吃重言也)</p>
<p>
	　　第十六卷</p>
<p>
	　　评论(皮柄反字书评订也订平议也订音唐顶反)</p>
<p>
	　　铁[此/朿](作[口*束]又作觜同子累反方言[此/朿]鸟啄也)</p>
<p>
	　　鸺侯(许牛反鸺鹠也亦名训侯昼伏夜出也)</p>
<p>
	　　从窠(又作萪同苦和反小尔雅云鸡雉所乳谓之窠也)</p>
<p>
	　　第十七卷</p>
<p>
	　　为捍(又作杆同胡且反说文杆止也蔽也卫也经文作翰高飞也长也翰非此用)</p>
<p>
	　　垂胡(又作颉[口*固]二形同户孤反说文牛[舍*頁]垂下也经文作壶非体)</p>
<p>
	　　第十八(先不音)</p>
<p>
	　　第十九卷</p>
<p>
	　　斤[登*斤](居勤反说文斤斫也斤钁也下古文[畫*斤]同竹角反说文[登*斤]斫也经文作釿鱼斤反釿[利-禾+咢]也)</p>
<p>
	　　鞴囊(埤苍作韛东观汉记作排王弼注书作[橐-石+非]同皮拜反所以冶家用吹火令炽者也)</p>
<p>
	　　而蹶(巨月居月二反说文蹶僵也广雅僵卧也)</p>
<p>
	　　第二十卷(先不音)</p>
<p>
	　　法炬陀罗尼经第一卷</p>
<p>
	　　玄应</p>
<p>
	　　甝婆(乎甘反)</p>
<p>
	　　致奶(奴解反)</p>
<p>
	　　笳吹(或作葭同古遐反今乐中有笳箫卷笳[芸/木]吹之也)</p>
<p>
	　　第二卷</p>
<p>
	　　阿兰拏(女加反或云阿兰若或言阿练若皆梵言轻重耳此云空寂亦云闲[寂-又]亦无诤也)</p>
<p>
	　　善驭(今作御同鱼据反驾驭也谓指麾使马也)</p>
<p>
	　　炉锅(字体化[一/(口*口)/(冏-口+干)]又作[(阜-十)*(一/(口*口)/(冏-口+干))*亍]同古和反方言秦地土釜)</p>
<p>
	　　翱翔(五高反回飞也飞而不动曰翔也)</p>
<p>
	　　埻的(之允之闰二反通俗文射堋曰埻埻中木曰的无垛徒果反射堋也经文作埵丁果反埵累也埵非此义堋音朋字)</p>
<p>
	　　僮[肄-聿+(企-止+米)](力计反[(匕/天)*(企-止+米)]奴也[(匕/天)*(企-止+米)]贱也役也仆[(匕/天)*(企-止+米)]也字从米[崇*又]声[崇*又]字从又从崇[崇*又]音之绢反)</p>
<p>
	　　挟持(胡颊反尔雅云挟藏也方言挟护也)</p>
<p>
	　　第三卷</p>
<p>
	　　寥廓(或作廖同力雕反埤苍[寂-又]寥无人也广雅寥[涳-工+((嘹-口)-(日/小))]也经文作辽非体也)</p>
<p>
	　　停憩(又作愒苍颉篇作[既/心]同墟例反尔雅憩息也)</p>
<p>
	　　碛中(且历反广雅碛濑也说文水渚有石曰碛)</p>
<p>
	　　暴晒(蒲卜反下所解反说文暴晞干也字从曰)</p>
<p>
	　　第四卷</p>
<p>
	　　羁絷(又作馽同猪立反诗传曰絷绊也亦拘絷)</p>
<p>
	　　坈阱(古文阱汬二形同才性反说文陷也苍颉篇阱谓掘地为坈张禽兽者)</p>
<p>
	　　呵叱(蚩逸反叱亦呵也方言云呵怒也陈谓之呵)</p>
<p>
	　　第五卷</p>
<p>
	　　阿犁邪(此译云出苦者亦言圣者)</p>
<p>
	　　船棹(又作棹同驰挍反释名在旁拨水日棹也)</p>
<p>
	　　帆挽(又作颿[颱-台+舟]二形同扶严扶泛二反释名云船随风张幔曰帆谓施船头风吹以进也)</p>
<p>
	　　糇粮(胡钩反说文糇干食也经文从米作糇非正体也)</p>
<p>
	　　为棍(古本反棍转也谓箜篌上转绳也)</p>
<p>
	　　第六卷</p>
<p>
	　　鞞罗尸(补迷反或作闭尸此译云肉团也)</p>
<p>
	　　猖狂(齿杨反谓变易性情也亦狂騃也猲狂妄行是)</p>
<p>
	　　掩袭(古文[習*戈]褶一形同辞立反左传凡师轻曰袭注云掩其不备也又云夜战曰袭也)</p>
<p>
	　　第七第八(先不音)</p>
<p>
	　　第九卷</p>
<p>
	　　举措(且故反苍颉篇措置也又安也亦施也)</p>
<p>
	　　嘶声(又作誓同先奚反埤苍声散也亦悲声)</p>
<p>
	　　第十卷</p>
<p>
	　　菅针(贾颜反尔雅云茅属也白花一名野菅也)</p>
<p>
	　　贪惏(字书或作啉今亦作婪同力南反惏亦贪也楚辞众皆竞进而食惏王逸曰爱财曰贪爱食曰惏也)</p>
<p>
	　　桎梏(之逸反下古木反在手曰桎在足曰梏)</p>
<p>
	　　苛暴(贺多胡可二反说文苛尤剧也亦烦扰也克急也)</p>
<p>
	　　第十一第十二第十三(先不音)</p>
<p>
	　　第十四卷</p>
<p>
	　　伟壮(埤苍作玮同于鬼反说文伟奇也)</p>
<p>
	　　[矛*(替-曰+貝)]棓(干乱反下又作棒同蒲项反)</p>
<p>
	　　第十五第十六(先不音)</p>
<p>
	　　第十七卷</p>
<p>
	　　侪类(士皆反字林侪等也侪犹辈类)</p>
<p>
	　　鸺鹠(许牛反下力周反字书鸺鹠钩[名*鳥]也广雅鸺鹠鸠鵄也亦恠鸟也关西名训侯山东名训狐纂文云夜则拾人爪也)</p>
<p>
	　　甫此(方父反释名甫始也)</p>
<p>
	　　田畴(直流反苍颉篇田种禾稼也畴耕地名)</p>
<p>
	　　第十八卷</p>
<p>
	　　芟剉(所岩反下千卧反即芟刈草也芟除也剉犹斫也)</p>
<p>
	　　第十九(先不音)</p>
<p>
	　　第二十卷</p>
<p>
	　　鼋虬(鱼袁反下渠周反鼋大龟也广雅有角曰虬)</p>
<p>
	　　[土*(系-小)]弥(三苍音[伭-〦+一]又诸律中皆作迷谓大身鱼也其类有四种此则第四种最小者也互相吞食也)</p>
<p>
	　　祁寒(渠夷反<a>尚书</a>冬祁寒小民亦惟怨咨孔安国曰祁大也冬大寒民犹怨)</p>
<p>
	　　多呕(又作欧同于口反欧亦吐也释名云呕伛也将有所吐脊曲伛也)</p>
<p>
	　　金刚顶瑜伽经十八会指归一卷</p>
<p>
	　　慧琳</p>
<p>
	　　幖帜(上必遥反广雅云幖幡也说文幖亦帜也从巾票声票音同上下昌志反韵诠云帜旗也以表物集训云帜亦幡也从巾戠声戠音织)</p>
<p>
	　　摩醯[巢-果+(一/自)]罗(醯音馨奚反梵语上界天王名也唐云大<a>自在</a>即色究竟天主住<a>色界</a>之最上顶)</p>
<p>
	　　嚩啰呬天(呬音馨异反梵语地下诸天名也此<a>天人</a>身豕[巢-果+(一/自)]四譬有大神力常居地下亦地神之类也)</p>
<p>
	　　拏吉尼(上儜遐反梵语也亦诸女天名此女天有大神力能成<a>世间</a>种种诸愿)</p>
<p>
	　　分剂(上扶问反下齐曳反亦时用字也古人只借齐字作去声)</p>
<p>
	　　瑜伽护摩经一卷</p>
<p>
	　　军茶(梵语唐云火炉也其炉形状而有多种方圆三角金刚杵莲花等形所用各别)</p>
<p>
	　　持锹(七消反俗字也亦作鍫正作鐰古文作[厞*斤]苍颉篇作喿皆古字今废不行尔雅鍫谓之锸方言云赵魏之间谓臿为鍫颜氏证俗音云今江南人呼为铧鍫巴蜀之间谓鍫为锸考声云如今之锨施刃于头者也说文云臿头金也今江东人呼鍫为鍫音片蔑反此皆方言别异也从金秋声)</p>
<p>
	　　漱口(搜救反考声云以水盥荡口也从水欶声欶音朔盥音官缓反)</p>
<p>
	　　捻檀(念颊反字从手念声也下音坛手指密名也)</p>
<p>
	　　搅水(交咬反考声云搅动也说文乱也从手觉声或作捁从手告也)</p>
<p>
	　　蹲踞(上音存下居御反狐存坐)</p>
<p>
	　　屈蒌草(上军律反下力句反似白茅而蔓生俗呼为长命草)</p>
<p>
	　　斟一杓(上章林反说文云斟酌也从斗甚声下常弱反文字典说云有抦木器也考声云今之杯杓也说文作勺今承从木作杓时用字)</p>
<p>
	　　金刚顶瑜伽分别圣位修证法门序</p>
<p>
	　　警觉(上京影反孔注尚书云警戒也亦觉也古今正字从言敬声)</p>
<p>
	　　锁械(上苏果反字书云连[金*眾]也说文从金[巢-果+貝]声经作锁俗字也下谐戒反广雅云械桎也古今正字从木戒声)</p>
<p>
	　　能羸(力追反贾逵注国语云羸病也杜注左传云弱也许叔重云劣也字书疲也说文痰也从羊[嬴-女]声)</p>
<p>
	　　阶级(金立反顾野王云级阶之等数也说文从糸及声)</p>
<p>
	　　瑜伽一字佛顶轮王安怛袒那法经一卷</p>
<p>
	　　安怛袒那(祖音坛烂反梵语也唐言潜隐即是隐形良谓彼国邪正杂信异道间居更相是非显已破彼佛以神力故说斯要欲令修瑜伽者随意自在无碍速成若起垢心邪恶处无碍速成验故释此疑)</p>
<p>
	　　缯磬(上情蝇反说文帛之轻者惣名也古文从辛作[糸*辛]音训与上同下轻径反郑注考工记云以石为乐器击之如钟磬声也说文云乐石也象悬虞之状攴击之也石磬古文从巠作[(聲-耳)-殳+巠])</p>
<p>
	　　瑜歧(上庾珠反下音只梵语也唐云相应也瑜伽亦同此释)</p>
<p>
	　　成就妙法莲花经王瑜伽观智仪轨经一卷</p>
<p>
	　　亲禀(彼锦反孔注尚书云禀受也说文云从[稟-禾]从禾[稟-禾]音力锦反)</p>
<p>
	　　却窴(佃年反广雅云窴塞也说文从穴真声经作填俗字)</p>
<p>
	　　欠[阿-可+(凵@(子-一+(二*二)))](咸黯反顾野王云[阿-可+函]犹坠入也下也广雅[陀-匕+(脊-月+貝)]也说文从[阜-(口/十)+(耜-耒)]函声函音同上)</p>
<p>
	　　垫下(上丁念反方言云垫下也声类湿也说文亦下也从土执声经作垫俗字也)</p>
<p>
	　　搓合(土错何反义已具释<a>无量寿经</a>卷中经本作縒非)</p>
<p>
	　　濅[溳-口+束](上精任反顾野王云[寖-又+(巾/又)]沉溺也亦溃也说文从水[宋-木+(帚/又)]声亦作[濩-雈+帚]经作[洐-亍+(唚-口)]俗字也)</p>
<p>
	　　[揜-合+((人*人)/一)]坛(上百萠反说文[揜-合+((人*人)/一)]掸也从手[(人*人)/一/廾]声亦作抨字诂云古作[羊*平][羊*并]挥音但丹反)</p>
<p>
	　　窣睹波(上孙骨反下都鲁反梵语也此曰方坟)</p>
<p>
	　　[擴-黃+(朔-月)]开(上耻革反考声云[捱-圭+(前-刖+(┴*├))]开也裂也古今正声作捇从手赤声亦作辟也)</p>
<p>
	　　为鞘(音笑刀釰室也亦作鞘)</p>
<p>
	　　匊物(上弓六反毛诗云满手曰匊韩诗云四指曰匊说文在手曰匊从勹米会意字也经作掬义同勹音包)</p>
<p>
	　　炳现(上兵皿反说文炳明也从火丙声)</p>
<p>
	　　萦绕(上莹营反毛诗云萦旋也说文牧韏也从糸从荧省声下而沼反说文绕缠也从糸尧声)</p>
<p>
	　　拍(烹百反古今正字云拍拊也从手白声)</p>
<p>
	　　金刚顶瑜伽<a>千手千眼</a>观自在<a>菩萨</a><a>修行</a>仪轨</p>
<p>
	　　[泳-永+((廌/去)-(烈-列)+一)](古文法字)</p>
<p>
	　　[庳-(白-日)]床(上皮美反郑注周礼云庳犹短也顾野王云庳犹卑也说文从广卑声广音俨下正体床字)</p>
<p>
	　　屈柱(诛缕反考声云柱拒也古今正字从木主声经本从足作跓非)</p>
<p>
	　　烔然(上动东反埤苍云烔烔然[執/火]也古今正字义同从火同声)</p>
<p>
	　　雨澍(音注已具释音义第二十三卷中)</p>
<p>
	　　阏伽(上安葛反亦作遏梵语也是盛香水杯器)</p>
<p>
	　　煗烟光(上奴管反考声云煗温也说文从火[而/火]声亦作暖暖[目*(而/火)]义并同)</p>
<p>
	　　金刚顶瑜伽莲花部心念诵法</p>
<p>
	　　户枢(下昌求反郭璞云门户扉枢也韩康伯云枢机制动之主也广雅枢本也户扇转处也说文从木区声也)</p>
<p>
	　　左笪(且夜反埤苍云笡逆插枪也案此结立印屈右膝而身临右膝上邪展左脚项头向左曲身而立也古今正字从竹且声也)</p>
<p>
	　　上[月*(遻-(這-言))](我各反前一字佛顶轮王经中已释讫)</p>
<p>
	　　擘开(上絣麦反广雅云擘分也说文撝也从手辟声)</p>
<p>
	　　搊掷(上簉邹反考声以手指钩也经作掐俗字)</p>
<p>
	　　联锁(上輂鳣反声类云联不绝也说文连也从耳耳连于颊从丝丝连不绝也下苏果反)</p>
<p>
	　　撼手(上含感反广雅云撼动也说文摇也从手感声)</p>
<p>
	　　金刚顶瑜伽金刚萨埵五秘密修行念诵仪轨经</p>
<p>
	　　于[踦-可+(舛-夕)]([譇-者+(舛-夕)]化反苍颉篇云两股间也考声云髀上骨也正从果从骨作髁有从肉作胯俗字)</p>
<p>
	　　相跓(诛矩反俗字也合作柱)</p>
<p>
	　　贫[匚@(臾/貝)](逵位反毛诗传云匮[音*(曷-人+乂)]也郑注<a>礼记</a>云[匚@(臾/貝)]之也说文从匚[臾/貝]声也)</p>
<p>
	　　般若波罗蜜多理趋经大乐不空三昧真实金刚萨埵菩萨等一十七大曼茶罗义述(无字音)</p>
<p>
	　　金刚王菩萨秘密念诵仪轨经</p>
<p>
	　　捻取(上念[牒-世+芸]反声类云捻抯也古今正字从手念声)</p>
<p>
	　　缤纷(上匹宾反下孚文反广雅云缤缤众也纷纷乱也王逸注楚辞云缤纷盛皃也说文二字并从糸宾分声)</p>
<p>
	　　挽弓(上音晚古今正字云挽引也从手免声或作挽义同)</p>
<p>
	　　金刚爱瑜伽法一卷(无字可音)</p>
<p>
	　　金刚顶经多罗菩萨念诵法</p>
<p>
	　　相拄(知矩反经作跓非也)</p>
<p>
	　　吽字(胸喉中声如虎怒或如牛吼声)</p>
<p>
	　　怛啰(二合)</p>
<p>
	　　吒(此二梵字想布二目中)</p>
<p>
	　　三掣(下阐折反考声云顿拽也)</p>
<p>
	　　延缩(所六反韩诗云缩[僉*殳]也贾逵注国语云缩尽也退也)</p>
<p>
	　　唵砧(此二梵字布于二头指面上)</p>
<p>
	　　咄弄(二合多罗菩萨种子字)</p>
<p>
	　　大<a>虚空藏菩萨</a>念诵法</p>
<p>
	　　瞿摩夷(梵语即牛粪也所以存梵语者避嫌疑也取以香水调用涂地应法教)</p>
<p>
	　　观自在菩萨如意轮瑜歧法经</p>
<p>
	　　裸黑(亦作倮音华跨反正音卢果反顾野王云倮脱衣露袒也说文作裸义同从衣果声)</p>
<p>
	　　弱(慈洛反借音也)</p>
<p>
	　　称[牟*感](莫敢反响<a>梵音</a>)</p>
<p>
	　　莹如(上萦瞑反正从金作蓥经从玉俗字也)</p>
<p>
	　　大佛顶经第一卷</p>
<p>
	　　慧琳撰</p>
<p>
	　　楞严(上勒登反字书正作棱从木夌声也今经本作楞字俗用久也夌音陵)</p>
<p>
	　　腥臊(上昔丁反下扫刀反说文豕豪臭也二字并从肉星喿皆声也喿音苏到反)</p>
<p>
	　　交构(钩候反考声云构成也盖也结架也交也从木[玨/冉]声经作遘与义乖也[(並-(前-刖))/甫]音同上)</p>
<p>
	　　欲研(啮坚反说文研应也从石并声音牵也)</p>
<p>
	　　户牖(由久反说文云穿壁以木为交[穴/匆/心]也谭长以为甫上日也非户也牖所以见日也从片从户甫声也)</p>
<p>
	　　开豁(欢括反广雅云豁空也字书大也说文从谷害声亦与奯同)</p>
<p>
	　　远瞩(之欲反经作瞩通俗字也)</p>
<p>
	　　窍穴(上启[唎-禾]反郑注礼记云窍孔也说文空也从穴敫声)</p>
<p>
	　　桎一[身*ㄆ](上珍粟反下只移反说文作胑云体四胑也顾野王谓手足也韩婴云四胑以应四时也从肉只声亦作[身*殳]义并同)</p>
<p>
	　　隓[(餐-食)-又+(珍-王)](上血[矢*見]反孔注尚书云隓废也方言坏也杜注左传毁也说文败也从[阜-(口/十)+(耜-耒)][左/左]声经作隳俗用字也下田典反韵诠云灭也考声云尽也绝也从[(餐-食)-又]从[珍-王])</p>
<p>
	　　矍然(上俱籰反顾野王矍惊惧之皃也考声心惊皃说文从隹从[目*目]从又作矍[目*目]音句籰音王钁反)</p>
<p>
	　　揣摩(上初委反杜注左传云度高卑曰揣顾野王云谓相量度也说文量也从手专声也专音端)</p>
<p>
	　　[炅-人+(企-止+几)]昱(上皇广反下由六反)</p>
<p>
	　　赩如(上许力反毛诗传云赩赤皃也字统义同从赤色声)</p>
<p>
	　　俶装(上昌六反方言云俶动也郑笺诗云厚也毛诗传始也说文善也从人反叔声下音庄)</p>
<p>
	　　左[辦-力+目]([攀-爻]慢反考声云[辦-力+目]视皃也说文云从目辡声音皮免反)</p>
<p>
	　　第二卷</p>
<p>
	　　毗罗柢子(上丁奚反梵语外道名也)</p>
<p>
	　　肤腠(上府无反下[夕/鹿]豆反郑注仪礼云腠肤理也字统义同从肉奏声也)</p>
<p>
	　　面皱(庄瘦反从皮从刍皮聚也)</p>
<p>
	　　[(餐-食)-又+且][(餐-食)-又+各](上祚胡反尔雅云[(餐-食)-又+且][(餐-食)-又+人]者说文往死也从[(餐-食)-又]且声下郎各反字书云[(餐-食)-又+各]零也亦[(餐-食)-又+人]也随也今通作落义同[(餐-食)-又]音言葛反)</p>
<p>
	　　瞪[卄/(蜀-虫+目)](上澄[病-丙+(土/ㄆ)]反埤苍云瞪直视也考声视也转也古今正字从目登声下墨崩反说文[卄/(蜀-虫+目)]不明也从苜从[句-口+目]经本从日作[暯-旲+(蜀-虫+日)]非也[病-丙+(土/ㄆ)]音力证反[句-口+目]音呼县反)</p>
<p>
	　　目精(本从目作睛是眧睛字眼目之精也昭音苕睛音精)</p>
<p>
	　　瀛渤(上郢婴反下盆没反并海名也)</p>
<p>
	　　郁[土*孛](上恽律反下盆没反考声云尘皃也经文从火作[火*孛]非也)</p>
<p>
	　　檐庑(上音阎下音武说文云庑堂下周屋也从广无声也)</p>
<p>
	　　舒缩(上式余反下[挖-乙+支]陆反)</p>
<p>
	　　纤毫(上息廉反下户劳反)</p>
<p>
	　　礭实(上腔角反)</p>
<p>
	　　变慑(占叶反尔雅云慑惧也文字典说慑怖也从心习声)</p>
<p>
	　　轻鲜(仙浅反正作鲜)</p>
<p>
	　　甄明(上经延反考声云甄识也察也说文从瓦垔声)</p>
<p>
	　　撮摩(上苍将反考声云手撮取也从手)</p>
<p>
	　　赤眚(生杏反说文云目病生翳也从目生声)</p>
<p>
	　　捏所(上乃结反古今正字揑捺也从手圼声圼音同上从日从土)</p>
<p>
	　　晕适(上音运)</p>
<p>
	　　佩玦(上陪背反下古穴反杜注左传云玦如环而缺不连也说文从玉夬声)</p>
<p>
	　　虹霓(上音红下音艺鸡反<a>汉书</a>音义云虹出盛明者为雄雄曰虹闇者雌雌曰霓说文螮[虫*柬]也状似虫从虫阴气也形声字经文作霓非)</p>
<p>
	　　[卄/(十*〡*十)/┬]角(上正乖字下音角)</p>
<p>
	　　歰滑(上所立反正体字也从四止二正二倒俗作涩非也下环八反)</p>
<p>
	　　思蹋(谈腊反)</p>
<p>
	　　第三卷</p>
<p>
	　　名齅(休宥反)</p>
<p>
	　　舐吻(上时尔反说文以舌取食也正作舓从舌易声亦作[舌*也]下文粉反苍颉篇云吻唇两边也说文口边也从口勿声)</p>
<p>
	　　[蓺/火]此(上耎悦反杜注左传云[蓻/火]烧也苍颉篇然也说文同左传从蓻火声亦作焫)</p>
<p>
	　　排摈(上败埋反下牝宾反义已具释于宝星经中)</p>
<p>
	　　析彼(上星亦反经文作[析-〡+┬]非也)</p>
<p>
	　　炊爨([夕/鹿]乱反说文云齐谓之炊爨也从臼象持甑巾象甑冂象灶口拱推薪内火也籀文作[(囗@林)/八/火]会意字)</p>
<p>
	　　[卄/又]出(上昂盖反)</p>
<p>
	　　不镕(音容)</p>
<p>
	　　莹然(上伊暝反亦从金作蓥)</p>
<p>
	　　烁迦啰(上舒灼反梵语也此名精进也)</p>
<p>
	　　第四卷</p>
<p>
	　　聆于(上历经反说文云聆听也从耳令声)</p>
<p>
	　　洲潬(上之由反下但单反尔雅云沙出水古今正字从水单声)</p>
<p>
	　　[攸-ㄆ+(友/大)]有(上诗有反暂有)</p>
<p>
	　　金矿(爪猛反亦作[金*丱])</p>
<p>
	　　霁澄(上齐细反郭璞云南阳人呼雨晴为霁说文雨止也从雨齐声也)</p>
<p>
	　　成霾(买俳反说文霾风雨而土也从雨狸声狸音力之反)</p>
<p>
	　　钵剌(兰怚反)</p>
<p>
	　　肯綮(溪礼反)</p>
<p>
	　　鼓[壴*桑](桑朗反埤苍云[壴*桑]鼓瓦也字书鼓材也古今正字云鼓身也从壴桑声经本从页作颡非义)</p>
<p>
	　　撞钟(上浊江反)</p>
<p>
	　　第五卷</p>
<p>
	　　杂糅(纽溜反郑注仪礼云糅亦杂也说文作粈训义同上从米丑声)</p>
<p>
	　　洗涤(上西礼反正作洒下亭历反前金光明经中已具训释讫)</p>
<p>
	　　宝机(音纪)</p>
<p>
	　　缉绩(上侵立反下精翊反)</p>
<p>
	　　阛[門@(臾/貝)](上音还下回外反广雅云阛道也说文云[門@(臾/貝)]市外门也二字并从门睘[臾/貝]皆声也)</p>
<p>
	　　旋澓(冯福反考声云水回流也亦作复经文作伏误也)</p>
<p>
	　　瓦砾(音历)</p>
<p>
	　　顾眄(上音故下眠遍反)</p>
<p>
	　　[踕-┴+山]来(潜叶反行疾也行不止也从足说文作疌亦疾也从又从止[艸-屮]声从手作捷俗也[艸-屮]音丑列反)</p>
<p>
	　　蚊蚋(上音文下而锐反)</p>
<p>
	　　啾啾(酒由反)</p>
<p>
	　　第六卷</p>
<p>
	　　裘毳(昌芮反郑注周礼云毳[罽-厂]衣也说文兽细毛也从三毛[罽-厂]音居例反)</p>
<p>
	　　詃惑(上[治-口+月]兖反)</p>
<p>
	　　裨败(上卑移反说文云裨接也益也从衣卑声)</p>
<p>
	　　长挹(伊入反案长挹者相敬也拱手而举以敬让也或作揖)</p>
<p>
	　　噬[〦/(刀*ㄚ*(留-刀-田))/肉](上时制反下音齐杜注左传云噬啮也言如人自噬其[〦/(刀*ㄚ*(留-刀-田))/肉]终无及者亦如妄人妄窃因地[圬-土+糸]曲以求菩提若噬[〦/(刀*ㄚ*(留-刀-田))/肉]人不可成就)</p>
<p>
	　　第七卷</p>
<p>
	　　发挥(毁违反)</p>
<p>
	　　惨心(上测锦反说文云惨毒也从心参声经作碜俗字也)</p>
<p>
	　　憕懵(上邓登反下墨崩反考声云憕懵精神不[(木-(企-止)+((人/人)*(人/人)))/大]也字书失志皃也并从心登瞢皆声经本从目作瞪音枨非义也)</p>
<p>
	　　含蠢(春允反说文虫动也从[虫*虫]春声)</p>
<p>
	　　[剞-可+(舛-夕)]心(上苦孤反考声云剖去中物也经文作刳俗字也剖音普口反)</p>
<p>
	　　转[蚡-刀+允](式锐反蛇蝉脱皮也说文从虫兑声)</p>
<p>
	　　枯槁(枯老反说文云木枯也从木高声亦作[歹*高])</p>
<p>
	　　以虾(吓加反顾野王云虾大头之虫也说文作鰕云蚧也从鱼叚声水母如人肺出海中无目假鰕为其目若有鰕跳于上即行非虾蟆)</p>
<p>
	　　土枭(皎尧反恶声鸟也取土块附以为儿淮南子术云甑瓦止枭鸣恶声之鸟也俗亦枭为不孝鸟也案神异经云不孝鸟如人身犬毛有齿猪牙额上有文曰不孝口下有文曰不慈鼻上有文曰不道左辅有文曰爱夫右辅有文曰怜妇故天立此异鸟以显忠孝也恐相乱故备出之言不孝鸟者误失也)</p>
<p>
	　　第八卷</p>
<p>
	　　[舌*氐]其(上时尔反顾野王云以舌取食也说文作舓考声亦作[舌*也])</p>
<p>
	　　唇吻(上顺伦反下文粉反苍颉篇云吻唇边也说文义同从口勿声)</p>
<p>
	　　觉胤(引进反孔注尚书云胤嗣也尔雅继也国语胤者子孙蕃育之谓也说<a>文子</a>孙相续从肉从八八象其长幺亦象重累也古文作胤也)</p>
<p>
	　　差误(吴故反孔注尚书云误谬也古今正字从言吴声)</p>
<p>
	　　焰慧(上阎箪反)</p>
<p>
	　　蠕动(上瞤允反)</p>
<p>
	　　爱涎(羡延反说文作次云口液也从水欠经本作涎误也)</p>
<p>
	　　顾眄(上姑慕反下眠现反说文邪视也从目丐声经作顾眄并俗字)</p>
<p>
	　　雄毅(宜既反左传云致果为毅毅威严不可犯也说文妄怒也一云有决也从殳豙声豙音同上)</p>
<p>
	　　铁橜(权月反说文杙也从木厥声经作[檎-离+土]俗撰字也)</p>
<p>
	　　蛇虺(上社耶反下晖伟反毛诗云胡为虺蝪则[虫*折]蜴属也顾野王今亦以为蝮虺也说文石虺以注鸣者从兀虫声)</p>
<p>
	　　投砾(音历说文云小石也从石乐声经文作礰非也)</p>
<p>
	　　匣贮(上咸甲反下猪吕反)</p>
<p>
	　　囊扑(上曩郎反下庞邈反)</p>
<p>
	　　抛撮(上魄茅反下钻活反)</p>
<p>
	　　鸩酒(上沈禁反广雅云鸩鸟也郭璞云如雕绿色长颈赤喙食蛇出女几山羽有毒以画酒饮之则[(餐-食)-又+人]说文毒鸟也一曰运毒从鸟冘声也)</p>
<p>
	　　推鞫(居六反文字典说云鞫穷理罪人必有革也从革訇声)</p>
<p>
	　　[屮/工/毋][豁/土](呼各反亦作[堅-臣+(止/石)]经作[堅-臣+(止/石)]俗字)</p>
<p>
	　　碾硙(上尼膳反考声正作砐下吾会反说文云[石*靡]也鲁般初作硙从石岂声)</p>
<p>
	　　齅报(上休又反)</p>
<p>
	　　为餧(奴罪反饿也)</p>
<p>
	　　为绽(文苋反文字典说云绽解也补缝也从糸定声)</p>
<p>
	　　[口*(一/巾)]食(上[外/曰]合反亦作唼)</p>
<p>
	　　枪矟(上七羊反俗字也正作枪下双角反)</p>
<p>
	　　[百-日+皿][溳-口+臾](回内反苍颉篇云旁决说文漏也从水[臾/貝]声)</p>
<p>
	　　魃鬼(上盘末反毛诗传云魃旱神也说文亦旱鬼也周礼有赤犮[病-丙+嗇]屋之物鬽也从鬼犮声也)</p>
<p>
	　　其剩(乘证反俗字也正作[貝*賚]余也)</p>
<p>
	　　吸粹(上歆给反下虽醉反说文云不杂也从米卒声)</p>
<p>
	　　海[鳥/山](刀老反文字典说云海中有洲可居曰[鳥/山]从山鸟声)</p>
<p>
	　　第九卷</p>
<p>
	　　凭倚(上皮冰反<a>周书</a>云凭玉几也古今正字云凭依几也从几从任经作凭俗字)</p>
<p>
	　　通[泳-永+曶](灰硙反又音退考声云[泳-永+曶]渍也今谓渍去色曰[泳-永+曶]也)</p>
<p>
	　　震[蝷-虫+土](上真刃反<a>周易</a>云震动也公羊传云震者何地动也杜注左传电雷击之也说文从雨辰声经作振亦通下敕格反正体字也说文云[坭-匕+(朔-月)]裂也从土[蝷-虫]声经作圻俗字也)</p>
<p>
	　　惊慑(占涉反惧也)</p>
<p>
	　　蛲蛔(上如消反下会雷反说文云蛲蛔并腹中虫也二字并从虫尧有皆声亦作蛔经作蛔非也)</p>
<p>
	　　[穴/(爿*臬)]言(上鱼曳反声类云[穴/(爿*臬)]不觉妄言也说文暝言也从[宋-木+(禾*(夢-夕+ㄆ))]省臬声)</p>
<p>
	　　辩析(星亦反经作折误也)</p>
<p>
	　　许露(上居竭反包注<a>论语</a>云讦[敲-高+ㄎ]人之阴私也说文面相[蝷-虫]罪相许也从言干声也)</p>
<p>
	　　猥[媒-甘+廿](上乌隗反苍颉篇云猥顿也下仙烈反孔注尚书云[媒-甘+廿]嫚也方言狎也说文嬻也从女[廿/木]声嬻音独)</p>
<p>
	　　薄蚀(承軄反春秋云日有蚀之杜注云日行迟一岁一周天月行疾一月一周天一岁凡十二交会然日月动行虽有度量不能不小有盈缩交会而不蚀者有频交而蚀者唯正阳之月君子恶之故有伐鼓用币之事说文从虫从飤飤亦声也)</p>
<p>
	　　第十卷</p>
<p>
	　　毕殚(音丹孔注尚书云殚尽也说文极尽也从[(餐-食)-又]单声也)</p>
<p>
	　　熠熠(寻集反)</p>
<p>
	　　湾环(上绾閞反下音还考声水曲流处也案经意湾环犹轮回<a>流转</a>也)</p>
<p>
	　　循环(上音旬下环义亦同上经作巡亦通)</p>
<p>
	　　昏[卄/(蜀-虫+目)](墨隥反杜注左传云[卄/(蜀-虫+目)]闷也说文曰不明也从苜从[句-口+目][句-口+目]目数摇也[句-口+目]音县)</p>
<p>
	　　深[薛/女](言揭反正作[卄/(阿-可+辛)/女]考声妖灾也)</p>
<p>
	　　枝岐(音支下音祗郭璞云岐道旁出者也古今正字义同从山支声经作[敲-高+止]误也)</p>
<p>
	　　倐然(上收[ㄊ/肉]反)</p>
<p>
	　　隳裂(上血[矢*見]反正作隓前第一卷已具释讫)</p>
<p>
	　　婆吒霰尼(吒音陟加反下仙荐反)</p>
<p>
	　　褫魄(上持里反说文云褫夺也从衣虒声也)</p>
<p>
	　　容皱(邹宥反经作[(雪-雨+(雪-雨))*皮]俗字)</p>
<p>
	　　大方等陀罗尼经第一卷</p>
<p>
	　　玄应</p>
<p>
	　　[口*帶]提(相承音多达反)</p>
<p>
	　　第二卷</p>
<p>
	　　动他(古文[這-言+重]同徒董反尔雅摇动作也经文从言作諥非也)</p>
<p>
	　　叱呵(齿逸反苍颉篇大呵为叱也礼记尊客之前不叱狗是)</p>
<p>
	　　发予(翼诸反尔雅予我也案此亦余字同也)</p>
<p>
	　　第三卷</p>
<p>
	　　若侨(渠消反说文侨高也广雅侨才也字林寄客为[宋-木+喬]作[宋-木+喬]字广雅羁旅[宋-木+喬]寄也)</p>
<p>
	　　单缝(扶封反说文以针缝衣也经文从手作摓非也)</p>
<p>
	　　[科/虫]斗(苦和反一名活东亦名颗东郭璞云即虾蟆子也颗音苦果反)</p>
<p>
	　　[目*孝]瞎(先不训释)</p>
<p>
	　　第四卷</p>
<p>
	　　鹚[梨*鳥](<a>药师经</a>作蒺[卄/梨]并非也案尔雅作螏蜊蝍蛆也能食蛇脑也)</p>
<p>
	　　耒木(即对反耕田曲木也)</p>
<p>
	　　七佛神咒经第一卷</p>
<p>
	　　咻咻(许流许主二反依字噢咻痛念之声也)</p>
<p>
	　　五浑(胡昆反谓五浊也浑乱也乱犹浊也亦水流声)</p>
<p>
	　　潢[泳-永+(?/良)](胡广反下音养楚辞云潢[泳-永+(?/良)]而不可带王逸曰潢[泳-永+(?/良)]犹浩荡也经文作洗音光非也)</p>
<p>
	　　[嗇*欠][嗇*欠](所力反通俗文小怖曰[嗇*欠]埤苍[嗇*欠][嗇*欠]恐惧也字从欠经作懎啬一形非体也)</p>
<p>
	　　目佡(丘[敲-高+豆]反)</p>
<p>
	　　制泞(奴定反)</p>
<p>
	　　伊[目*夢](莫崩反)</p>
<p>
	　　邲地(扶必反)</p>
<p>
	　　目禘(他细反)</p>
<p>
	　　湖利(户孤反)</p>
<p>
	　　侈[跳-兆+企](丘豉反)</p>
<p>
	　　但坭(乃礼反)</p>
<p>
	　　插婆(楚洽反)</p>
<p>
	　　陀咩(弥纸反)</p>
<p>
	　　阿眵(充支)</p>
<p>
	　　痴噤(渠锦反)</p>
<p>
	　　第二卷</p>
<p>
	　　愆咎(古文[塞-土+心][這-言+(保-木+口)]二形籀文作[仁-二+(品/言)]今作愆同去连反说文[仁-二+(品/言)]过也亦失也咎罪也)</p>
<p>
	　　抚恤(又作恤同须律反尔雅恤忧也亦[怡-台+ㄆ]也谓以财物与人曰振恤也)</p>
<p>
	　　捞接(禄高反言捞取也谓钩捞物也通俗文沉取曰捞经文作牢牢固也牢非此义也)</p>
<p>
	　　搓摩(仓何反依字搓挪也挪音那)</p>
<p>
	　　第三卷</p>
<p>
	　　鞠育(又作掬同居六反说文掬撮也诗云母兮鞠我传曰鞠养也方言陈楚之间谓养为鞠)</p>
<p>
	　　羖[羊*歷](上功户反下力的反三苍羖[羊*歷]亦名羯羊)</p>
<p>
	　　饕乱(吐刀反谓贪财曰饕饕亦贪也说文俗作叨字非)</p>
<p>
	　　第四卷</p>
<p>
	　　俨然(宜捡反诗云硕大且俨传曰俨矜庄皃也尔雅俨敬也说文俨好皃)</p>
<p>
	　　潠之(苏闷反通俗文水湓曰潠埤苍潠濆也经文作[口*孫]非)</p>
<p>
	　　白睆(还板反许慎注淮南子云睆谓目内白翳病也经文作浣浣衣字非)</p>
<p>
	　　摎项(作[打-丁+劉]同居茅反苍颉篇摎朿也说文摎缚杀之也摎即缠缚之名)</p>
<p>
	　　[蠢-春+苗][剌/虫](他达反下勒达反广雅[蠢-春+苗][剌/虫]蚔虿蝎也经文作剌非正体)</p>
<p>
	　　厌蛊(于琰反下姑护反春秋传曰疾如蛊或非鬼非食或以丧志注云蛊或疾)</p>
<p>
	　　齆鼻(一弄反埤苍鼻疾也通俗文[鼻*丸]鼻曰齆)</p>
<p>
	　　搭眼方道(上两句先不音训)</p>
<p>
	　　喉痹(俾利反[病-丙+(雍-〦)]庳暴厉之疾言喉痹犹闭塞也)</p>
<p>
	　　大吉义咒经上卷</p>
<p>
	　　玄应</p>
<p>
	　　鼻[口*兮](乌礼反)</p>
<p>
	　　堙罗(于仁反)</p>
<p>
	　　荼黔(奇炎反龙名也)</p>
<p>
	　　[竺-二+奧]尼(于六反)</p>
<p>
	　　[打-丁+致]缔(知利反下徒计反)</p>
<p>
	　　苫婆(式监反)</p>
<p>
	　　摩啅(敕角反)</p>
<p>
	　　佛禘(徒帝反)</p>
<p>
	　　咮罗(齿朱反)</p>
<p>
	　　啁利(陟交反)</p>
<p>
	　　下卷</p>
<p>
	　　跂罗(又作[(起-土+大)-巳+(敲-高)]同墟豉渠攴二反登也履也)</p>
<p>
	　　[崖-圭+(八/言)]鼻(鱼偃反通俗文[崖-圭+(八/言)]缓也经文从山作嵃非也)</p>
<p>
	　　聸耳(丁蓝反说文耳垂也经文作耽都含反耳大也)</p>
<p>
	　　[刪-冊+(狦-(狂-王))]地(所姧反)</p>
<p>
	　　珊地(桑干反)</p>
<p>
	　　囒地(洛干反)</p>
<p>
	　　罗惫(蒲戒反)</p>
<p>
	　　谭髀(徒南反下蒲米反)</p>
<p>
	　　渒[利/(尒-小+(恭-共))](普计反)</p>
<p>
	　　嗘泥(莫稽反)</p>
<p>
	　　呵郅(之逸反)</p>
<p>
	　　大方广如来藏经</p>
<p>
	　　慧琳</p>
<p>
	　　键连(上竭焉反与干字同即目连)</p>
<p>
	　　频蠡(卢戈反经本作[彖/虫]俗字也)</p>
<p>
	　　才称(上在来反顾野王云才犹仅能也说文从糸[毚-、]声[毚-、]音仕衔反)</p>
<p>
	　　痿瘁(上于归反下情醉反郑注礼记云痿瘁病也苍颉篇云不能行也说文痿痹也二字并从疒委卒皆声亦作[歹*委]悴)</p>
<p>
	　　金磗(堕和反考声云磗圜皃也作碢)</p>
<p>
	　　误落(上五故反考声云误[錔-水+((人*人)/(人*人))]失也说文从言吴声经从心作误俗字)</p>
<p>
	　　跳蓦(上徒雕反苍颉篇云跳踊也说文蹶也一云跃也从足兆声下萠百反说文云上马也从马莫声或作[起-巳+百])</p>
<p>
	　　偶然(上五狗反尔雅云偶遇也郭注云偶直也说文从人禺声)</p>
<p>
	　　作模(莫逋反郑笺诗云模法也郑注礼记云模所以琢文章之范也顾野王云[矢*見]形也揜取象也或从手作摹说文亦法也从木莫声)</p>
<p>
	　　透彻(上偷陋反考声作[(又/止)*殳]自投也字统从辵秀声经作[起-巳+秀]俗字也)</p>
		

	
	

		</div></div><hr><script charset='utf-8' src='../../js/footer.js'></script></body></html>