<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八十四卷 一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八十四卷 一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第八十四卷 一切经音义</strong></p>
<p>
	　　翻经<a>沙门</a>慧琳撰</p>
<p>
	　　音古今译经图记四卷</p>
<p>
	　　续古今译经图记一卷</p>
<p>
	　　集古今佛道论衡四卷</p>
<p>
	　　续古今佛道论衡一卷</p>
<p>
	　　利涉论衡一卷</p>
<p>
	　　道氤定三教论衡一卷</p>
<p>
	　　右译经图记论衡等六部十二卷同此卷音</p>
<p>
	　　古今译经图记卷第一</p>
<p>
	　　角试(上江岳反<a>礼记</a>孟冬豫武习射御角力顾野王云角力犹[(立*立)/見]争胜负也吕氏春秋云角试也<a>汉书</a>角力而拒之也图记中从车从交作较非此用也毛诗传云卿士之车饰也说文云车輢上曲钩也虽相承传用大错误也非下尸二反说文试用也虞书曰明试以功从言式声)</p>
<p>
	　　愧忸(下女六反贾逵注国语云忸怩惭色在颜也说文心惭也从心丑声也怩音尼)</p>
<p>
	　　婕妤(上尖叶反下[├/刁]诸反声类接幸也妇人官名也案婕妤汉朝得宠幸嫔妃之班袂名也说文女字也并形声字或作健嬩)</p>
<p>
	　　觇见(上勑焰反杜注左传云觇伺也说文候也从见占声也)</p>
<p>
	　　番禺(上音潘下音愚广州县名也)</p>
<p>
	　　[邱-丘+共]亭湖(上音恭此洞亭湖名也本无正字<a>晋书</a>郭璞传中作[邱-丘+共]亭今译经图记中从人作[邱-丘+供]亭书写误也流俗相传见今呼为宫亭湖盖是吴楚语讹难为准定此即洞亭湖也案曹氏郡国志云在洪州豫章郡年代久远罕究其源且依见文略为训释)</p>
<p>
	　　赞呗(上子且反方言赞解郭璞注云赞颂所以解释物理也释名云穪人之美曰赞<a>尚书</a>益赞于禹古今正字从言赞声赞音同上从贝从兟兟并先)</p>
<p>
	　　蟒悲泣(忙[怡-台+旁]反此即宫亭湖神大蟒虵也受安世高诚悲泣而退)</p>
<p>
	　　[狂-王+析]狗啮王([狂-王+析]音制考声云狂犬也左传从制作猘读为计或音[罽-厂]并恐非也此字古文或作[狂-王+舟]训说同上今图记中从乐作[狂-王+樂]无凭据非也)</p>
<p>
	　　龋齿(驱禹反古今正字云齿蠹也从齿禹声蠹音都固反)</p>
<p>
	　　傀伟(上古回反下韦鬼反埤苍云傀伟奇大皃集训云傀壮大也盛也又云伟者有奇异之美也说文傀伟二字并从人鬼韦皆声也图记从玉作璝玉名也非此用也)</p>
<p>
	　　瞎鳖(上赫[戛-目+日]反瞎鳖经名也考声云目不见物也一云目闭也亦作[月*曷]形声字也下鞭灭反郑注考工记云鳖水介虫外骨而内肉者也古今正字从虫作蟞经文从鱼作鳖俗字也说文从黾敝声黾音猛敝音与上同)</p>
<p>
	　　无端底总持经(此经亦阙本古人作名亦鲁质不分明底音丁礼反)</p>
<p>
	　　第二卷</p>
<p>
	　　纯懿(下音意尔雅云懿大也小雅云深也谥法曰温柔圣善曰懿爱民质渊曰懿说文从壹志声或从欠作懿亦通)</p>
<p>
	　　贳酒(时夜反顾野王云贳賖也汉书云高祖从王媪贳酒是也说文云贳贷也从贝世声又音逝)</p>
<p>
	　　王颙(王恭反人名也)</p>
<p>
	　　坌身(盆闷反土忿也)</p>
<p>
	　　抓甲(上责绞反俗字也正单作爪像形字古文作又)</p>
<p>
	　　赤[此/朿]乌(精髓反鸟口也文字典说文云鸟喙也经文从唯从乃作[口*(隹/乃)]非也说文识之也从此束声束音[利-禾+(夾-(人*人)+(前-刖))]也或作[口*束]亦作嘴皆古字也)</p>
<p>
	　　第三卷</p>
<p>
	　　昙摩蜱(闭迷反梵语高僧名也)</p>
<p>
	　　髫秊(上音调集训云小儿剃头发留两边不剃曰髫说文髫毛也从髟召声髟音必遥反)</p>
<p>
	　　不综(宗送反)</p>
<p>
	　　太子泓(乌横反姚泓也)</p>
<p>
	　　謦欬(上轻挺反下开盖反韵诠云欬瘶也经从口作咳非也)</p>
<p>
	　　蜣螂(上却梁反下音良郭注尔雅云黑甲虫啖粪者亦名蛣螂)</p>
<p>
	　　赤頿(子斯反说文口上须也或从髟作髭亦通也)</p>
<p>
	　　神玺(斯此反北凉沮渠蒙逊初立时年号也或从土作玺从古文从玉)</p>
<p>
	　　孟顗(仪岂反人名也)</p>
<p>
	　　植[木*柰](时力反方言植立也韵诠云植生也郑注周礼云植谓根生之属也从木直声也下音柰俗字也说文果名也从木示声文中更加木作[木*柰]非也)</p>
<p>
	　　百厂(下昌掌反考声云屋无壁曰厂形声字也)</p>
<p>
	　　枳园寺(上之耳反考工记云橘踰江淮北则为枳说文木也似橘从木只声寺名也)</p>
<p>
	　　[(餐-食)-又+旬]物(巡骏反孔注尚书云[(餐-食)-又+旬]求也应劭注服鸟赋云殉营也古今正字从[(餐-食)-又]旬声[(餐-食)-又]音残)</p>
<p>
	　　第四卷</p>
<p>
	　　及邺(下严劫反汉书云魏郡有邺县古今正字从邑业声)</p>
<p>
	　　无惮(檀烂反毛诗岂敢惮行笺云惮难也又云惮畏也韩诗恶也广雅惊也说文忌嫉也从心单声或从人作僤考声云僤战栗也)</p>
<p>
	　　荣声(永兄反字书荣盛也楚[台*辛]云荣华之木落也谥法曰先义后利曰荣说文云屋梠之间头起蓍为荣从木从荧省声也)</p>
<p>
	　　纷纠(上芳文反杜注左传云纷乱也广雅纷纷亦众乱也不善也下经酉反郑注周礼云纠犹割察也广雅纠急也并形声字说文纠字绳三合相纠缭音了像形字也[┴*├]音居求反)</p>
<p>
	　　欧阳頠(上呕侯反下危委反梁朝侯伯名也)</p>
<p>
	　　慧恺(开改反或作凯郑注周礼云恺献功之乐也杜注左传云恺和也尔雅乐也说文康也从心岂声也)</p>
<p>
	　　天梯(体低反贾注国语云梯阶也说文木阶也从木弟声)</p>
<p>
	　　萧璟(鬼永反俗字也虽相传用字书中并无此字正作[囗@(儿/口)])</p>
<p>
	　　鄢郢(上焉蹇反下盈井反荆楚地名也楚王旧都见在郢城在江陵东北十余里丘墟城郭由在)</p>
<p>
	　　既觏(钩候反郑笺诗云觏见也形声字)</p>
<p>
	　　枹鼓(上音附牟反亦音芳无反并秦音左氏传枹而鼓之顾野王云击鼓椎也说文音桴击鼓柄也从木包声译经图记中从孚从手作捊非也枹字吴音伏不反不音福浮反在尤字韵中与浮同韵训释惣同音旨殊别任随乡音今且不取)</p>
<p>
	　　骇忸(上谐騃反广雅骇起也苍颉篇骇惊也古今正字马惊也从马亥声下女六反贾逵注国语云忸怩惭色在颜也并形声字)</p>
<p>
	　　回靶(巴骂反汉书音义靶马辔也考声马鞚也靶亦柄也说文辔革也从革巴声亦作杷辔音秘)</p>
<p>
	　　缋掞(上回外反韵英云彩色明也韵诠云画亦绘也苍颉篇云似綦色赤也说文织余也从系贵声下叶渐反韵英云光晖也汉书光曜明也古今正字从手炎声也)</p>
<p>
	　　范义頵(上音范人姓也下音君人名也又音于伦反昔楚武王亦名頵形声字)</p>
<p>
	　　续古今译经图记一卷</p>
<p>
	　　诮焉(上齐曜反苍颉篇云诮诃也韵英云责考声责让也说文娆可从言肖声下矣[虔-文+ㄆ]反案[一/烏]字借音用也从一从乌亦语之余声也本音偃揵反今不取)</p>
<p>
	　　[邱-丘+(遻-(這-言))]公(昂各反世本云鄂地名也宋忠云在江夏鄂州是也顾野王云今南阳西有鄂县也)</p>
<p>
	　　明恂(戌遵反韵英云温恭皃也韵诠云恭顺也孔注尚书云恂信也古今正字<a>信心</a>也从心旬声)</p>
<p>
	　　睿簿(上悦慧反考声云明也[聰-囪+公]也下音蒲古反考声云簿笏也籍也从竹溥声溥音普)</p>
<p>
	　　倐焉(上商六反韵英云犬走疾也或从火作倐光动貌也下矣干反)</p>
<p>
	　　恳恻(肯很反广雅恳诚也韵英恳信也从心貇声貇音同上)</p>
<p>
	　　滤漉(上力据反下音聋笃反)</p>
<p>
	　　[撩-小+火]僧(了雕反考声云[撩-小+火]取理也声类构也从手尞声尞音力召反)</p>
<p>
	　　[貝*為]以(诡餧反考声云赌也以身赌而争胜曰[貝*為]说文[貝*為]货也从贝为声亦古文货字也)</p>
<p>
	　　涓滴(上决缘反考声云涓滴水细流皃也说苑云涓涓不壅将成江河是也下丁历反顾野王云水沥滴也说文水注也涓滴并形声字或作[泳-永+適])</p>
<p>
	　　摘会(陟革反考声云拓取也或作擿)</p>
<p>
	　　神暕(间眼反)</p>
<p>
	　　怀迪(徒的反尔雅迪正也毛诗传进也孔注尚书云道也)</p>
<p>
	　　石鳖(鞭灭反长安城南终南山谷名也)</p>
<p>
	　　[按-女+(火/又)]集(霜留反我皇侧席求贤远迎硕德兴隆释教润益群品也)</p>
<p>
	　　撮其(钻捋反钞略要文去繁就略显明教体也从手最声)</p>
<p>
	　　集古今佛道论衡第一卷(序)</p>
<p>
	　　慧琳</p>
<p>
	　　所覃(徒含反郑笺毛诗云覃长也郭注尔雅云谓延相被及也论文从西作覃籀文字也说文作[鹵/且]二篆文西字下从[日/(凵@中)/〡]候吼反)</p>
<p>
	　　坐歭(持里反顾野王云峙止不前也说文云歭行步不前进也论文从山作峙误也说文从止寺声)</p>
<p>
	　　计度(唐各反国语云度揆也考声云量也说文从又从庶省声)</p>
<p>
	　　鍱腹(上盐涉反说文云叶薄[金*截]也从金叶声下风目反顾野王云腹所以容裹五藏也说文从肉复声)</p>
<p>
	　　启辙(缠列反杜注左传云辙车迹也说文从车从彻省声)</p>
<p>
	　　[口*葉][口*葉](丈甲反韩信传云[口*葉]犹缺也声类云鸭食声也说文从口叶声也说文从口叶声缺音若穴反)</p>
<p>
	　　抗言(康浪反左传云抗捍也郑笺毛诗云举也说文从手亢声亢音各郎反)</p>
<p>
	　　琐琐(桑果反郑笺毛诗云[瑙-囟+貝][瑙-囟+貝]小皃也郭注尔雅云谓才器细陋也说文从玉[肖-月+貝]声)</p>
<p>
	　　槐庭(胡乖反郭注尔雅云槐叶昼则聚合夜则舒布即守官槐也说文从木从鬼声)</p>
<p>
	　　[褒-保+(采-木+呆)]贬(上博毛反郑注礼记云[褒-保+(采-木+呆)]进也典说云扬美也说文从衣[采-木+呆]声[采-木+呆]古文保字也论文从[〦/保]作褒俗用亦通下笔奄反考声云贬损也公羊传云坠落也说文从贝乏声)</p>
<p>
	　　阚泽(堪滥反人名也)</p>
<p>
	　　猜贰(上七才反杜注左传云猜疑也说文从犬青声)</p>
<p>
	　　谞徒(息余反郑注周礼云谞有才智之称也说文从言胥声论文作此胥胥吏也形也非此义也)</p>
<p>
	　　商确(口角反韩康传云确坚皃也易曰确乎其不可拔说文从石隺声隺音荒各反)</p>
<p>
	　　[滕-月+舟]兰(特登反梵僧名也)</p>
<p>
	　　入雒(郎各反顾野王云此汉改洛字为雒也说文从隹各声)</p>
<p>
	　　曹植(承力反人名也)</p>
<p>
	　　老聃(他甘反老子名)</p>
<p>
	　　傅毅(宜既反人名也)</p>
<p>
	　　蔡愔(伊淫反人名也)</p>
<p>
	　　灰[盡-((烈-列)/皿)+火](词刃反方言云[盡-((烈-列)/皿)+火]之余木也说文从火聿声论文作烬俗字也)</p>
<p>
	　　愧恧(尼六反郭注尔雅云心愧曰恧说文从心而声)</p>
<p>
	　　婕妤(上尖叶反下弋诸反宫人女官名也)</p>
<p>
	　　纵汰(上足用反孔注尚书云放纵情欲也说文从系从声下他盖反淮南子云深则汰五藏广雅云汰洗也说文从水太声)</p>
<p>
	　　淡薄(上覃敢反郑注礼记云淡味薄也说文从水炎声下旁各反苍颉篇云薄微也说文从草溥声论文从水作泊泊止也非此义也)</p>
<p>
	　　子骏(遵尹反人名也)</p>
<p>
	　　阖耳目(含合反说文阖闭也从门盍声盍音合)</p>
<p>
	　　蛰虫(上直立反月令云蛰藏也季秋之月蛰虫咸俯孟春之月蛰虫始振说文从虫执声下音神论文作此虫音毁非也)</p>
<p>
	　　栾大(乱官反人名也)</p>
<p>
	　　猱猨(奴刀反毛诗传云猱猨属也字书云正从[憂-心+此]作[狂-王+(一/自/(止*(廾-一)*巳)/ㄆ)]论文从柔作[禾*柔]俗字也)</p>
<p>
	　　鼋鳖(上月袁反月令云仲秋之月登鼋取鼋下鞭灭反毛诗传云炮鳖鲙鲤国语云当待鳖长而食之说文并从黾元敝皆声)</p>
<p>
	　　眩惑(玄练反苍颉篇云眩幻也惑也说文从目玄声幻音患)</p>
<p>
	　　累稔(壬枕反杜注左传云稔年也说文从禾念声)</p>
<p>
	　　劳[打-丁+夒](饶沼反广雅云[打-丁+夒]乱也说文云烦也从手[一/自/(止*(廾-一)*巳)/八/ㄆ]声论文从忧扰俗字[一/自/(止*(廾-一)*巳)/八/ㄆ]音奴刀反)</p>
<p>
	　　邯郸淳(顺伦反人名也)</p>
<p>
	　　骇服(谐騃反苍颉篇云骇惊也博雅云骇起也说文从马亥声)</p>
<p>
	　　精[按-女+(火/又)](所求反典说云[按-女+(火/又)]索也求也国语云[按-女+(火/又)]于农隙说文从手叟声论文作搜俗字也)</p>
<p>
	　　仿佛(上芳同反汉书云仿佛相似闻见不审谛也下芳勿反考声云仿佛不分明皃也说文并从人作方弗并声)</p>
<p>
	　　之吻(闻粉反苍颉篇云吻唇两边也郑注考工记云吻口边也说文从口勿声)</p>
<p>
	　　[示*畟][契-大+廾](上咨弋反下先节反并虞舜臣名也论文从禾作稧非义也)</p>
<p>
	　　林壑(呼各反山海经云东海之外有大壑顾野王云壑犹溪谷也说文从土[(├/(月-一))*又]谷声[(├/(月-一))*又]音残)</p>
<p>
	　　抗辔(悲媚反毛诗传云六辔如丝辔之柔矣说文从丝軎声论文从亡作[		

	
	

		</div></div><hr><script charset='utf-8' src='../../js/footer.js'></script></body></html>