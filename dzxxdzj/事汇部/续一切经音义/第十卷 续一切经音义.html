<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十卷 续一切经音义' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十卷 续一切经音义</center></div><div class='fo'><center>经文出处:来自无量光明网</center><br/><br>
			<p>
	　　<strong>第十卷 续一切经音义</strong></p>
<p>
	　　燕京崇仁寺<a>沙门</a>希麟集</p>
<p>
	　　续音<a>护法</a>沙门法琳别传三卷 续开元释教录三卷</p>
<p>
	　　右二集六卷同此卷续音</p>
<p>
	　　琳法师别传卷上(并序中字)</p>
<p>
	　　诰誓(上古到反诰告也<a>周书</a>云成王将黜殷作大诰孔传云陈大道以诰天下众国也下时制反说文云约也周书武王伐殷作泰誓孔传云大会以誓众也尔雅云诰誓谨也郭璞注云皆所以约勒谨戒众也)</p>
<p>
	　　典谟(上多殄反尔雅云典常也虞书将逊位于虞舜作尧典孔传云言尧可为百代常行之道也下莫胡反谟议也虞书皋陶失厥谟大禹成厥功作大禹皋陶谟孔传云大禹谟九功皋陶谟九德也禹称大大其功谟谋也)</p>
<p>
	　　班彪(上布还反姓也出扶风风俗通云楚令尹斗班之后也下甫休说文云虎文也案班彪即人姓名也)</p>
<p>
	　　慷慨(上苦朗反下苦槩反说文云慨太息也文字集略云慷慨竭诚也二字并从心康既皆声也)</p>
<p>
	　　襟腑(上居音反切韵衣襟也字书云袍襦袂也尔雅云衣背谓之襟即交领下方矩反切韵胏腑也王叔和脉经云心如未敷莲花与大膓小膓合为腑也或作府)</p>
<p>
	　　胸臆(上许容反说文云胸膺也下于力反切韵胸臆也臆亦膺也或作[骨*意]谓胸骨也亦作匈字)</p>
<p>
	　　将[施-方+弓]([施-方+弓]诗纸反切韵释也尔雅云[施-方+弓]易也玉篇云名解也顾野王云去离也弓解也又作号尔雅作[施-方+弓]也)</p>
<p>
	　　纂龙树(上作管反切韵云集也尔雅云纂继也谓嗣续也说文云从系算声下龙树二字西域造论<a>菩萨</a>名也算音苏管反)</p>
<p>
	　　悰上人(上藏宗反切韵云虑也说文乐也从心宗声也即大唐彦悰法师名)</p>
<p>
	　　捃摭(上君运反方言云捃取也下之石反说文云拾也考声云收取也从手摭省下亦作拓从手石声也)</p>
<p>
	　　狄道(上徒历反案狄道陇西地名也唐书云高祖神尧皇帝姓李陇西狄道人也有本作秋字甚乖)</p>
<p>
	　　徙寓(上斯氏反说文云移也切韵云迁也尔雅云迁运徙也郭注云今江东通言迁徙说文云从彳二止半行也下牛具反玉篇云寄也从宀禺声也禺音同上)</p>
<p>
	　　抽簪(上勑鸠反切韵云去也考声云除也又拔也说文云从手由声下侧岑反考声云椠冠簪饰也说文云从竹朁声也朁音潜又才绀反)</p>
<p>
	　　[(餐-食)-又+單]玉讲(上当安反孔注<a>尚书</a>云[(餐-食)-又+單]尽也说文训同从[(餐-食)-又]单声案本传云究金言[(餐-食)-又+單]玉牒或作牒字破邪论中琳公启与此同亦作牒字即白牒梵夹经论也今此别传作玉讲于义未详矣)</p>
<p>
	　　隐遁(下屯嫩反玉注楚词云潜隐也郑注<a>礼记</a>云逃遁广雅云避世也或从辵豚作遁也豚音徒魂反)</p>
<p>
	　　铿锽(上客行反礼记云子夏曰钟声铿铿是也又撞击之声也下音宏毛诗传云钟鼓锽锽尔雅云锽锽乐也说文云钟鼓声也从金皇声也传文作鍧音呼宏反钟鼓相杂声也)</p>
<p>
	　　隤纽(上徒雷反广雅云隤壤也韩诗云遗也考声云物下坠也说文云从阜贵声下女九反说文云丝也结可解者也从系丑声)</p>
<p>
	　　韬韫(上吐刀反说文藏也切韵云宽也下于粉反切韵云韫藏也<a>论语</a>云韫[匚@賣]而藏诸说文云从韦舀昷皆声韦音违韦说文云柔皮也)</p>
<p>
	　　还莅(上户关反切韵云退也返也玉篇同尔雅云复也下力至反切韵云临也尔雅云临莅视也又作莅莅二形并同)</p>
<p>
	　　箴规(上职林反切韵云箴戒也考声云规谏也从竹咸声又作葴草名也下居隳反玉篇图也考声视也字从夫见也字统云大夫识见必合规矩故从夫也有作规非也)</p>
<p>
	　　蠢蠢(尺允反切韵云出也尔雅云蠢作也又云蠢不逊也说文云虫动也从[虫*虫]春声[虫*虫]音昆虫总名也)</p>
<p>
	　　[褒-保+公]龙(上古本反礼记玉藻云天子龙[褒-保+(八/(ㄠ-ㄙ))]以祭郑注云先王之服杂采曰藻[褒-保+(八/(ㄠ-ㄙ))]画龙于衣也礼记或借卷字作[褒-保+(八/(ㄠ-ㄙ))]读)</p>
<p>
	　　秃丁(上他谷反说文云无发也从人在禾下也文字音义云苍颉出见秃人伏于禾下因以制字也)</p>
<p>
	　　三元(<a>史记</a>云五气遍运二灵体分以阳发故气冲为天以阴凝故气沈为地天地形别为之两仪以<a>人参</a>之三元备矣)</p>
<p>
	　　五运(下王问反尔雅云迁运徙也史记云伏牺以木德或曰春皇神农以火德木生火故也黄帝以土德以火生土故少昊以金德土生金故颛顼以水德金生水故以木火土金水五行相生终而复始谓之五运又周以木德汉以火德秦非正运王在木火之间也)</p>
<p>
	　　勋华(上训云反下画瓜反即尧舜二帝名尧曰放勋舜曰重华虞书云放勋钦明孔传云放上世之功化而以敬明也舜典云重华协于帝孔传云华谓文德言其光文重合于尧俱圣明也)</p>
<p>
	　　接踵(下之陇反切韵云足后也考声云继也又住也仪礼云举前曳踵也或作[彳*重]说文云相蹑行也即继前迹)</p>
<p>
	　　褫运(上池尔反苍颉篇云褫彻也说文云夺也易曰以讼受服终朝三褫也从衣虒声音戈)</p>
<p>
	　　戏谭(上香义反切韵云戏弄也尔雅云戏谑也郭注云谓调戏也下徒含反切韵云夸也大也又作谈音徒甘反广韵云言论戏调也与谭稍异也)</p>
<p>
	　　荐雷(上前荐反尔雅云荐[原/虫]再也<a>周易</a>云洊雷震王弼注云荐重也周易或作洊说文作瀳三形虽异训义一也)</p>
<p>
	　　蛰户(上直立反说文云藏也一曰虫豸声也礼记月令云惊蛰之曰桃始花说文云从虫执形声也)</p>
<p>
	　　愤懑(上汾吻反论语云不愤不发下门本反王逸注楚词云懑亦愤也苍颉篇云闷也说文烦也从心满声古文亦作[惹-右+兩]字)</p>
<p>
	　　惄焉(上宁历反毛诗传云惄愁也尔雅云念惄思也说文云忧也从心叔声也叔正体[?*十]字也)</p>
<p>
	　　碜黩(上初锦反下音独陆禨汉祖功臣颂云茫茫宇宙上碜下黩波振四海尘飞五缶今此传云二义碜黩四海沸腾波振尘飞义与彼同又破邪论中亦琳公启作碜黩二字今别传作黪毒二字并误)</p>
<p>
	　　原燎(上牛袁反尔雅云广平曰原下力召反尚书云若火之燎于原也说文云放火也从火尞声也)</p>
<p>
	　　烽燧(上敷容反又作[逢/火]字书云候望火也下徐醉反释名云夜曰烽昼曰燧说文云二字并从火夆遂声)</p>
<p>
	　　羽檄(上王句反说文云鸟羽也下胡狄反尔雅云无枝为檄也说文云符檄三尺书也从木激省声或从手非)</p>
<p>
	　　刁斗(上鸟聊反下当口反孟康<a>汉书</a>云以铜为之受一斗昼炊饮食夜击警众持行随军也今改为金钲是古今正字云斗有柄并象形字也)</p>
<p>
	　　昊天(上胡老反尔雅云夏为昊天郭注云言气晧旰也说文作昦从日夰声夰音晧下天字释名云以舌腹言之天显也在上高显也又天之言坦也坦然高远故字从一大也旰音月旦反)</p>
<p>
	　　胥悦(上息余反孔注尚书云胥相也公羊传曰胥盟者何曰相盟也郑笺诗云皆也说文从肉疋声音疏传文作[口/└/月]俗字非体也)</p>
<p>
	　　庠序(上似羊反礼记云有虞氏养老于上庠庶老于下庠上庠太学下庠小学说文从广详省声下徐举反玉篇云东序西序之学也尔雅云东西墙谓之序郭注云所以序别内外)</p>
<p>
	　　无辜(下古胡反尔雅云辜辟戾罪也郭注云皆刑罪也说文云从辛古声或有从手作辜变体误书也)</p>
<p>
	　　躃踊(上房益反尔雅云辟抚心也郭注云推胸也或作擗礼记作辟下余陇反切韵云[跳-兆+非]也或作踊礼记云叹斯辟郑注云辟抚心也又云辟斯踊矣郑注云踊跃也晏子云踊贵履贱)</p>
<p>
	　　太宰[壴*否](下音丕鄙反郑注礼记云大宰行人官名也说文云从壴否声传文从壹丕作[壹*丕]俗字壹音竹句反)</p>
<p>
	　　谤讟(上博傍反孔注论语云谤讪也杜注左传云谤毁也说文从言旁声下同目反杜注左传云讟诽谤也广雅云恶也郭注方言云谤诬怨痛曰讟说文云从言读声)</p>
<p>
	　　大骇(下侯揩反说文云惊也孙炎云禹疏九河北河功难众惧不成故曰徒骇字从马亥声)</p>
<p>
	　　赫胥(上呼格反下息余反古帝号也史记云女娲共工大庭柏皇中央栗陆骊连赫胥尊卢浑沌旲英有巢朱衰葛天阴康无怀氏等除共工十五世皆袭伏牺之号雒甄曜度曰伏牺女娲纪各一万六千八百岁也)</p>
<p>
	　　密谮(下侧谶反说文云毁也字书云谗也论语云浸润之谮字从言朁声也朁音潜传本作谮俗字非体)</p>
<p>
	　　穿凿(上昌缘反切韵云通也下在各反考声云凿也古考史云孟<a>庄子</a>作凿说文云所以穿木也从金[鑿-金+木]省声[鑿-金+木]音作也)</p>
<p>
	　　伦[女*((奐-大)/比)](上力迍反切韵比也考声云道理也又类也下疋闭反尔雅云妃[女*((奐-大)/比)]也郭注云相偶[女*((奐-大)/比)]也说文云配也从女[奐-大+比]声[奐-大+比]音闭迷反妃音配)</p>
<p>
	　　狡猾(上古巧反切韵云疾也说文云狂也从犬交声下户八反尚书云蛮夷猾夏孔传云猾乱也说文云从犬骨亦声也)</p>
<p>
	　　于莒(下居许反玉篇云草名也释文云国名春秋时所封亦羸姓之后也)</p>
<p>
	　　壈坎(上卢感反下苦感反说文云险陷也谓难进也从土禀欠皆声)</p>
<p>
	　　腠理(上仓奏反郑注仪礼云腠皮肤理也考声云皮肤内也古今正字从肉奏形声字也)</p>
<p>
	　　搢绅(上津信反郑注礼记云搢犹插也注周礼云搢谓插笏于绅带之间若带剑也下尖真反考声云绅大带也广雅云绅犹束也论语云子张书诸绅说文云从糸申声也)</p>
<p>
	　　志缉(下七入反切韵云缉绩也尔雅云缉熙光也注引诗云学有缉熙于光明也字从糸口耳会意字也)</p>
<p>
	　　汲郡(上金邑反考声云汲郡今卫州是说文云从水及声)</p>
<p>
	　　[門@臭]然(上苦觅反字书云寂静也说文云从门臭声臭音古觅反犬视也从犬目)</p>
<p>
	　　遒华(上就由反毛诗传云遒周也考声云尽也切韵云聚也说文云从辵酋声酋音同上)</p>
<p>
	　　郁郁(于六反切韵文也论语云郁郁乎文哉或作戫古文作彧皆文彩貌也)</p>
<p>
	　　悚慑(上粟勇反杜注左传云悚惧也说文作[怡-台+雙]今作悚俗字通用下之涉徒叶二反尔雅云恐慑惧也切韵云伏也与慑义同)</p>
<p>
	　　[挖-乙+求][〡*臣*責](上他颌反考声云通也韵诠云引取也从手[穴/求][穴/求]音深[穴/求]从穴求也传本作探俗字下柴责反韵英云深幽也古今正字幽深也从[〡*臣]贵声[〡*臣]以而反责正作赉字)</p>
<p>
	　　筌蹄(上七缘反说文取鱼竹笼也亦名鱼笱音苟从竹全声下束奚反说文作[跳-兆+虎]庄子云筌所以取鱼得鱼而忘筌蹄者所以取免得免而忘蹄也)</p>
<p>
	　　碑诔(上彼皮反释名云碑本葬时所树臣子追述君父之功书其上也下力轨反考声云诔垒也述亡者而叙哀情也说文云诔谥也从言耒声也耒音卢会反)</p>
<p>
	　　辛谞(上息邻反姓也夏启封支子于莘莘辛声相近因为辛氏下胥旅反郑注周礼云有才智之称也案辛谞即唐太子中舍姓名)</p>
<p>
	　　靦容(上天典反尔雅云靦姡也郭云面姡然也姡音户刮反郑笺毛诗云姡然有面目也考声云不知惭也说文云从面见声也)</p>
<p>
	　　爝火(上音爵字书云火炬也说文以火拂除袄也从火爵声也下呼果反书云火曰炎上也)</p>
<p>
	　　寰中(上户关反说文云寰宇也字书以四海为寰中也今传文云非夫契彼寰中孰能为兹高论也作此镮字恐非此用)</p>
<p>
	　　尺鷃(上或作赤同下音晏尔雅云鳸鷃郭注云鷃雀也或作鴳考声云小鸟也地穴作巢者从鸟晏声也鳸音户)</p>
<p>
	　　大鹏(下音朋大鸟也庄子云北溟有鱼曰鲲化为鸟曰鹏又垂天之翼搏风九万里也说文从鸟朋声也)</p>
<p>
	　　王谧(音蜜尔雅云谧宁静也案此即人名)</p>
<p>
	　　刘璆(渠幽反尔雅云西北方之美者有璆琳琅?晒?⒃骗G琳美玉名今案刘璆人姓名也)</p>
<p>
	　　砺铅(上力制反说文云砥砺也考声云磨石也顾野王云崦嵫山多砥砺也下与专反切韵云锡也尚书云青州贡铅说文云青金也从金沿省声案沿路舟船之字皆同也今作鈆俗)</p>
<p>
	　　琳法师别传卷中</p>
<p>
	　　贻训(上与之反切韵云贶也尔雅云贻遗也郭注云相归遗也说文从贝台声台音同上下许运反说文诫也又导也广韵云男曰教女曰训尚书序云典谟训诰誓命之文凡百篇以弘至道也)</p>
<p>
	　　流遁(上力求反考声放也切韵云迁也字菀云流移也说文云从水[梳-木][梳-木]音他忽反倒书古文[巢-果+子]字[巢-果+子]音子下又作遁说文逃也字书云隐也从辵豚声)</p>
<p>
	　　本系(上说文云作本从木一如木之有根下胡计反切韵云绪也尔雅云糸继也说文云从糸丿声糸音觅丿音曳延丿也)</p>
<p>
	　　沙汰(上音所加反切韵沙亦汰也下音太考声云涛汰洗也案沙汰即如沙中涛洗其金取精妙者也)</p>
<p>
	　　推劾(恒得反顾野王云案狱相告证之辞也说文推有罪人也从力亥声或从刃从刀作[亥*刃][亥*刀]二形皆非)</p>
<p>
	　　缧绁(上累追反下先拽反孔注论语云缧黑绳也绁挛也所以拘罪人也古今正字并从糸字累曳皆声也俗亦作绁字)</p>
<p>
	　　梼昧(上音桃杜注左传云梼杌也谓无所知貌也从木焘省声也下昧字说文云爽且明也从日未声也杌音五骨反)</p>
<p>
	　　叨簉(上讨刀反下搊瘦反杜注左传云簉副也考声云厕也齐也说文云从草造声造七到反传文从竹俗)</p>
<p>
	　　餔糟(上补乎反切韵唼食也离骚云餔其醩歠其醨又音步今不取下音遭说文亦作醩酒滓也从酉曹声也)</p>
<p>
	　　歠醨(上川劣反切韵大欱也音呼合反下吕支反说文云薄酒也从酉离声也)</p>
<p>
	　　菁华(上即盈反毛诗云葑菲即芜菁也字书云菁美也又与精义同从草青声也)</p>
<p>
	　　逗遛(上头候反下音留说文云逗亦止也又引也字书云逗遛也说文云二字并从辵豆留皆声也)</p>
<p>
	　　媒炫(上莫杯反说文云媒娉也字书云媒也言谋合于亲姻也从女某声下黄绢考声云行且卖也说文正作[彳*言*亍]自媒也)</p>
<p>
	　　橘柚(上居聿反说文云果名也周礼云踰江淮北化为枳地气然也下余救反字书云似橘而大皮厚广志云成都柚大如斗郭注尔雅云柚似橙而酢生江南也二字并从木矞由皆声也)</p>
<p>
	　　[榩-文+豆]梨(上侧加反尔雅云[榩-文+豆]梨曰钻之郭注云[榩-文+豆]似梨而酢涩也下力脂反说文云果名也魏文诏云真定之梨大如拳甘如蜜也)</p>
<p>
	　　皦然(上古了反说文云明也又玉篇云白皃字从白敫声音羊酌反从白放光也)</p>
<p>
	　　负扆(下于岂反尔雅云[巾*(戶@甫)]户之间谓之扆礼记疏云如绨素屏风画以斧文亦谓之斧扆也说文云从户衣声)</p>
<p>
	　　苻姚(上房无反前秦姓也史记云健本洛阳临渭人因其家池中蒲生有异遂以蒲为姓后孙背上草付字却为苻氏下余昭反后秦姓也自姚越仲至泓立三十四年为刘[示*谷]所灭)</p>
<p>
	　　谔谔(五各反说文云[言*蹇]谔也字书云直臣言也从言咢声咢音同上)</p>
<p>
	　　拓跋(上他各反下盘末反后魏姓也魏书云黄帝昌意少子受封于北地以土德王北人谓土为拓谓后为跋故以拓跋为氏至孝文帝因读周易见乾卦云元者万善之始遂改为元氏也)</p>
<p>
	　　刘向(下式亮反汉书云刘向高祖亲弟刘德之子本名更生后改为向字子政武帝时为中垒挍尉之官也)</p>
<p>
	　　阚泽(上苦滥反人姓名也)</p>
<p>
	　　太微(星名也七曜天文经云太微官垣十星在翼北主天子南宫为帝王十二诸侯之府入翼九度去北辰七十<a>六度</a>)</p>
<p>
	　　镌石(上子缘反字书云钻也说文云琢金石也从金隽声也隽音徂兖反从隹卧弓隽字从此有本作[鎨-十+乃]误书也)</p>
<p>
	　　扈多(上胡古反跋扈纵恣也今案扈多人姓名)</p>
<p>
	　　[奐-大+((〡*目)/一/乂)]远(上休娉反刘兆注公羊传云夐亦远也说文视也又深远也从[目/ㄆ]人在穴上也[目/ㄆ]音火劣反亦视也)</p>
<p>
	　　琳法师别传卷下</p>
<p>
	　　邕邕(或作雍或作廱并略同尔雅云雍雍优优和也郭注云和乐也于容反说文作邕和也)</p>
<p>
	　　徼妙(上古吊反考声云边外也韵诠云小道也<a>道德</a>经云常无欲以观其妙常有欲以观其儌御注云性失于欲迷乎道无欲观妙本则见边徼矣)</p>
<p>
	　　李聃(下他甘反老子姓名也史记韩非列传云姓李名聃苦县人也周定王元年乙卯生于李树下简王二年为守藏令十三年为柱下史敬王元年壬午年八十五西出散关或云葬于槐里)</p>
<p>
	　　荡瘵(上徒朗反易云荡涤也又洗除也说文从皿汤声皿明丙反传文作荡非下斋薤反毛诗传云瘵病也尔雅亦病也从疒祭声)</p>
<p>
	　　夕殒(上祥石反说文暮也从日半见也下于敏反切韵殒没也又死也从反员声音五达反)</p>
<p>
	　　麟麕(上西珍反公羊传云麟者仁兽也有圣王则至其郊尔雅云麟麕身牛尾一角角端有肉下辄筠反公羊传云有麋而角也说文云此[簃-多+留]文麕字俗通作麏字)</p>
<p>
	　　天利(案帝年历后周武帝立十九年保定五年天和七年健德六年自建德三年二月普灭<a>佛法</a>也今传文作天利五年误书也应为和字也)</p>
<p>
	　　掏搅(上道刀反埤苍云掏抒也古今正字从手匋声匋音同上下交咬反说文云手动也从手觉声)</p>
<p>
	　　[車*爻]试(上江岳反说文云[車*爻]见也又明也尔雅云直也古今正字试优劣也从车爻声传文从交作较俗字亦通也)</p>
<p>
	　　腾骧(上徒登反考声云驰也奔勇也玉篇云跃也说文从马滕省声下息良反字书云马腾跃也考声云逸也说文云驰也从马襄声襄音同上)</p>
<p>
	　　桀纣(上具列反夏之末王号也史记云帝发之子为汤所伐死于鸣条之野谥法曰贼仁多侈曰桀下直久反殷之末帝也史记云帝乙之子也为武王所伐败于牧野悬首白旗谥法曰残义损善曰纣纣纬辛也)</p>
<p>
	　　炖煌(上遁魂反下音皇汉书云炖煌郡即沙州也武帝元年分酒泉郡置之杜林注云炖煌以为古瓜州也古今正字二字并从火敦皇皆声)</p>
<p>
	　　癃跛(上六忠反苍颉篇云癃痼疾也说文云从疒隆声也下布火反切韵足跛也从足波省声也)</p>
<p>
	　　皋繇(上古劳反下音姚尚书皋陶为帝舜谋古文作[名*卜]繇二形今作皋陶二形说文从白[(犀-尸)-牛+十]声今或从自非也[(犀-尸)-牛+十]音滔案皋陶即舜之臣也)</p>
<p>
	　　八埏(下衍仙反汉书音义云八埏即地之八际也古今正字从土延声)</p>
<p>
	　　澘然(上所奸反毛诗云澘然涕泪下也从淋目会意也)</p>
<p>
	　　沃朕(上乌酷反说文云沃灌也从水夭声也下直稔反尔雅云朕我也史记云古者贵贱悉称朕自秦始皇二十年始天子独称也说文云从舟作[栚-木+舟])</p>
<p>
	　　淑忒(上殊六反尔雅云淑善也说文云清湛也从水叔声俗作洲诗云淑不善逆也下他德反尔雅云爽忒也郭注云用心差错不专一也)</p>
<p>
	　　撞击(上宅江反说文云撞突也字书云撞亦击也从手童声也)</p>
<p>
	　　杜衡(上徒古反下户庚反山海经云天帝之山有草焉其状如葵其臭如[菧-氐+(林/糸)]芜名曰杜衡郭璞注云香草也本草云[菧-氐+(林/糸)]芜即虵床也音縻无二字杜衡有本作杜衡误书甚乖也)</p>
<p>
	　　蘩[卄/皤](上附袁反下薄波反尔雅云蘩[卄/皤]蒿也郭注云白蒿又云蘩之丑秋为蒿也)</p>
<p>
	　　[壓-土+心][壓-土+心](伊占反平声尔雅云[壓-土+心][壓-土+心]媞媞安也郭注云好人安静之容也说文云从心厌声也传文单作厌音于艳反见也非此用媞音大兮反)</p>
<p>
	　　[莫/女]母(上暮蒲反古时丑女也一云黄帝后)</p>
<p>
	　　[鸋-心+必][夬*鳥](上佞丁反下古穴反尔雅云鵄鸮鸋[夬*鳥]鴃郭璞注鵄类也说文从鸟宁夬声也夬音古快反)</p>
<p>
	　　汨[泳-永+羅](上冥壁反下音罗江水名也在长沙郡也上说文从水冥省声下[泳-永+羅]字传文单作罗非又上汨字传文或从曰作汨即汨没字音骨全别也)</p>
<p>
	　　薜荔(上蒲计反说文薜萝也蔓也生者也下郎计反字书云香草名也)</p>
<p>
	　　兰葩(下怕巴反说文云葩花也从草白巴俱声也)</p>
<p>
	　　续开元释教录卷上(并序中字音)</p>
<p>
	　　缵祖宗(上作管反说文云[糸*(朁-日+貝)]继也字书云承继也从糸[朁-日+貝]声说文作[朁-日+貝]字祖音则古反尔雅云祖王父也又曰父之考为王父王父之考为曾祖王父曾祖王父之考为高祖王父郭注云加王者尊之酋犹重也言高者最在上也宗音作冬反说文云尊也白虎通云宗庙先祖之宗貌也<a>孝经</a>云为之宗庙以鬼享之也)</p>
<p>
	　　纳麓(下卢谷反虞书云纳于大麓孔传云麓录也纳舜使大录万机之政也晋中兴书云九月癸卯皇太后临朝称制司徒王导录尚书也字从林鹿声也)</p>
<p>
	　　保厘(上博抱反切韵云保安也考声云养也说文云使也下力脂反尚书云允厘百工孔传云允信厘治也又曰帝厘下土孔传云言舜理四方)</p>
<p>
	　　淳源(上常伦反广韵云朴也说文云水清也作漳又作淳字也下愚袁反说文云水泉曰源山海经曰河出昆仑西北隅李巡云河水始出其色白郭璞注尔雅云潜流地中汨漱沙壤众水溷淆宜其浊黄也)</p>
<p>
	　　薨变(上呼弘反尔雅云崩薨死也郭璞注云古者死亡尊卑同称故尚书云尧曰殂落舜曰陟方乃死字书云天子曰崩诸侯曰薨说文云从死瞢省声瞢音莫登反)</p>
<p>
	　　杳邈(上乌皎切韵杳冥也孝声云深也顾野王云宽广貌御注老子云杳冥不测也下莫角反说文远也韵集云邈渐也从辵貌声录文作邈俗字)</p>
<p>
	　　珠珰(上音朱字书云蚌中之精也下都郎反文字集略云耳饰也说文穿耳施珠曰珰从玉当声)</p>
<p>
	　　泾渭(上音经山海经云泾水出长城北山北入渭郭璞注云今泾水出安定朝[舟*巳]县西岍头山东南经新平扶风至京兆高陆县入渭水也下音谓山海经云渭水出鸟鼠同穴山东注河入华阴北郭璞注云鸟鼠同穴山今陇西首阳县也)</p>
<p>
	　　骊珠(上里知反庄子云夫千金之珠必在九重之渊骊龙颌下若能得之遭其睢也彼骊龙悟时子安得哉说文云从马丽声也)</p>
<p>
	　　燕珉(上于田反切韵云古国名尔雅云燕曰幽州下武巾反考声云美石次玉山海经云岐山之阴多白珉郭璞注云珉石似玉也说文云从玉民声有作珉字为唐朝庙讳民书不就也)</p>
<p>
	　　赵璧(上直小反切韵郡名也下必益反晏子云曾子将行晏子送之曰和氏璧井里之朴良工修之则为国寚尔雅云肉信好谓之璧郭注肉边也好孔也)</p>
<p>
	　　纵棹(上子用反说文云纵缓也一曰舍也从糸从声下亦作棹音直教反说文船楫也方言云吴人谓棹为桡音饶所以进舟也从木濯省声也)</p>
<p>
	　　驷马(上息利反尔雅云天驷房也郭注云龙为天马故房四星谓之天驷说文云从马四声也下莫下反说文云马字四点像足头尾具王以乘之像形字也论语云齐景公有马千驷注云四千疋也)</p>
<p>
	　　狂瞽(上渠王反字书云病也韩子曰心不能审得失之地则谓之狂说文从犬王声也下公户反孔注尚书云无目曰瞽舜父有目不能分别好恶故时人谓之瞽也)</p>
<p>
	　　蓍龟(上式之反说文云蓍生千岁三百茎筮者以为策也周易云蓍之德圆而神下居追反说菀云灵龟五彩似玉似金背阴向阳上高像天下平法也礼记云故先王秉蓍龟以决吉凶也)</p>
<p>
	　　大頀(胡故字书云大頀殷汤乐名也)</p>
<p>
	　　泥洹(上奴低反下胡官反或云般泥洹或云泥越或云般<a>涅盘</a>或但云涅盘皆梵言讹略也正云波利儞嚩南此云圆寂嚩音无可反)</p>
<p>
	　　编摭(上卑连反说文云编次简也谓古以竹简书字故排连编次也下之石反字书云摭拾也玉篇摭取也亦作拓字)</p>
<p>
	　　稻[卄/幹](上徒晧反本草云<a>稻米</a>主温中令人多热<a>粳米</a>主益气止烦泄说文沛国谓稻为糯今江东通呼粳米为稻米也下古旱反说文众草茎也从草干声)</p>
<p>
	　　穰麌梨(上借音如两反次音虞矩反梵语也此云药王或云药君也)</p>
<p>
	　　摩诃支那(诃音呵旧云振旦或云真那应云摩贺振[邱-丘+舟]此云大唐或云大汉旧云大夏皆随代义翻也即今中华国是)</p>
<p>
	　　彬彬(鄙中反论语云文质彬彬然后君子包咸注云彬彬文质相半之貌也)</p>
<p>
	　　[舟*巳]烂陁(上正那字梵语西域寺名也此翻为施无猒在中印度境)</p>
<p>
	　　霹雳(上普击反下郎击反说文云霹雳折震战也所击輙破若攻战也字书云迅雷也二字并从雨辟历皆声也)</p>
<p>
	　　[袖-由+弇]兴(上说文作弇字音衣检反尔雅云弇曰为蔽云郭注云晕气五彩覆日也又释言云弇盖也说文从廾合廾音拱今录文作揜说文闭也又音乌敢反手大物也于此用疎也)</p>
<p>
	　　拗怒(上于六反广雅云拗止也又乌绞反今不取案录文云时首领普告众曰谁将<a>舍利</a>异宝不尔龙神何斯拗怒有即投入海中无令众人受兹惶怖据此即龙神方怒未止应作彧字说文云吹气声也从欠彧省声彧音同上)</p>
<p>
	　　龟兹(汉书音义上音丘下音慈国名也或云屈支亦云月支或云鸠茨或名乌孙皆一也案西番诸国多因王名或随地随山故有多名也即安西之地)</p>
<p>
	　　勿提堤犀鱼(堤音低犀音西龟兹国番语<a>三藏</a>名也录自注云此云莲花精进也)</p>
<p>
	　　牛昕(上语求反姓也姓菀云本自殷周封微子于宋其裔司宼牛父[帥-巾+市]师败于狄子孙以王父字为氏也下火斤反说文云且明日将出也从日斤声也)</p>
<p>
	　　所赍(下相兮反切韵付之考声云遗也字林云送物也又装也说文从贝齐声俗作赍非也)</p>
<p>
	　　索绥(上苏各反姓也炖煌人也下息遗反案字安也说文车络也今案即人名也)</p>
<p>
	　　弱龄(上而斫反字书云弱劣也玉篇云不强下郎丁反顾野王云古谓年为龄说文云从齿令声案弱龄即未冠之前也故礼记云男子二十冠而字郑云成人矣也)</p>
<p>
	　　胶輵(上古肴反尔雅云[黍*刃]胶也郭注云胶黏[黍*刃]也字林云谓相着也下古遏反玉篇作轇輵二字广韵云戟形也[黍*刃]音女六反)</p>
<p>
	　　芟夷(上所衔反字书云伐草也考声云剪也说文云从草殳会意字殳音殊下以脂反切韵云等也考声云灭也尔雅云易也说文云从大弓作夷有从戈作夷非也)</p>
<p>
	　　续开元释教录卷中</p>
<p>
	　　姥陀罗尼(上莫补反字书云老母也说文云女师也又作姆字同上今案姥即观<a>自在</a>菩萨部姥陁罗尼名号)</p>
<p>
	　　输波迦罗(上贰逾反迦音姜佉反梵语即唐开元朝西域三藏梵名也此云善<a>无畏</a>)</p>
<p>
	　　殉法(上辞闰反说文云以生人送葬也顾野王云亡身从物为殉也字从歹句声歹午达反[(餐-食)-又+ㄎ]骨残也[(餐-食)-又+ㄎ]音朽)</p>
<p>
	　　屡奋(上良遇反字书云数也考声云疾也尔雅云亟也郭注亟亦数也下方问反字书云动也韵集云扬举也说文翚也从大鸟在田翚奋其羽也佳即鸟也翚音晖)</p>
<p>
	　　悼屈原(上徒到反字书云哀也考声云伤也又怜也从心掉省声也屈九勿反姓屈名原字典平楚为三闾大夫王甚重之为靳尚等姤其能共赞毁之乃被流放后游于湘潭行吟泽畔着离骚云沧浪之水清可以濯吾缨沧浪之水浊可以濯吾足也)</p>
<p>
	　　抚膺(上孚武反尔雅云抚掩之也郭注云抚掩犹抚拍也下于凌反说文云贺也案抚膺合作拊字尔雅云辟拊心也郭璞注云谓椎胸也椎音直追反)</p>
<p>
	　　捃拾(上居运反字书云取也声类云拾穗也又从禾作[禾*鹿]下是汁反考声敛也切韵云取拾也从手给省声)</p>
<p>
	　　津涯(上将邻反切韵云津液也又润也说文云济也郭璞云津涉也谓涉渡也下五佳反切韵云水际也郭注尔雅云水边曰涯峻而水深者曰岸也)</p>
<p>
	　　纷纶(上芳文反字书云众也又乱也纷纭也下力迍反说文云纠青丝也二字并从糸分仑皆声也)</p>
<p>
	　　繁剩(上附袁反切韵云概也字书云繁多也下正作[賸-月+舟]音实证反考声云增也广韵云益也或作剩又音孕说文云送也)</p>
<p>
	　　玄恽(下于粉反重也谍也又厚也今案玄恽法师本名世道为避届讳故称其字)</p>
<p>
	　　续开元释教录卷下</p>
<p>
	　　纰缪(上疋弥反考声云缯欲破也下明救反字书云乱也讹也礼记云一物纰缪民不得其死也郑注云纰错也字林作纰缪字谬误也失也缪又音武休反)</p>
<p>
	　　冗杂(上而陇反考声云散也汉书云桓帝置冗从仆射声类云冗散杂无食之人也字林作[禾*(共-八+見)]云猥杂貌也)</p>
<p>
	　　诡说(上归伟反毛诗云无纵诡随郑笺云无听放诡随人为恶也淮南子云苏秦以百诡成一信许叔重注云诡慢也说文云责也从言危声)</p>
<p>
	　　琐屑(上苏果反尔雅云琐琐小也郭璞注云谓才器细陋说文作[肖-月+貝]小皃也下先结反切韵云尽也又云末也)</p>
<p>
	　　源派(上愚袁反说文云水泉曰源字书云水本也汉书云张骞使西域穷河源其山多玉石而不见昆仑西域传云河有两源一出[葸-十+夕]岭一出千阗也下疋封反考声分流也说文云邪流作[脈-月]同有作派俗字非也)</p>
<p>
	　　承祧(上署陵反字书云承次也考声云承奉也说文从了手双作承了音节双音拱下吐雕反字书云祧远祖庙也)</p>
<p>
	　　[褎-禾+呆]贬(上保毛反顾野王云[褎-禾+呆]谓扬其美也郑注礼记云进也说文云衣博褥裾从衣保声下兵奄反郑注周礼云减也考声云黠也说文云贬损也从贝乏声也)</p>
<p>
	　　欧哕(上讴狗反左传云伏[敲-高+弓]欧血是也说文云欧犹吐也从欠区声[弓*ㄆ]音滔下冤越反礼记云子侍父不敢噫哕嚏欬也说文云哕犹气悟也从口岁声噫厄界反嚏音帝欬音开盖反)</p>
<p>
	　　杂糅(上徂合反切韵云杂集也又穿也考声云众也下女救反说文云糅亦杂也谓相参杂也字书从丑作粈又作[飢-几+(刃/一)]字)</p>
<p>
	　　[涳-工+((嘹-口)-(日/小))]阱(上式针反尔雅云[泳-永+(虍-七+(一/八/八/目))]幽深也字书云深远反下疾政反尚书云敜乃阱传云阱陷也考声云阮也谓陷兽坑也从穴井声又作阱字音训同敜音尼辄反)</p>
<p>
	　　濩落(上胡郭反下郎各反广雅云濩落宽广无涯济也字书云殒濩落[卄/澤]失志貌也)</p>
<p>
	　　毗那夜迦(梵语也旧云频那夜迦或毗那夜但迦或云吠那野迦吠借音微一反此云鄣碍神谓人形象头能与一切作障碍故)</p>
		

	
	

		</div></div><hr><script charset='utf-8' src='../../js/footer.js'></script></body></html>