<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十八卷 法苑珠林' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十八卷 法苑珠林</center></div><div class='fo'><center>经文出处:来自无量光明网</center><br/><br>
			<p>
	　　<strong>第十八卷 法苑珠林 </strong></p>
<p>
	　　西明寺<a>沙门</a>释道世撰</p>
<p>
	　　感应缘(略引四十一验) 汉法内传经验 晋<a>居士</a>丁德真 晋居士周闵 晋居士董吉 晋居士周珰 晋居士谢敷 晋沙门释道安 晋沙门释僧静 魏沙门朱士行 魏沙门释志湛 魏沙门五侯寺僧 魏太和中内阉官 宋沙门释慧严 宋<a>比丘尼</a>释智通 宋沙门释慧庆 齐沙门释慧宝 梁居士何规 周高祖武帝 陈杨州严恭 隋初杨州僧亡名 隋沙门释慧意 隋沙门释法藏 隋沙门客僧失名 唐沙门释智苑 唐沙门释道积 唐释遗俗 唐隆州令狐元轨 唐郊<a>南史</a>呵誓 唐益州书生荀氏 唐沙门释昙韵 唐都水使者苏长 唐夫人豆卢氏 唐邢州司马柳俭 唐遂州人赵文信 唐蓬州县丞刘弼 唐洛州人贾道羡 唐吴郡人陆怀素 唐河内司马乔卿 唐平州人孙寿 唐郑州李虔 唐曹州济阴县经验</p>
<p>
	　　汉法本内传称。汉明帝遣蔡愔秦景王遵等一十八人。至<a>天竺</a>国得摩腾法兰等及<a>佛经</a>像还。帝问。法王出世何以化不及此。腾曰。天竺迦毗罗卫国者。三千<a>大千世界</a>百亿日月中心也。三世诸佛皆于彼出。乃至天龙人鬼有愿行力。皆生于彼受佛正化。咸得悟道。余处群生<a>无缘</a>感之。佛故不往也佛虽不往光相及处。或五百年。或一千年。或千年外。皆有<a>圣人</a>传佛声教而往化也。时帝大悦</p>
<p>
	　　又至汉永平十四年正月一日。五岳诸山道士六百九十人。朝正之次上表请与西域佛道捔试优劣。敕<a>尚书</a>令宋庠引入告曰。此月十五日。大集白马寺南门立三坛。五岳八山诸道士将经三百六十九卷置于西坛。二十七家诸子二百三十五卷。置于中坛。奠食百神置于东坛。明帝设行殿在寺门道西。置<a>佛舍利</a>及经。诸道士等以柴荻火绕坛临经。洟泣曰。人主信邪玄风失绪。敢延经义在坛。以火取验用辨真伪。便放火烧经并成煨烬。道士等相顾失色。有欲升天入地。种种咒术并不能得。大生愧伏。太傅张衍曰。卿今无一可验。宜从西域<a>佛法</a>剃发。尔时外道褚善信等。于时不答。南岳道士费叔才等自憾而死。佛之<a>舍利</a>放五色光。上空如盖覆日映众。摩腾法师踊身高飞神化<a>自在</a>。于时天雨宝华得未曾有。法兰法师为众<a>说法</a>开化未闻。时司空刘峻京师官庶后宫阴夫人四岳诸山道士吕惠通等一千余人并求<a>出家</a>。帝然可之。遂立十寺。七寺城外安僧。三寺城内安尼。后遂广兴佛法。立寺转多迄至于今(右此一条出汉法本内传)</p>
<p>
	　　晋济阴丁承字德真。建安中为凝阴令。时北界居民妇诣外井汲水。有胡人长鼻深目。左过井上从妇乞饮。饮讫忽然不见。妇则腹痛遂加转剧啼呼。有顷卒然起坐胡语指麾。邑中有数十家悉共观视。妇呼索纸笔来欲作书。得笔便作胡书。横行或如乙或如巳。满五纸投着地。教人读此书。邑中无能读者。有一小儿十余岁。妇即指此小儿能读。小儿得书便胡语读之。观者惊愕不知何谓。妇教小儿起舞。小儿即起翘足以手捪嗪汀Ｐ媵Ц餍荨＜匆园椎抡妗５抡嬲偌?炯岸?手?５笔焙龊霾蛔跃踔?５抡嬗?槠涫隆＜辞怖絷迨橐栊硐滤乱允揪珊?：?缶?浴７鹁?屑渫鍪А５涝队遣荒艿谩Ｋ淇谒胁痪咦恪４四吮臼椤Ｋ炝粜粗		

	
	

		</div></div><hr><script charset='utf-8' src='../../js/footer.js'></script></body></html>