<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，广大发愿颂' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>广大发愿颂</center></div><div class='fo'><center>经文出处:来自无量光明网</center><br/><br>
			<p>　　<strong>广大发愿颂</strong></p>
<p>　　<a>龙树菩萨</a>造</p>
<p>　　西天译经<a>三藏</a>朝奉大夫试光禄卿传法大师赐紫臣施护等奉诏译</p>
<p>　　所有一切众生类过未现在世无尽</p>
<p>　　而诸佛刹广无边彼无边刹尘充满</p>
<p>　　又一一尘为一刹广大佛刹如尘等</p>
<p>　　一一刹中正觉尊如尘无量我普礼</p>
<p>　　彼尘倍聚诸佛刹刹中佛佛我称赞</p>
<p>　　我常供养以一<a>心经</a>如尘数广大劫</p>
<p>　　顶礼诸佛及法众我于三宝常归命</p>
<p>　　我悉持以诸妙华及众宝聚常普施</p>
<p>　　若我已起一切罪我今普尽而忏悔</p>
<p>　　若我未生一切罪我一切时常远离</p>
<p>　　所有一切胜福事我于一切常<a>随喜</a></p>
<p>　　此福回向于有情及佛无上菩提果</p>
<p>　　如佛<a>正法</a>中所说愿力坚固复真实</p>
<p>　　我常供养诸<a>世尊</a>愿我最后得成佛</p>
<p>　　愿我生生具深智常如妙吉祥<a>菩萨</a></p>
<p>　　悲心息苦救<a>世间</a>愿如观<a>自在</a>菩萨</p>
<p>　　贤善爱眼视众生愿与普贤尊无异</p>
<p>　　慈意善观诸情品愿我常如慈氏尊</p>
<p>　　布施愿如<a>虚空</a>库持戒愿如<a>神通</a>慧</p>
<p>　　忍辱精进二度门愿我悉如常精进</p>
<p>　　<a>定力</a>能摄诸散乱愿我得如金刚手</p>
<p>　　善说十地诸法门说智愿如金刚藏</p>
<p>　　于佛世尊善请问愿我得如除盖障</p>
<p>　　深心智慧具坚固愿我常如坚固慧</p>
<p>　　神通无碍善方便愿我得如无垢称</p>
<p>　　善护众生诸善根勤勇愿如常勇猛</p>
<p>　　善说波罗蜜等法愿我得如无尽意</p>
<p>　　具足无量妙音声愿与妙音尊无异</p>
<p>　　近善知识心无懈愿我生生如善财</p>
<p>　　虚空无喻法能宣愿我得如虚空藏</p>
<p>　　地能长养诸世间普利愿如地藏尊</p>
<p>　　息除贫苦利众生愿与宝藏神无异</p>
<p>　　语出无尽妙法宝愿我得如昙无竭</p>
<p>　　智慧坚利复常勤愿与常啼尊无异</p>
<p>　　此等最上诸佛子最胜功德聚无边</p>
<p>　　名称广大复无尽愿我名称亦如是</p>
<p>　　我此赞佛功德聚最上胜善极广大</p>
<p>　　普愿世间诸有情住彼最胜功德聚</p>
		</div>
		
		
		</div></div><hr><script charset='utf-8' src='../../js/footer.js'></script></body></html>