<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四十五卷 大方广佛华严经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四十五卷 大方广佛华严经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四十五卷 <a>大方广佛华严经</a></strong></p>
<p>
	　　于阗国<a>三藏</a>实叉难陀奉制译</p>
<p>
	　　阿僧祇品第三十</p>
<p>
	　　尔时心王<a>菩萨</a>。白佛言。<a>世尊</a>。诸佛如来。演说阿僧祇无量无边无等不可数不可称不可思不可量不可说不可说不可说。世尊云何。阿僧祇乃至不可说不可说耶。佛告心王菩萨言。善哉善哉。善男子。汝今为欲令诸<a>世间</a>。入佛所知数量之义。而问如来应正等觉。善男子。谛听谛听。善思念之。当为汝说。时心王菩萨。唯然受教。佛言。善男子。一百洛叉。为一俱胝。俱胝俱胝。为一阿庾多。阿庾多阿庾多。为一那由他。那由他那由他。为一频波罗。频波罗频波罗。为一矜羯罗。矜羯罗矜羯罗。为一阿伽罗。阿伽罗阿伽罗。为一最胜。最胜最胜。为一摩婆(上声呼)罗。摩婆罗摩婆罗。为一阿婆(上)罗。阿婆罗阿婆罗。为一多婆(上)罗。多婆罗多婆罗。为一界分。界分界分。为一普摩。普摩普摩。为一祢摩。祢摩祢摩。为一阿婆(上)钤。阿婆钤阿婆钤。为一弥伽(上)婆。弥伽婆弥伽婆。为一毗攞伽。毗攞伽毗攞伽。为一毗伽(上)婆。毗伽婆毗伽婆。为一僧羯逻摩。僧羯逻摩僧羯逻摩。为一毗萨罗。毗萨罗毗萨罗。为一毗赡婆。毗赡婆毗赡婆。为一毗盛(上)伽。毗盛伽毗盛伽。为一毗素陀。毗素陀毗素陀。为一毗婆诃。毗婆诃毗婆诃。为一毗薄底。毗薄底毗薄底。为一毗佉担。毗佉担毗佉担。为一称量。称量称量。为一一持。一持一持。为一异路。异路异路。为一颠倒。颠倒颠倒。为一三末耶。三末耶三末耶。为一毗睹罗。毗睹罗毗睹罗。为一奚婆(上)罗。奚婆罗奚婆罗。为一伺察。伺察伺察。为一周广。周广周广。为一高出。高出高出。为一最妙。最妙最妙。为一泥罗婆。泥罗婆泥罗婆。为一诃理婆。诃理婆诃理婆。为一一动。一动一动。为一诃理蒲。诃理蒲诃理蒲。为一诃理三。诃理三诃理三。为一奚鲁伽。奚鲁伽奚鲁伽。为一达攞步陀。达攞步陀达攞步陀。为一诃鲁那。诃鲁那诃鲁那。为一摩鲁陀。摩鲁陀摩鲁陀。为一忏慕陀。忏慕陀忏慕陀。为一瑿攞陀。瑿攞陀瑿攞陀。为一摩鲁摩。摩鲁摩摩鲁摩。为一调伏。调伏调伏。为一离憍慢。离憍慢离憍慢。为一不动。不动不动。为一极量。极量极量为一阿么怛罗。阿么怛罗阿么怛罗。为一勃么怛罗。勃么怛罗勃么怛罗。为一伽么怛罗。伽么怛罗伽么怛罗。为一那么怛罗。那么怛罗那么怛罗。为一奚么怛罗。奚么怛罗奚么怛罗。为一鞞么怛罗。鞞么怛罗鞞么怛罗。为一钵罗么怛罗。钵罗么怛罗钵罗么怛罗。为一尸婆么怛罗。尸婆么怛罗尸婆么怛罗。为一翳罗。翳罗翳罗。为一薜罗。薜罗薜罗。为一谛罗。谛罗谛罗。为一偈罗。偈罗偈罗。为一窣步罗。窣步罗窣步罗为一泥罗。泥罗泥罗为一计罗。计罗计罗。为一细罗。细罗细罗。为一睥罗。睥罗睥罗。为一谜罗。谜罗谜罗。为一娑攞荼。娑攞荼娑攞荼。为一谜鲁陀。谜鲁陀谜鲁陀。为一契鲁陀。契鲁陀契鲁陀。为一摩睹罗。摩睹罗摩睹罗。为一娑母罗。娑母罗娑母罗。为一阿野娑。阿野娑阿野娑。为一迦么罗。迦么罗迦么罗。为一摩伽婆。摩伽婆摩伽婆。为一阿怛罗。阿怛罗阿怛罗。为一醯鲁耶。醯鲁耶醯鲁耶。为一薜鲁婆。薜鲁婆薜鲁婆。为一羯罗波。羯罗波羯罗波。为一诃婆婆。诃婆婆诃婆婆。为一毗婆(上)罗。毗婆罗毗婆罗。为一那婆(上)罗。那婆罗那婆罗。为一摩攞罗。摩攞罗摩攞罗。为一娑婆(上)罗。娑婆罗娑婆罗。为一迷攞普。迷攞普迷攞普。为一者么罗。者么罗者么罗。为一驮么罗。驮么罗驮么罗。为一钵攞么陀。钵攞么陀钵攞么陀。为一毗迦摩。毗迦摩毗迦摩。为一乌波跋多。乌波跋多乌波跋多。为一演说。演说演说。为一无尽。无尽无尽。为一出生。出生出生。为一<a>无我</a>。无我无我。为一阿畔多。阿畔多阿畔多。为一青莲华。青莲华青莲华。为一钵头摩。钵头摩钵头摩。为一僧祇。僧祇僧祇。为一趣。趣趣。为一至。至至。为一阿僧祇。阿僧祇阿僧祇。为一阿僧祇转。阿僧祇转阿僧祇转。为一无量。无量无量。为一无量转。无量转无量转。为一无边。无边无边。为一无边转。无边转无边转。为一无等。无等无等。为一无等转。无等转无等转。为一不可数。不可数不可数。为一不可数转。不可数转不可数转。为一不可称。不可称不可称。为一不可称转。不可称转不可称转。为一不可思。不可思不可思。为一不可思转。不可思转不可思转。为一不可量。不可量不可量。为一不可量转。不可量转不可量转。为一不可说。不可说不可说。为一不可说转。不可说转不可说转。为一不可说不可说。此又不可说不可说。为一不可说不可说转。尔时世尊。为心王菩萨。而说颂曰</p>
<p>
	　　不可言说不可说充满一切不可说</p>
<p>
	　　不可言说诸劫中说不可说不可尽</p>
<p>
	　　不可言说诸佛刹皆悉碎末为微尘</p>
<p>
	　　一尘中刹不可说如一一切皆如是</p>
<p>
	　　此不可说诸佛刹一念碎尘不可说</p>
<p>
	　　念念所碎悉亦然尽不可说劫恒尔</p>
<p>
	　　此尘有刹不可说此刹为尘说更难</p>
<p>
	　　以不可说算数法不可说劫如是数</p>
<p>
	　　以此诸尘数诸劫一尘十万不可说</p>
<p>
	　　尔劫称赞一普贤无能尽其功德量</p>
<p>
	　　于一微细毛端处有不可说诸普贤</p>
<p>
	　　一切毛端悉亦尔如是乃至遍法界</p>
<p>
	　　一毛端处所有刹其数无量不可说</p>
<p>
	　　尽<a>虚空</a>量诸毛端一一处刹悉如是</p>
<p>
	　　彼毛端处诸国土无量种类差别住</p>
<p>
	　　有不可说异类刹有不可说同类刹</p>
<p>
	　　不可言说毛端处皆有净刹不可说</p>
<p>
	　　种种庄严不可说种种奇妙不可说</p>
<p>
	　　于彼一一毛端处演不可说诸佛名</p>
<p>
	　　一一名有诸如来皆不可说不可说</p>
<p>
	　　一一诸佛于身上现不可说诸毛孔</p>
<p>
	　　于彼一一毛孔中现众色相不可说</p>
<p>
	　　不可言说诸毛孔咸放光明不可说</p>
<p>
	　　于彼一一光明中悉现莲华不可说</p>
<p>
	　　于彼一一莲华内悉有众叶不可说</p>
<p>
	　　不可说华众叶中各现色相不可说</p>
<p>
	　　彼不可说诸色内复现众叶不可说</p>
<p>
	　　叶中光明不可说光中色相不可说</p>
<p>
	　　此不可说色相中一一现光不可说</p>
<p>
	　　光中现月不可说月复现月不可说</p>
<p>
	　　于不可说诸月中一一现光不可说</p>
<p>
	　　于彼一一光明内复现于日不可说</p>
<p>
	　　于不可说诸日中一一现色不可说</p>
<p>
	　　于彼一一诸色内又现光明不可说</p>
<p>
	　　于彼一一光明内现不可说师子座</p>
<p>
	　　一一严具不可说一一光明不可说</p>
<p>
	　　光中妙色不可说色中净光不可说</p>
<p>
	　　于彼一一净光内复现种种妙光明</p>
<p>
	　　此光复现种种光不可言说不可说</p>
<p>
	　　如是种种光明内各现妙宝如须弥</p>
<p>
	　　一一光中所现宝不可言说不可说</p>
<p>
	　　彼如须弥一妙宝现众刹土不可说</p>
<p>
	　　尽须弥宝无有余示现刹土皆如是</p>
<p>
	　　以一刹土末为尘一尘色相不可说</p>
<p>
	　　众刹为尘尘有相不可言说不可说</p>
<p>
	　　如是种种诸尘相皆出光明不可说</p>
<p>
	　　光中现佛不可说佛所<a>说法</a>不可说</p>
<p>
	　　法中妙偈不可说闻偈得解不可说</p>
<p>
	　　不可说解念念中显了<a>真谛</a>不可说</p>
<p>
	　　示现未来一切佛常演说法无穷尽</p>
<p>
	　　一一<a>佛法</a>不可说种种清净不可说</p>
<p>
	　　出妙音声不可说转<a>正法</a>轮不可说</p>
<p>
	　　于彼一一法轮中演修多罗不可说</p>
<p>
	　　于彼一一修多罗分别法门不可说</p>
<p>
	　　于彼一一法门中又说诸法不可说</p>
<p>
	　　于彼一一诸法中调伏众生不可说</p>
<p>
	　　或复于一毛端处不可说劫常安住</p>
<p>
	　　如一毛端余悉然所住劫数皆如是</p>
<p>
	　　其心无碍不可说变化诸佛不可说</p>
<p>
	　　一一变化诸如来复现于化不可说</p>
<p>
	　　彼佛法身不可说彼佛分身不可说</p>
<p>
	　　庄严无量不可说往诣十方不可说</p>
<p>
	　　周行国土不可说观察众生不可说</p>
<p>
	　　清净众生不可说调伏众生不可说</p>
<p>
	　　彼诸庄严不可说彼诸神力不可说</p>
<p>
	　　彼诸<a>自在</a>不可说彼诸神变不可说</p>
<p>
	　　所有<a>神通</a>不可说所有境界不可说</p>
<p>
	　　所有加持不可说所住世间不可说</p>
<p>
	　　清净实相不可说说修多罗不可说</p>
<p>
	　　于彼一一修多罗演说法门不可说</p>
<p>
	　　于彼一一法门中又说诸法不可说</p>
<p>
	　　于彼一一诸法中所有决定不可说</p>
<p>
	　　于彼一一决定中调伏众生不可说</p>
<p>
	　　不可言说同类法不可言说同类心</p>
<p>
	　　不可言说异类法不可言说异类心</p>
<p>
	　　不可言说异类根不可言说异类语</p>
<p>
	　　念念于诸所行处调伏众生不可说</p>
<p>
	　　所有神变不可说所有示现不可说</p>
<p>
	　　于中时劫不可说于中差别不可说</p>
<p>
	　　菩萨悉能分别说诸明算者莫能辨</p>
<p>
	　　一毛端处大小刹杂染清净粗细刹</p>
<p>
	　　如是一切不可说一一明了可分别</p>
<p>
	　　以一国土碎为尘其尘无量不可说</p>
<p>
	　　如是尘数无边刹俱来共集一毛端</p>
<p>
	　　此诸国土不可说共集毛端无迫隘</p>
<p>
	　　不使毛端有增大而彼国土俱来集</p>
<p>
	　　于中所有诸国土形相如本无杂乱</p>
<p>
	　　如一国土不乱余一切国土皆如是</p>
<p>
	　　虚空境界无边际悉布毛端使充满</p>
<p>
	　　如是毛端诸国土菩萨一念皆能说</p>
<p>
	　　于一微细毛孔中不可说刹次第入</p>
<p>
	　　毛孔能受彼诸刹诸刹不能遍毛孔</p>
<p>
	　　入时劫数不可说受时劫数不可说</p>
<p>
	　　于此行列安住时一切诸劫无能说</p>
<p>
	　　如是摄受安住已所有境界不可说</p>
<p>
	　　入时方便不可说入已所作不可说</p>
<p>
	　　意根明了不可说游历诸方不可说</p>
<p>
	　　勇猛精进不可说自在神变不可说</p>
<p>
	　　所有思惟不可说所有大愿不可说</p>
<p>
	　　所有境界不可说一切通达不可说</p>
<p>
	　　身业清净不可说语业清净不可说</p>
<p>
	　　意业清净不可说信解清净不可说</p>
<p>
	　　妙智清净不可说妙慧清净不可说</p>
<p>
	　　了诸实相不可说断诸疑惑不可说</p>
<p>
	　　出离<a>生死</a>不可说超升正位不可说</p>
<p>
	　　甚深三昧不可说了达一切不可说</p>
<p>
	　　一切众生不可说一切佛刹不可说</p>
<p>
	　　知众生身不可说知其心乐不可说</p>
<p>
	　　知其业果不可说知其意解不可说</p>
<p>
	　　知其品类不可说知其种性不可说</p>
<p>
	　　知其受身不可说知其生处不可说</p>
<p>
	　　知其正生不可说知其生已不可说</p>
<p>
	　　知其解了不可说知其趣向不可说</p>
<p>
	　　知其言语不可说知其作业不可说</p>
<p>
	　　菩萨如是大慈悲利益一切诸世间</p>
<p>
	　　普现其身不可说入诸佛刹不可说</p>
<p>
	　　见诸菩萨不可说发生智慧不可说</p>
<p>
	　　请问正法不可说敷扬<a>佛教</a>不可说</p>
<p>
	　　现种种身不可说诣诸国土不可说</p>
<p>
	　　示现神通不可说普遍十方不可说</p>
<p>
	　　处处分身不可说亲近诸佛不可说</p>
<p>
	　　作诸供具不可说种种无量不可说</p>
<p>
	　　清净众宝不可说上妙莲华不可说</p>
<p>
	　　最胜香鬘不可说供养如来不可说</p>
<p>
	　　清净<a>信心</a>不可说最胜悟解不可说</p>
<p>
	　　增上志乐不可说恭敬诸佛不可说</p>
<p>
	　　<a>修行</a>于施不可说其心过去不可说</p>
<p>
	　　有求皆施不可说一切悉施不可说</p>
<p>
	　　持戒清净不可说心意清净不可说</p>
<p>
	　　赞叹诸佛不可说爱乐正法不可说</p>
<p>
	　　成就诸忍不可说无生法忍不可说</p>
<p>
	　　具足寂静不可说住寂静地不可说</p>
<p>
	　　起大精进不可说其心过去不可说</p>
<p>
	　　不退转心不可说不倾动心不可说</p>
<p>
	　　一切定藏不可说观察诸法不可说</p>
<p>
	　　寂然在定不可说了达诸禅不可说</p>
<p>
	　　智慧通达不可说三昧自在不可说</p>
<p>
	　　了达诸法不可说明见诸佛不可说</p>
<p>
	　　修无量行不可说发广大愿不可说</p>
<p>
	　　甚深境界不可说清净法门不可说</p>
<p>
	　　菩萨法力不可说菩萨法住不可说</p>
<p>
	　　彼诸<a>正念</a>不可说彼诸法界不可说</p>
<p>
	　　修方便智不可说学甚深智不可说</p>
<p>
	　　无量智慧不可说究竟智慧不可说</p>
<p>
	　　彼诸法智不可说彼净法轮不可说</p>
<p>
	　　彼大法云不可说彼大法雨不可说</p>
<p>
	　　彼诸神力不可说彼诸方便不可说</p>
<p>
	　　入空寂智不可说念念相续不可说</p>
<p>
	　　无量行门不可说念念恒住不可说</p>
<p>
	　　诸佛刹海不可说悉能往诣不可说</p>
<p>
	　　诸刹差别不可说种种清净不可说</p>
<p>
	　　差别庄严不可说无边色相不可说</p>
<p>
	　　种种间错不可说种种妙好不可说</p>
<p>
	　　清净佛土不可说杂染世界不可说</p>
<p>
	　　了知众生不可说知其种性不可说</p>
<p>
	　　知其业报不可说知其心行不可说</p>
<p>
	　　知其根性不可说知其解欲不可说</p>
<p>
	　　杂染清净不可说观察调伏不可说</p>
<p>
	　　变化自在不可说现种种身不可说</p>
<p>
	　　修行精进不可说度脱众生不可说</p>
<p>
	　　示现神变不可说放大光明不可说</p>
<p>
	　　种种色相不可说令众生净不可说</p>
<p>
	　　一一毛孔不可说放光明网不可说</p>
<p>
	　　光网现色不可说普照佛刹不可说</p>
<p>
	　　勇猛<a>无畏</a>不可说方便善巧不可说</p>
<p>
	　　调伏众生不可说令出生死不可说</p>
<p>
	　　清净身业不可说清净语业不可说</p>
<p>
	　　无边意业不可说<a>殊胜</a>妙行不可说</p>
<p>
	　　成就智宝不可说深入法界不可说</p>
<p>
	　　菩萨总持不可说善能修学不可说</p>
<p>
	　　智者音声不可说音声清净不可说</p>
<p>
	　　正念真实不可说开悟众生不可说</p>
<p>
	　　具足威仪不可说清净修行不可说</p>
<p>
	　　成就无畏不可说调伏世间不可说</p>
<p>
	　　诸佛子众不可说清净胜行不可说</p>
<p>
	　　称叹诸佛不可说赞扬无尽不可说</p>
<p>
	　　世间导师不可说演说赞叹不可说</p>
<p>
	　　彼诸菩萨不可说清净功德不可说</p>
<p>
	　　彼诸边际不可说能住其中不可说</p>
<p>
	　　住中智慧不可说尽诸劫住无能说</p>
<p>
	　　欣乐诸佛不可说智慧平等不可说</p>
<p>
	　　善入诸法不可说于法无碍不可说</p>
<p>
	　　三世如空不可说三世智慧不可说</p>
<p>
	　　了达三世不可说住于智慧不可说</p>
<p>
	　　殊胜妙行不可说无量大愿不可说</p>
<p>
	　　清净大愿不可说成就菩提不可说</p>
<p>
	　　诸佛菩提不可说发生智慧不可说</p>
<p>
	　　分别义理不可说知一切法不可说</p>
<p>
	　　严净佛刹不可说修行诸力不可说</p>
<p>
	　　长时修习不可说一念悟解不可说</p>
<p>
	　　诸佛自在不可说广演正法不可说</p>
<p>
	　　种种神力不可说示现世间不可说</p>
<p>
	　　清净法轮不可说勇猛能转不可说</p>
<p>
	　　种种开演不可说哀愍世间不可说</p>
<p>
	　　不可言说一切劫赞不可说诸功德</p>
<p>
	　　不可说劫犹可尽不可说德不可尽</p>
<p>
	　　不可言说诸如来不可言说诸舌根</p>
<p>
	　　叹佛不可言说德不可说劫无能尽</p>
<p>
	　　十方所有诸众生一切同时成正觉</p>
<p>
	　　于中一佛普能现不可言说一切身</p>
<p>
	　　此不可说中一身示现于头不可说</p>
<p>
	　　此不可说中一头示现于舌不可说</p>
<p>
	　　此不可说中一舌示现于声不可说</p>
<p>
	　　此不可说中一声经于劫住不可说</p>
<p>
	　　如一如是一切佛如一如是一切身</p>
<p>
	　　如一如是一切头如一如是一切舌</p>
<p>
	　　如一如是一切声不可说劫恒赞佛</p>
<p>
	　　不可说劫犹可尽叹佛功德无能尽</p>
<p>
	　　一微尘中能悉有不可言说莲华界</p>
<p>
	　　一一莲华世界中贤首如来不可说</p>
<p>
	　　乃至法界悉周遍其中所有诸微尘</p>
<p>
	　　世界若成若住坏其数无量不可说</p>
<p>
	　　一微尘处无边际无量诸刹普来入</p>
<p>
	　　十方差别不可说刹海分布不可说</p>
<p>
	　　一一刹中有如来<a>寿命</a>劫数不可说</p>
<p>
	　　诸佛所行不可说甚深妙法不可说</p>
<p>
	　　神通大力不可说无障碍智不可说</p>
<p>
	　　入于毛孔不可说毛孔因缘不可说</p>
<p>
	　　成就十力不可说<a>觉悟</a>菩提不可说</p>
<p>
	　　入净法界不可说获深智藏不可说</p>
<p>
	　　种种数量不可说如其一切悉了知</p>
<p>
	　　种种形量不可说于此靡不皆通达</p>
<p>
	　　种种三昧不可说悉能经劫于中住</p>
<p>
	　　于不可说诸佛所所行清净不可说</p>
<p>
	　　得不可说无碍心往诣十方不可说</p>
<p>
	　　神力示现不可说所行无际不可说</p>
<p>
	　　往诣众刹不可说了达诸佛不可说</p>
<p>
	　　精进勇猛不可说智慧通达不可说</p>
<p>
	　　于法非行非不行入诸境界不可说</p>
<p>
	　　不可称说诸大劫恒游十方不可说</p>
<p>
	　　方便智慧不可说真实智慧不可说</p>
<p>
	　　神通智慧不可说念念示现不可说</p>
<p>
	　　于不可说诸佛法一一了知不可说</p>
<p>
	　　能于一时证菩提或种种时而证入</p>
<p>
	　　毛端佛刹不可说尘中佛刹不可说</p>
<p>
	　　如是佛刹皆往诣见诸如来不可说</p>
<p>
	　　通达一实不可说善入佛种不可说</p>
<p>
	　　诸佛国土不可说悉能往诣成菩提</p>
<p>
	　　国土众生及诸佛体性差别不可说</p>
<p>
	　　如是三世无有边菩萨一切皆明见</p>
<p>
	　　大方广佛<a>华严经</a>寿量品第三十一</p>
<p>
	　　尔时心王菩萨摩诃萨。于众会中。告诸菩萨言。佛子。此<a>娑婆世界</a>。<a>释迦牟尼佛</a>刹一劫。于<a>极乐世界</a>阿弥陀佛刹。为一日一夜。极乐世界一劫。于<a>袈裟</a>幢世界金刚坚佛刹。为一日一夜。袈裟幢世界一劫。于不退转音声轮世界善胜光明莲华开敷佛刹。为一日一夜。不退转音声轮世界一劫。于离垢世界法幢佛刹。为一日一夜。离垢世界一劫。于善灯世界师子佛刹。为一日一夜。善灯世界一劫。于妙光明世界光明藏佛刹。为一日一夜。妙光明世界一劫。于难超过世界法光明莲华开敷佛刹为一日一夜。难超过世界一劫。于庄严慧世界一切神通光明佛刹。为一日一夜。庄严慧世界一劫。于镜光明世界月智佛刹。为一日一夜。佛子。如是次第。乃至过百万阿僧祇世界。最后世界一劫。于胜莲华世界贤胜佛刹。为一日一夜。<a>普贤菩萨</a>。及诸同行大菩萨等。充满其中</p>
<p>
	　　大方广佛华严经诸菩萨住处品第三十二</p>
<p>
	　　尔时心王菩萨摩诃萨。于众会中。告诸菩萨言。佛子。东方有处。名仙人山。从昔已来。诸菩萨众。于中止住。现有菩萨。名金刚胜。与其眷属。诸菩萨众。三百人俱。常在其中。而演说法。南方有处。名胜峰山。从昔已来。诸菩萨众。于中止住。现有菩萨。名曰法慧。与其眷属。诸菩萨众。五百人俱。常在其中。而演说法。西方有处。名金刚焰山。从昔已来。诸菩萨众。于中止住。现有菩萨。名精进无畏行。与其眷属。诸菩萨众。三百人俱。常在其中。而演说法。北方有处。名香积山。从昔已来。诸菩萨众。于中止住。现有菩萨。名曰香象。与其眷属。诸菩萨众。三千人俱。常在其中。而演说法。东北方有处。名清凉山。从昔已来。诸菩萨众。于中止住。现有菩萨。名文殊师利。与其眷属。诸菩萨众。一万人俱。常在其中。而演说法。海中有处。名金刚山。从昔已来。诸菩萨众。于中止住。现有菩萨。名曰法起。与其眷属。诸菩萨众。千二百人俱。常在其中。而演说法。东南方有处。名支提山。从昔已来。诸菩萨众。于中止住。现有菩萨。名曰天冠。与其眷属。诸菩萨众。一千人俱。常在其中。而演说法。西南方有处。名光明山。从昔已来。诸菩萨众。于中止住。现有菩萨。名曰贤胜。与其眷属。诸菩萨众。三千人俱。常在其中。而演说法。西北方有处。名香风山。从昔已来。诸菩萨众。于中止住。现有菩萨。名曰香光。与其眷属。诸菩萨众。五千人俱。常在其中。而演说法。大海之中。复有住处。名庄严窟。从昔已来。诸菩萨众。于中止住。毗舍离南。有一住处。名善住根。从昔已来。诸菩萨众。于中止住。摩度罗城。有一住处。名满足窟。从昔已来。诸菩萨众。于中止住。俱珍那城。有一住处。名曰法座。从昔已来。诸菩萨众。于中止住。清净<a>彼岸</a>城。有一住处。名目真邻陀窟。从昔已来。诸菩萨众。于中止住。摩兰陀国。有一住处。名无碍龙王建立。从昔已来。诸菩萨众。于中止住。甘菩遮国。有一住处。名出生慈。从昔已来。诸菩萨众。于中止住。震旦国。有一住处。名那罗延窟。从昔已来。诸菩萨众。于中止住。[跳-兆+(梳-木)]勒国。有一住处。名牛头山。从昔已来。诸菩萨众。于中止住。迦叶弥罗国。有一住处。名曰次第。从昔已来。诸菩萨众。于中止住。增长<a>欢喜</a>城。有一住处。名尊者窟。从昔已来。诸菩萨众。于中止住。庵浮梨摩国。有一住处。名见亿藏光明。从昔已来。诸菩萨众。于中止住。乾陀罗国。有一住处。名苫婆罗窟。从昔已来。诸菩萨众。于中止住</p>
		

	
	

		</div></div><hr><script charset='utf-8' src='../../js/footer.js'></script></body></html>