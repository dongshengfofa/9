<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十卷 大方广佛华严经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十卷 大方广佛华严经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十卷 <a>大方广佛华严经</a></strong></p>
<p>
	　　于阗国<a>三藏</a>实叉难陀奉制译</p>
<p>
	　　<a>华藏</a>世界品第五之三</p>
<p>
	　　尔时<a>普贤菩萨</a>。复告大众言。诸佛子。彼离垢焰藏香水海东。次有香水海。名变化微妙身。此海中。有世界种。名善布差别方。次有香水海。名金刚眼幢。世界种。名庄严法界桥。次有香水海。名种种莲华妙庄严。世界种。名恒出十方变化。次有香水海。名无间宝王轮。世界种。名宝莲华茎密云。次有香水海。名妙香焰普庄严。世界种。名毗卢遮那变化行。次有香水海。名宝末阎浮幢。世界种。名诸佛护念境界。次有香水海。名一切色炽然光。世界种。名最胜光遍照。次有香水海。名一切庄严具境界。世界种。名宝焰灯。如是等。不可说佛刹。微尘数香水海。其最近轮围山香水海。名玻璃地。世界种。名常放光明。以世界海。清净劫音声为体。此中最下方。有世界。名可爱乐净光幢。佛刹微尘数。世界围绕。纯一清净。佛号最胜三昧精进慧。此上过十佛刹。微尘数世界。与金刚幢世界齐等。有世界。名香庄严幢。十佛刹微尘数。世界围绕。纯一清净。佛号无障碍法界灯。此上过三佛刹。微尘数世界。与<a>娑婆世界</a>齐等。有世界。名放光明藏。佛号遍法界无障碍慧明。此上过七佛刹。微尘数世界。至此世界种最上方。有世界。名最胜身香。二十佛刹。微尘数世界围绕。纯一清净。佛号觉分华</p>
<p>
	　　诸佛子。彼无尽光明轮香水海外。次有香水海。名具足妙光。世界种。名遍无垢。次有香水海。名光耀盖。世界种。名无边普庄严。次有香水海。名妙宝庄严。世界种。名香摩尼轨度形。次有香水海。名出佛音声。世界种。名善建立庄严。次有香水海。名香幢须弥藏。世界种。名光明遍满。次有香水海。名栴檀妙光明。世界种。名华焰轮。次有香水海。名风力持。世界种。名宝焰云幢。次有香水海。名帝释身庄严。世界种。名真珠藏。次有香水海。名平坦严净。世界种。名毗琉璃末。种种庄严。如是等。不可说佛刹。微尘数香水海。其最近轮围山香水海。名妙树华。世界种。名出生诸方广大刹。以一切佛。摧伏魔音为体。此中最下方。有世界。名焰炬幢。佛号<a>世间</a>功德海。此上过十佛刹。微尘数世界。与金刚幢世界齐等。有世界。名出生宝。佛号师子力宝云。此上与娑婆世界齐等。有世界。名衣服幢。佛号一切智海王。于此世界种最上方。有世界。名宝璎珞。师子光明。佛号善变化莲华幢</p>
<p>
	　　诸佛子。彼金刚焰光明。香水海外。次有香水海。名一切庄严具莹饰幢。世界种。名清净行庄严。次有香水海。名一切宝华光耀海。世界种。名功德相庄严。次有香水海。名莲华开敷。世界种。名<a>菩萨</a>摩尼冠庄严。次有香水海。名妙宝衣服。世界种。名净珠轮。次有香水海。名可爱华遍照。世界种。名百光云照耀。次有香水海。名遍<a>虚空</a>大光明。世界种。名宝光普照。次有香水海。名妙华庄严幢。世界种。名金月眼璎珞。次有香水海。名真珠香海藏。世界种。名<a>佛光</a>明。次有香水海。名宝轮光明。世界种。名善化现佛境界光明。如是等不可说佛刹。微尘数香水海。其最近轮围山香水海。名无边轮庄严底。世界种。名无量方差别。以一切国土。种种言说音为体。此中最下方。有世界。名金刚华盖。佛号无尽相光明普门音。此上过十佛刹。微尘数世界。有世界。与金刚幢世界齐等。名出生宝衣幢。佛号福德云大威势。此上与娑婆世界齐等。有世界。名众宝具妙庄严。佛号胜慧海。于此世界种最上方。有世界。名日光明衣服幢。佛号智日莲华云</p>
<p>
	　　诸佛子彼帝青宝庄严。香水海外。次有香水海。名阿修罗宫殿。世界种。名香水光所持。次有香水海。名宝师子庄严。世界种。名遍示十方一切宝。次有香水海。名宫殿色光明云。世界种。名宝轮妙庄严。次有香水海。名出大莲华。世界种。名妙庄严遍照法界。次有香水海。名灯焰妙眼。世界种。名遍观察十方变化。次有香水海。名不思议庄严轮。世界种。名十方光明普名称。次有香水海。名宝积庄严。世界种。名灯光照耀。次有香水海。名清净宝光明。世界种。名须弥无能为碍风。次有香水海。名宝衣栏楯。世界种。名如来身光明。如是等不可说佛刹。微尘数香水海。其最近轮围山香水海。名树庄严幢。世界种。名安住帝网以一切菩萨。智地音声为体。此中最下方。有世界。名妙金色。佛号香焰胜威光。此上过十佛刹。微尘数世界。与金刚幢世界齐等。有世界。名摩尼树华。佛号无碍普现。此上与娑婆世界齐等。有世界。名毗琉璃妙庄严。佛号法<a>自在</a>坚固慧。于此世界种最上方。有世界。名<a>梵音</a>妙庄严。佛号莲华开敷光明王</p>
<p>
	　　诸佛子。彼金刚轮庄严底。香水海外。次有香水海。名化现莲华处。世界种。名国土平正。次有香水海。名摩尼光。世界种。名遍法界无迷惑。次有香水海。名众妙香日摩尼。世界种。名普现十方。次有香水海。名恒纳宝流。世界种。名普行佛言音。次有香水海。名无边深妙音。世界种。名无边方差别。次有香水海。名坚实积聚。世界种。名无量处差别。次有香水海。名清净梵音。世界种。名普清净庄严。次有香水海。名栴檀栏楯音声藏。世界种。名逈出幢。次有香水海。名妙香宝王光庄严。世界种。名普现光明力</p>
<p>
	　　诸佛子。彼莲华因陀罗网。香水海外。次有香水海。名银莲华妙庄严。世界种。名普遍行。次有香水海。名毗琉璃竹密焰云。世界种。名普出十方音。次有香水海。名十方光焰聚。世界种。名恒出。变化。分布十方。次有香水海。名出现真金摩尼幢。世界种。名金刚幢相。次有香水海。名平等大庄严。世界种。名法界勇猛旋次有香水海。名宝华丛无尽光。世界种。名无边净光明。次有香水海。名妙金幢。世界种。名演说微密处。次有香水海。名光影遍照。世界种。名普庄严。次有香水海。名寂音。世界种。名现前垂布。如是等。不可说佛刹。微尘数香水海。其最近轮围山香水海。名密焰云幢。世界种。名一切光庄严。以一切如来。道场众会音为体。于此最下方。有世界。名净眼庄严。佛号金刚月遍照十方。此上过十佛刹。微尘数世界。与金刚幢世界齐等。有世界。名莲华德。佛号大精进善觉慧。此上与娑婆世界齐等。有世界。名金刚密庄严。佛号娑罗王幢。此上过七佛刹。微尘数世界。有世界。名净海庄严。佛号威德绝伦无能制伏</p>
<p>
	　　诸佛子。彼积集宝香藏。香水海外。次有香水海。名一切宝光明遍照。世界种。名无垢称庄严。次有香水海。名众宝华开敷。世界种。名虚空相。次有香水海。名吉祥幄遍照。世界种。名无碍光普庄严。次有香水海。名栴檀。树华。世界种。名普现十方旋。次有香水海。名出生妙色宝。世界种。名胜幢周遍行。次有香水海。名普生金刚华。世界种。名现不思议庄严。次有香水海。名心王摩尼轮严饰。世界种。名示现无碍佛光明。次有香水海。名积集宝璎珞。世界种。名净除疑。次有香水海。名真珠轮普庄严。世界种。名诸佛愿所流。如是等。不可说佛刹。微尘数香水海。其最近轮围山香水海。名阎浮檀宝藏轮。世界种。名普音幢。以入一切智门。音声为体。此中最下方。有世界。名华蕊焰。佛号精进施。此上过十佛刹。微尘数世界。与金刚幢世界齐等。有世界。名莲华光明幢。佛号一切功德最胜心王。此上过三佛刹。微尘数世界。与娑婆世界齐等。有世界。名十力庄严。佛号善出现无量功德王。于此世界种最上方。有世界。名摩尼香山幢。佛号广大善眼净除疑</p>
<p>
	　　诸佛子。彼宝庄严香水海外。次有香水海。名持须弥光明藏。世界种。名出生广大云。次有香水海。名种种庄严。大威力境界。世界种。名无碍净庄严。次有香水海。名密布宝莲华。世界种。名最胜灯庄严。次有香水海。名依止一切宝庄严。世界种。名日光明网藏。次有香水海。名众多严净。世界种。名宝华依处。次有香水海。名极聪慧行。世界种。名最胜形庄严。次有香水海。名持妙摩尼峰。世界种。名普净虚空藏。次有香水海。名大光遍照。世界种。名帝青炬光明。次有香水海。名可爱摩尼珠。充满遍照。世界种。名普吼声。如是等。不可说佛刹。微尘数香水海。其最近轮围山香水海。名出帝青宝。世界种。名周遍无差别。以一切菩萨震吼声为体。此中最下方。有世界。名妙胜藏。佛号最胜功德慧。此上过十佛刹。微尘数世界。与金刚幢世界齐等。有世界。名庄严相。佛号超胜大光明。此上与娑婆世界齐等。有世界。名琉璃轮普庄严。佛号须弥灯。于此世界种最上方。有世界。名华幢海。佛号无尽变化妙慧云</p>
<p>
	　　诸佛子。彼金刚宝聚。香水海外。次有香水海。名崇饰宝埤堄。世界种。名秀出宝幢。次有香水海。名宝幢庄严。世界种。名现一切光明。次有香水海。名妙宝云。世界种。名一切宝庄严。光明遍照。次有香水海。名宝树华庄严。世界种。名妙华间饰。次有香水海。名妙宝衣庄严。世界种。名光明海。次有香水海。名宝树峰。世界种。名宝焰云。次有香水海。名示现光明。世界种。名入金刚无所碍。次有香水海。名莲华普庄严。世界种。名无边岸海渊。次有香水海。名妙宝庄严。世界种。名普示现国土藏。如是等。不可说佛刹。微尘数香水海。其最近轮围山香水海。名不可坏海。世界种。名妙轮间错莲华场。以一切佛力。所出音为体。此中最下方。有世界。名最妙香。佛号变化无量尘数光。此上过十佛刹。微尘数世界。与金刚幢世界齐等。有世界。名不思议。差别庄严门。佛号无量智。此上与娑婆世界齐等。有世界。名十方光明。妙华藏。佛号师子眼光焰云。于此最上方。有世界。名海音声。佛号水天光焰门</p>
<p>
	　　诸佛子。彼天城宝堞。香水海外。次有香水海。名焰轮赫奕光。世界种。名不可说种种庄严。次有香水海。名宝尘路。世界种。名普入无量旋。次有香水海。名具一切庄严。世界种。名宝光遍照。次有香水海。名布众宝网。世界种。名安布深密。次有香水海。名妙宝庄严幢。世界种。名世界海明了音。次有香水海。名日宫清净影。世界种。名遍入因陀罗网。次有香水海。名一切鼓乐美妙音。世界种。名<a>圆满</a>平正。次有香水海。名种种妙庄严。世界种。名净密光焰云。次有香水海。名周遍宝焰灯。世界种。名随佛本愿种种形。如是等。不可说佛刹。微尘数香水海。其最近轮围山香水海。名积集璎珞衣。世界种。名化现妙衣。以三世一切佛。音声为体。此中最下方。有香水海。名因陀罗华藏。世界。名发生<a>欢喜</a>。佛刹微尘数世界围绕。纯一清净。佛号坚悟智。此上过十佛刹。微尘数世界。与金刚幢世界齐等。有世界。名宝网庄严。十佛刹微尘数。世界围绕。纯一清净。佛号无量欢喜光。此上过三佛刹。微尘数世界。与娑婆世界齐等。有世界。名宝莲华师子座。十三佛刹微尘数。世界围绕。佛号最清净不空闻。此上过七佛刹。微尘数世界。至此世界种最上方。有世界。名宝色龙光明。二十佛刹微尘数。世界围绕。纯一清净。佛号遍法界普照明</p>
<p>
	　　诸佛子。如是十不可说佛刹。微尘数香水海中。有十不可说佛刹。微尘数世界种皆依现一切菩萨形。摩尼王幢。庄严莲华住。各各庄严际。无有间断。各各放宝色光明。各各光明云。而覆其上各各庄严具。各各劫差别。各各佛出现。各各演法海。各各众生遍充满。各各十方普趣入。各各一切佛神力所加持。此一一世界种中。一切世界。依种种庄严住。递相接连。成世界网。于华藏庄严世界海。种种差别。周遍建立。尔时普贤菩萨。欲重宣其义。承佛威力。而说颂言</p>
<p>
	　　华藏世界海法界等无别</p>
<p>
	　　庄严极清净安住于虚空</p>
<p>
	　　此世界海中刹种难思议</p>
<p>
	　　一一皆自在各各无杂乱</p>
<p>
	　　华藏世界海刹种善安布</p>
<p>
	　　殊形异庄严种种相不同</p>
<p>
	　　诸佛变化音种种为其体</p>
<p>
	　　随其业力见刹种妙严饰</p>
<p>
	　　须弥山城网水旋轮圆形</p>
<p>
	　　广大莲华开彼彼互围绕</p>
<p>
	　　山幢楼阁形旋转金刚形</p>
<p>
	　　如是不思议广大诸刹种</p>
<p>
	　　大海真珠焰光网不思议</p>
<p>
	　　如是诸刹种悉在莲华住</p>
<p>
	　　一一诸刹种光网不可说</p>
<p>
	　　光中现众刹普遍十方海</p>
<p>
	　　一切诸刹种所有庄严具</p>
<p>
	　　国土悉入中普见无有尽</p>
<p>
	　　刹种不思议世界无边际</p>
<p>
	　　种种妙严好皆由大仙力</p>
<p>
	　　一切刹种中世界不思议</p>
<p>
	　　或成或有坏或有已坏灭</p>
<p>
	　　譬如林中叶有生亦有落</p>
<p>
	　　如是刹种中世界有成坏</p>
<p>
	　　譬如依树林种种果差别</p>
<p>
	　　如是依刹种种种众生住</p>
<p>
	　　譬如种子别生果各殊异</p>
<p>
	　　业力差别故众生刹不同</p>
<p>
	　　譬如心王宝随心见众色</p>
<p>
	　　众生心净故得见清净刹</p>
<p>
	　　譬如大龙王兴云遍虚空</p>
<p>
	　　如是佛愿力出生诸国土</p>
<p>
	　　如幻师咒术能现种种事</p>
<p>
	　　众生业力故国土不思议</p>
<p>
	　　譬如众缋像画师之所作</p>
<p>
	　　如是一切刹心画师所成</p>
<p>
	　　众生身各异随心分别起</p>
<p>
	　　如是刹种种莫不皆由业</p>
<p>
	　　譬如见导师种种色差别</p>
<p>
	　　随众生心行见诸刹亦然</p>
<p>
	　　一切诸刹际周布莲华网</p>
<p>
	　　种种相不同庄严悉清净</p>
<p>
	　　彼诸莲华网刹网所安住</p>
<p>
	　　种种庄严事种种众生居</p>
<p>
	　　或有刹土中险恶不平坦</p>
<p>
	　　由众生烦恼于彼如是见</p>
<p>
	　　杂染及清净无量诸刹种</p>
<p>
	　　随众生心起菩萨力所持</p>
<p>
	　　或有刹土中杂染及清净</p>
<p>
	　　斯由业力起菩萨之所化</p>
<p>
	　　有刹放光明离垢宝所成</p>
<p>
	　　种种妙严饰诸佛令清净</p>
<p>
	　　一一刹种中劫烧不思议</p>
<p>
	　　所现虽败恶其处常坚固</p>
<p>
	　　由众生业力出生多刹土</p>
<p>
	　　依止于风轮及以水轮住</p>
<p>
	　　世界法如是种种见不同</p>
<p>
	　　而实无有生亦复无灭坏</p>
<p>
	　　一一心念中出生无量刹</p>
<p>
	　　以佛威神力悉见净无垢</p>
<p>
	　　有刹泥土成其体甚坚鞕</p>
<p>
	　　黑闇无光照恶业者所居</p>
<p>
	　　有刹金刚成杂染大忧怖</p>
<p>
	　　苦多而乐少薄福之所处</p>
<p>
	　　或有用铁成或以赤铜作</p>
<p>
	　　石山险可畏<a>罪恶</a>者充满</p>
<p>
	　　刹中有<a>地狱</a>众生苦无救</p>
<p>
	　　常在黑闇中焰海所烧然</p>
<p>
	　　或复有畜生种种丑陋形</p>
<p>
	　　由其自恶业常受诸苦恼</p>
<p>
	　　或见阎罗界饥渴所煎逼</p>
<p>
	　　登上大火山受诸极重苦</p>
<p>
	　　或有诸刹土七宝所合成</p>
<p>
	　　种种诸宫殿斯由净业得</p>
<p>
	　　汝应观世间其中人与天</p>
<p>
	　　净业果成就随时受快乐</p>
<p>
	　　一一毛孔中亿刹不思议</p>
<p>
	　　种种相庄严未曾有迫隘</p>
<p>
	　　众生各各业世界无量种</p>
<p>
	　　于中取着生受苦乐不同</p>
<p>
	　　有刹众宝成常放无边光</p>
<p>
	　　金刚妙莲华庄严净无垢</p>
<p>
	　　有刹光为体依止光轮住</p>
<p>
	　　金色栴<a>檀香</a>焰云普照明</p>
<p>
	　　有刹月轮成香衣悉周布</p>
<p>
	　　于一莲华内菩萨皆充满</p>
<p>
	　　有刹众宝成色相无诸垢</p>
<p>
	　　譬如天帝网光明恒照耀</p>
<p>
	　　有刹香为体或是金刚华</p>
<p>
	　　摩尼光影形观察甚清净</p>
<p>
	　　或有难思刹华旋所成就</p>
<p>
	　　化佛皆充满菩萨普光明</p>
<p>
	　　或有清净刹悉是众华树</p>
<p>
	　　妙枝布道场荫以摩尼云</p>
<p>
	　　有刹净光照金刚华所成</p>
<p>
	　　有是佛化音无边列成网</p>
<p>
	　　有刹如菩萨摩尼妙宝冠</p>
<p>
	　　或有如座形从化光明出</p>
<p>
	　　或是栴檀末或是眉间光</p>
<p>
	　　或佛光中音而成斯妙刹</p>
<p>
	　　有见清净刹以一光庄严</p>
<p>
	　　或见多庄严种种皆奇妙</p>
<p>
	　　或用十国土妙物作严饰</p>
<p>
	　　或以千土中一切为庄校</p>
<p>
	　　或以亿刹物庄严于一土</p>
<p>
	　　种种相不同皆如影像现</p>
<p>
	　　不可说土物庄严于一刹</p>
<p>
	　　各各放光明如来愿力起</p>
<p>
	　　或有诸国土愿力所净治</p>
<p>
	　　一切庄严中普见众刹海</p>
<p>
	　　诸修普贤愿所得清<a>净土</a></p>
<p>
	　　三世刹庄严一切于中现</p>
<p>
	　　佛子汝应观刹种威神力</p>
<p>
	　　未来诸国土如梦悉令见</p>
<p>
	　　十方诸世界过去国土海</p>
<p>
	　　咸于一刹中现像犹如化</p>
<p>
	　　三世一切佛及以其国土</p>
<p>
	　　于一刹种中一切悉观见</p>
<p>
	　　一切佛神力尘中现众土</p>
<p>
	　　种种悉明见如影无真实</p>
<p>
	　　或有众多刹其形如大海</p>
<p>
	　　或如须弥山世界不思议</p>
<p>
	　　有刹善安住其形如帝网</p>
<p>
	　　或如树林形诸佛满其中</p>
<p>
	　　或作宝轮形或有莲华状</p>
<p>
	　　八隅备众饰种种悉清净</p>
<p>
	　　或有如座形或复有三隅</p>
<p>
	　　或如佉勒迦城廓梵王身</p>
<p>
	　　或如天主髻或有如半月</p>
<p>
	　　或如摩尼山或如日轮形</p>
<p>
	　　或有世界形譬如香海旋</p>
<p>
	　　或作光明轮佛昔所严净</p>
<p>
	　　或有轮辋形或有坛墠形</p>
<p>
	　　或如佛毫相肉髻广长眼</p>
<p>
	　　或有如<a>佛手</a>或如金刚杵</p>
<p>
	　　或如焰山形菩萨悉周遍</p>
<p>
	　　或如师子形或如海蚌形</p>
<p>
	　　无量诸色相体性各差别</p>
<p>
	　　于一刹种中刹形无有尽</p>
<p>
	　　皆由佛愿力护念得安住</p>
<p>
	　　有刹住一劫或住于十劫</p>
<p>
	　　乃至过百千国土微尘数</p>
<p>
	　　或于一劫中见刹有成坏</p>
<p>
	　　或无量无数乃至不思议</p>
<p>
	　　或有刹有佛或有刹无佛</p>
<p>
	　　或有唯一佛或有无量佛</p>
<p>
	　　国土若无佛他方世界中</p>
<p>
	　　有佛变化来为现诸能事</p>
<p>
	　　没天与降神处胎及出生</p>
<p>
	　　降魔成正觉转无上法轮</p>
<p>
	　　随众生心乐示现种种相</p>
<p>
	　　为转妙法轮悉应其根欲</p>
<p>
	　　一一佛刹中一佛出兴世</p>
<p>
	　　经于亿千岁演说无上法</p>
<p>
	　　众生非<a>法器</a>不能见诸佛</p>
<p>
	　　若有心乐者一切处皆见</p>
<p>
	　　一一刹土中各有佛兴世</p>
<p>
	　　一切刹中佛亿数不思议</p>
<p>
	　　此中一一佛现无量神变</p>
<p>
	　　悉遍于法界调伏众生海</p>
<p>
	　　有刹无光明黑闇多恐惧</p>
<p>
	　　苦触如刀剑见者自酸毒</p>
<p>
	　　或有诸天光或有宫殿光</p>
<p>
	　　或日月光明刹网难思议</p>
<p>
	　　有刹自光明或树放净光</p>
<p>
	　　未曾有苦恼众生福力故</p>
<p>
	　　或有山光明或有摩尼光</p>
<p>
	　　或以灯光照悉众生业力</p>
<p>
	　　或有佛光明菩萨满其中</p>
<p>
	　　有是莲华光焰色甚严好</p>
<p>
	　　有刹华光照有以香水照</p>
<p>
	　　涂香<a>烧香</a>照皆由净愿力</p>
<p>
	　　有以云光照摩尼蚌光照</p>
<p>
	　　佛神力光照能宣悦意声</p>
<p>
	　　或以宝光照或金刚焰照</p>
<p>
	　　净音能远震所至无众苦</p>
<p>
	　　或有摩尼光或是严具光</p>
<p>
	　　或道场光明照耀众会中</p>
<p>
	　　佛放大光明化佛满其中</p>
<p>
	　　其光普照触法界悉周遍</p>
<p>
	　　有刹甚可畏嘷叫大苦声</p>
<p>
	　　其声极酸楚闻者生厌怖</p>
<p>
	　　地狱<a>畜生道</a>及以阎罗处</p>
<p>
	　　是浊恶世界恒出忧苦声</p>
<p>
	　　或有国土中常出可乐音</p>
<p>
	　　悦意顺其教斯由净业得</p>
<p>
	　　或有国土中恒闻帝释音</p>
<p>
	　　或闻梵天音一切世主音</p>
<p>
	　　或有诸刹土云中出妙声</p>
<p>
	　　宝海摩尼树及乐音遍满</p>
<p>
	　　诸佛圆光内化声无有尽</p>
<p>
	　　及菩萨妙音周闻十方刹</p>
<p>
	　　不可思议国普转法轮声</p>
<p>
	　　愿海所出声<a>修行</a>妙音声</p>
<p>
	　　三世一切佛出生诸世界</p>
<p>
	　　名号皆具足音声无有尽</p>
<p>
	　　或有刹中闻一切佛力音</p>
<p>
	　　地度及无量如是法皆演</p>
<p>
	　　普贤誓愿力亿刹演妙音</p>
<p>
	　　其音若雷震住劫亦无尽</p>
<p>
	　　佛于清净国示现自在音</p>
<p>
	　　十方法界中一切无不闻</p>
		

	
	

		</div></div><hr><script charset='utf-8' src='../../js/footer.js'></script></body></html>