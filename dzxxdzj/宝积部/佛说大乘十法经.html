<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说大乘十法经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说大乘十法经</center></div><div class='fo'><center>经文出处:来自无量光明网</center><br/><br>
			<p>　　<strong>佛说大乘十法经</strong></p>
<p>　　梁扶南<a>三藏</a><a>僧伽</a>婆罗译</p>
<p>　　如是我闻。一时佛住王舍城耆阇崛山中。与大<a>比丘</a>五千人俱。无量<a>菩萨</a>众。尔时彼大菩萨众中。有菩萨摩诃萨。名曰净无垢妙净宝月王光。集彼菩萨大众中。尔时净无垢妙净宝月王光菩萨摩诃萨。即从坐起舍莲花台往至佛所。偏袒右肩右膝着地。合掌白佛言。<a>世尊</a>。世尊大乘比丘住大乘比丘者。何故名住大乘比丘。复以何义故此大乘名曰大乘。尔时世尊告净无垢妙净宝月王光菩萨摩诃萨言。善哉善哉。净无垢妙净宝月王光。汝能问如来此甚深妙义。善男子。善思念之。吾当为汝分别解说。尔时净无垢妙净宝月王光菩萨白佛言。世尊。如尊教。尔时世尊告净无垢妙净宝月王光菩萨言。善男子。菩萨摩诃萨成就十法。名住大乘。何等为十。所谓成就正信。成就行。成就性。乐菩提心。乐法。乐观<a>正法</a>。行于正法及顺法。远离慢我慢等事。善好通达诸微密语。不乐声闻及缘觉等。善男子。菩萨摩诃萨成就如是十法。名住大乘。善男子。菩萨摩诃萨。成就不谄曲柔和行。柔和行彼能信诸佛如来正真正觉无上菩提。善能信一念中三世诸佛智。信如来藏不断常不老死不可尽。亦信实际法界一切种智一切种智相诸力<a>无畏</a>不共<a>佛法</a>。复信诸佛如来不可灌顶。亦信三十二大人之相八十妙好圆光等法。复信声闻所说或缘觉所说菩萨及余所说。亦信<a>世间</a>及出世间。复信正行<a>行者</a>顺行等<a>沙门</a>及<a>婆罗门</a>。亦信诸善根业报最胜上爱果若天天王若人人王。复信不善业报最下恶。不可乐闻不爱甚重粗过。或<a>地狱</a>畜生饿鬼等处。彼如是信已远离三法。何等为三。所谓疑惑不决等事。善男子。菩萨成就如是诸法名为正信。尔时世尊。欲重宣此义。而说偈言</p>
<p>　　信为最上乘以是成正觉</p>
<p>　　是故信等事智者敬亲近</p>
<p>　　信为最世间信者无穷乏</p>
<p>　　是以信等法智者正亲近</p>
<p>　　不信善男子不生诸白法</p>
<p>　　犹如焦种子不生于根芽</p>
<p>　　善男子。云何菩萨摩诃萨成就诸行。善男子。菩萨摩诃萨剃除须发以被正服。殷重<a>信心</a>舍家<a>出家</a>。出家已习学菩萨威仪戒等诸行。或复声闻威仪戒等诸行。亦学缘觉威仪等行。彼如是或以所有身口意等同习烦恼。彼一切同灭。是中何者身所有同习烦恼。所谓<a>杀生</a>偷盗恶欲邪淫。刀杖瓦石等执悭吝。于他动手足等。往来逃走等事。是名身有同习烦恼。是中何者口家同习烦恼。所谓妄语两舌恶口绮语。恒说恶语毁谤甚深诸典。于诸尊长修梵行中广说恶名。是名口同习烦恼。是中何者意家同习烦恼。所谓悭贪邪见嫉妒。乐著名闻利养。亲族姓慢。色慢。幼年慢。无患慢。长寿多闻慢思惟慢。欲觉<a>妄想</a>觉恶觉亲觉土觉。饮食衣服卧具医药资用等觉。着处着乘着床。着诸饮食。妻子男女。营作犁耧奴婢等。钱财谷麦仓库贮积等事。乃至着种种资用之具。彼如是吝着已。所说事中。若失一事。便生其忧苦恼妄想等事。彼如是远离爱润心已生于思惟。善男子。略说意业。犹如世间轮转。故说意业同习气烦恼。彼如是离身口意业同习烦恼已。于和上所起其尊想。其阿阇梨所起和上想。于同梵行若老若少。起殷重恭敬。彼独在空闲之处。作如是思惟。我不应作如是。我为度一切众生。为解一切众生。为令安调伏静定众生故发诸行。然我自不调伏不隐诸根。未为寂灭。我必修正行。令有见我者必得成受调伏。亦顺诸佛微妙等教。复令<a>欢喜</a>诸天神龙夜叉乾闼婆等。善男子。此名为菩萨惭。彼作如是思惟。勿有令我若道若俗于诸威仪行中取诸过失。所谓行戒行不正中。或见形或威仪行。或行资用<a>寿命</a>行等。彼如是惭愧已。日夜之中六时观于持戒等法。彼善持戒已无复疑悔。令入住如来佛法中。无有休息。善男子。此之名为菩萨愧。善男子。是名菩萨成就如是诸行。尔时世尊。欲重宣此义。而说偈言</p>
<p>　　诸佛行为本及声闻<a>弟子</a></p>
<p>　　是故智者<a>修行</a>行常坚固</p>
<p>　　诸菩萨大<a>智行</a>诸无畏行</p>
<p>　　令证离垢道诸佛所赞叹</p>
<p>　　善男子。云何菩萨成就性。佛子菩萨性成。少欲嗔恚愚痴等。不妒不吝不恼。不说粗言。不欲嗔调戏。不轻动。调和柔。已软近亲可性。能成就上妙供具供养诸佛。所谓资用等财。惠施与他。具足成就手足头目等。若见如来或如来弟子。见已即生恭敬欢喜之心。善男子。菩萨如是名为性成就。尔时世尊。欲重宣此义。而说偈言</p>
<p>　　相烟即知火鸳鸯以显水</p>
<p>　　复相知诸性菩萨大名称</p>
<p>　　柔和不谄曲舍离悭嫉妒</p>
<p>　　愍念一切众名之为菩萨</p>
<p>　　善男子。云何菩萨摩诃萨喜乐菩提心。若有菩萨摩诃萨。体性微发菩提心时。值佛菩萨或声闻缘觉等。<a>教化</a>劝发而生阿耨多罗三藐三菩提心。是名喜乐初发菩提相。彼闻菩提及菩提功德已。即发阿耨多罗三藐三菩提心。是名第二喜乐菩提相。彼菩萨见诸众生无能救护。无所归依。孤独无能济拔。无覆护。无舍宅。无有洲已。即起悲愍心。彼发心已作如是念。我今为诸众生。作救护归依济拔覆护舍宅洲等。为彼因缘故发无上菩提心。是名第三喜乐发菩提心。彼若见如来或菩萨声闻缘觉等满足诸行。见已心生欢喜爱敬安心。以是因缘发阿耨多罗三藐三菩提心。是名第四发菩提心。彼菩萨为诸众生利益安乐故行。布施持戒修忍发精进行思<a>禅定</a>修正慧。云何菩萨行布施。所谓须饮与饮。须食与食。须乘给乘。须床榻敷具者。给床榻敷具等。须衣施衣。须金银宝冠环钏等诸庄严具。乃至己身皮肉润益众生。彼如是行于布施已。然彼布施回向发阿耨多罗三藐三菩提。虽施而不生我慢等心。云何持戒。成就身口意业。彼舍离身口意业等已。善离能防无碍无漏。纯一无杂奉持禁戒。然彼持戒回向阿耨多罗三藐三菩提。虽行持戒然不起我慢等心。善男子。云何菩萨修忍。彼嗔骂说枷锁系闭切割挝打。若道若俗能忍能容。不起诸习等烦恼。如是修忍已然彼回向阿耨多罗三藐三菩提。虽修忍然不起我慢等心。善男子。云何菩萨发精进心。彼作如是念。犹如<a>虚空</a>界无量无边。众生界亦无量无边。然此众生界我独无二。令安无余<a>涅槃</a>界中。是以为彼因缘故发行精进。身不离身念观受。彼观受已观心心行。彼观心心已顺观诸法。彼如是善忆念观已。为未生诸不<a>善恶</a>法令不生故。起欲修勤精进。持心等正行。为未生诸善法令生故。起欲修勤精进。直心等正行。已生诸不善法为令灭故。起欲修勤精进。持心等正行。已生诸善法为令久住故。复令增长思故。起欲修勤精进持心等正行。彼发精进已。令成初如意足分。如是第二第三乃至成第四如意足分。彼成就如意分。能令住一劫若减一劫。或具足行令满精进波罗蜜。如是发精进已。然彼精进回向阿耨多罗三藐三菩提。虽发如是精进然心不生憍慢。善男子。云何菩萨思禅定行。离意欲离意灭离欲静。不依内不依外。不依色不依受想不依识。不依欲色无<a>色界</a>。不依空无相无愿。不依世间出世间。不依布施持戒忍辱精进等。善男子。乃至略说一切有想系缚等名为禅。如是修诸禅。然彼禅回向阿耨多罗三藐三菩提。虽思修此禅。然不起我慢等心。善男子。云何菩萨修智。彼作如是念。无量无边众生界令入涅槃。然无一众生可入涅槃。何以故。如佛所说一切法法<a>无我</a>无众生无命无寿无富伽罗。如是修观智。然彼智回向阿耨多罗三藐三菩提。虽观修般若然不起我慢等心。善男子。如是菩萨摩诃萨乐菩提心。尔时世尊欲重宣此义。而说偈言</p>
<p>　　犹如摩尼珠显于宝藏中</p>
<p>　　师以加功用倍明于本色</p>
<p>　　成就如是性求正菩提心</p>
<p>　　二边既寂静令魔不得便</p>
<p>　　善男子。云何菩萨乐法成就。善男子。若菩萨性乐法喜法爱法。彼若见沙门若婆罗门。所有资用命具饮食等事。彼能奉上。彼世间所有受用等。根茎枝叶华果等。彼收已施诸众生。持诸法者。令往<a>礼拜</a>恭敬合掌迎接已殷重敬纳。心有所疑处问于正义。是以持法者随所闻义善能解释。彼于闻法者起世尊想善知识想。起同世间诸海想。起和上想阿阇梨想。久失导时世间旷野生难中。能访觅起访觅想。久远愚者闇闭目开故。令起<a>觉悟</a>想。坠没世间烦恼泥中。而起济拔之想。久远失正路为作导师故。而起导师之想。久伏在世间牢狱能解故。而起解者想。久远着患疗治故。而起良医之想。以烦恼火焦灭身。令住灭故。而起大云雨想。彼为法为法因故。能忍寒热风雨蚊虻等。亦忍饥渴。或见他人受乐报者。不起悕求乐心。然作如是念。唯我世间独乐。而我能闻正法。彼为是事故。为彼因彼缘故。不生忧悲苦恼恨等。彼如是离忧悲苦恼等已。发如是心。我堪能荷负如来所说一法句故。在阿鼻地狱住一劫若减一劫。彼如是无疲倦心已。自然不行诸行。而得一切种智。未得诸佛法而令速得。善男子。以是义故菩萨名为乐着诸法。尔时世尊。欲重宣此义。而说偈言</p>
<p>　　大智乐诸法而成诸佛子</p>
<p>　　亲近正妙法而不生疲倦</p>
<p>　　敬心求正法诸深心佛子</p>
<p>　　及以心忆持亦显正妙行</p>
<p>　　善男子。云何菩萨摩诃萨正观诸法。善男子。若菩萨作如是观。一切诸法犹如幻。迷惑凡夫故。一切诸法如梦。不实故。一切诸法如水中月。非事故。一切诸法如响。非众生故。一切诸法如影。计妄想故。一切诸法如响。声生灭坏故。一切诸法生灭坏。缘假成故。一切诸法本不生不移。同真如体故。一切诸法不灭。本不生故。一切诸法无作。无作者故。一切诸法如虚空。不可染故。一切诸法定寂灭。性不染故。一切诸法无垢。离一切诸垢故。一切诸法性灭。离烦恼故。一切诸法非色。不可见故。一切诸法离心境界。无体性故。一切诸法不住。灭诸毒故。一切诸法不可求。灭爱憎等心故。一切诸法无著。离烦恼境界故。一切诸法如毒蛇。离善巧方便故。一切诸法如<a>芭蕉</a>。无坚实故。一切诸法如水沫。体性弱故。善男子。菩萨如是观名为正观诸法</p>
<p>　　尔时世尊。欲重宣此义。而说偈言</p>
<p>　　一切法如幻迷惑愚迷者</p>
<p>　　虚危犹如梦汝等如是持</p>
<p>　　法如水中月亦如响等事</p>
<p>　　复如影像等智者诸不觉</p>
<p>　　善男子。云何菩萨摩诃萨行法顺法等。善男子。若菩萨摩诃萨。观色无常。而不厌离色。欲证于法已。正智助法界。同用等法善自观入。善持彼者诸相。善思善记。彼记此相善持善修善记已。自然行法界等行。受想行识亦观无常。然不厌离识等之。入法界已。正智助同。法界等法善自观达。亦记彼相善持善修善记已。自然入法界等行。如无常苦空无我亦尔。彼观色无常已。于色中不生恐怖惊等。何以故。色是妄想颠倒所起。然彼如实知。观受想行识无常。乃至于识中。不恐不怖不惊。何以故。识者妄想颠倒所起故。然彼如实知。善男子。譬如善巧幻师或幻师弟子。化作种种幻事象兵马兵车兵步兵。彼智者见已不生恐怖惊等。何以故。彼如实知是幻师所作不实。未曾有虚诳作。菩萨亦如是。观色无常已。于色中不生恐怖惊等。何以故。色是妄想颠倒所起。然彼如实知。观受想行识无常已。乃至于识中不生恐怖惊等。何以故。识者妄想颠倒所起故。然彼如实知。尔时净无垢妙净宝月王光菩萨白佛言。世尊。云何菩萨观诸色无常。然不厌离色。而证法界已。正智观入助法界等法。尔时世尊。告净无垢妙净宝月王光菩萨言。善男子。吾当为汝分别说喻。善男子。譬如有智男子。常事诸毒。善持善覆善惜。起我相已种种庄严具贸易。然是不食彼毒。勿令我因此事断其正命。菩萨亦如是。向涅槃心。润向涅槃。顺向涅槃。近取涅槃。然不证彼涅槃。何以故。勿令我因于此事退菩提行。善男子。譬如有人事其火神。然彼人日夜香华等供养恭敬尊重赞叹亲侍。然彼人不作是念。我以事火供养恭敬尊重赞叹。亲近已我以二手接取之。何以故。勿令我因此事于身有苦于心有恼。菩萨如是。向涅槃心。润向涅槃。顺向涅槃。及取涅槃。然彼不证涅槃。何以故。勿令我因此事退菩提行。尔时净无垢妙净宝月王光菩萨白佛言。世尊。如我知世尊所说意趣。菩萨者应住世间。佛言。如是如是。善男子。菩萨应住世间。问曰世尊。云何菩萨住世间。而不以世间诸患所染。佛言。善男子。为此事故略说一喻。善男子。譬如咒术之人。以大咒术力故。诸恶毒紊叩扰?贰Ｈ槐巳瞬灰源耸露掀涿??：我怨省Ｒ员巳松仆&ugrave;镏涫趿?省Ｆ腥?嗳缡恰Ｐ惺兰渥&isin;兰洹Ｗ&isin;兰湟选４笾欠奖阒淞?省９仓罘衬斩旧叨?酉繁?Ｒ嗯?凶∽?浴Ｆ腥?灰源耸鹿视谄刑岫?型嘶埂：我怨省１顺删痛笾欠奖阒淞?省６?本晃薰该罹槐&upsilon;峦豕馄腥?浴Ｊ雷稹ＯＳ邢Ｓ小１酥钇腥??懿恢つ鶚劇８床灰允兰浞衬斩局??尽Ｊ雷稹Ｎ医窆橐乐畲笃腥?Ｊ雷稹Ｊ侵钪谏?删椭钌聘?Ｎ糯朔ㄒ讯??换断残摹Ｊ雷稹１松颇凶由婆?恕Ｖ罘鹨鸭恰Ｈ裟芪糯朔?拧７鹧浴Ｉ颇凶印Ｋ荡朔ㄊ薄Ｎ灏俦惹稹Ｎ粗の蘼┒?媒馔选１说媒馔岩鸭创幼?稹Ｆ?挥壹缬蚁プ诺亍：险葡蚍稹０追鹧浴Ｊ雷稹Ｖ钇腥?摺？删纯衫癜荨７鹩镏畋惹稹Ｈ缡侨缡恰Ｈ缛晁?怠６?笔雷稹Ｓ?匦?艘濉６?蒂恃</p>
		</div>
		
		
		</div></div><hr><script charset='utf-8' src='../../js/footer.js'></script></body></html>