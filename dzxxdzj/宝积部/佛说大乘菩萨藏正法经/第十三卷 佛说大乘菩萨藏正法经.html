<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十三卷 佛说大乘菩萨藏正法经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十三卷 佛说大乘菩萨藏正法经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十三卷 佛说大乘<a>菩萨</a>藏<a>正法</a>经</strong></p>
<p>
	　　西天译经<a>三藏</a>朝散大夫试光禄卿传梵大师赐紫<a>沙门</a>臣法护等奉诏译</p>
<p>
	　　如来不思议品弟四之七</p>
<p>
	　　复次<a>舍利子</a>。云何名为如来四无所畏不可思议。诸住信菩萨。应发净信超越分别离诸疑惑。乃至发希有想。<a>舍利</a>子。如来无所畏法。其有四种。如来由具四<a>无畏</a>故了知胜处。于大众中能狮子吼转妙梵轮。余诸沙门<a>婆罗门</a>悉不能转。一切<a>世间</a><a>天人</a>魔梵。无与如来同其法者。舍利子。何等是为四无所畏。一者一切智无畏。谓佛如来已能圆具无上胜智。于大众中作如是言。我成无上正等正觉。此法唯佛自所证知。余诸天人世间。不能与佛同其法语。如来以此法故成等正觉。云何说名如来成等正觉。谓佛如来以一切法平等故。而成正觉。于诸法中无高无下。若异生法。若<a>圣人</a>法。若诸<a>佛法</a>。若有<a>学法</a>。若无学法。若缘觉法。若菩萨法。若世间法。若出世间法。若有罪法。若无罪法。若有漏法。若无漏法若有为法。若无为法。于如是等一切法中。如来悉平等故。此名如来现成正觉。此中云何名为平等。谓空平等见自性故。无相平等相自性故。无愿平等<a>三界</a>自性故。无生平等生自性故。无作平等作自性故。无起平等起自性故。无含藏平等含藏自性故。如所说平等三世自性故。明<a>解脱</a>平等无明有爱自性故。<a>涅槃</a>平等诸行自性故。舍利子。以如是等诸法平等。是故如来现成正觉。如来于大众中。得无所畏。以如是法教示众会。令诸众会咸生<a>欢喜</a>。身得喜故心极信顺。复令众会适悦快乐。如来大悲相应具真实故。平等性故。如实性故。无异性故。无种类性故。无所观性故。无生性故。无离性故。无所取性故。如来所具无畏法中。实无少法可取。亦非无取。如来无畏法中亦无虚诳。如实故平等。法界平等。于是平等法中。普尽一切世界。舒坦无碍如来如实之法。甚深微妙难解难知。如来起大悲心。即以是法起种种方便。为诸众生。广大宣说圣出离法。能尽诸苦。如来以大愿力。一切众生无师范者。为作师范。未成正觉者。令成正觉。所有一切众生。驰流诸境断见等者。如来以无畏法。悉令清净。舍利子。如来无所畏法。无边无际与<a>虚空</a>等。若欲知其虚空边际。即知如来无畏边际。诸住信菩萨闻是法已。应生净信超越分别离诸疑惑。乃至发希有想。此说是名如来第一无畏</p>
<p>
	　　复次舍利子。二者漏尽无畏。谓佛如来具足无上胜智。于大众中作如是言。我尽诸漏得无所畏。而彼一切天人世间。无能与佛同法语者。此复云何如来已尽诸漏。谓佛如来欲漏已尽。心得解脱。断灭一切贪行种子。如来有漏已尽心得解脱。断灭一切嗔行种子。如来无明漏已尽心得解脱。断灭一切痴行种子。如来见漏已尽心得解脱。断灭一切烦恼所行种子。此等是名如来诸漏已尽。如是所说皆世俗所成非胜义谛。胜义谛者谓最上圣智慧中。若知若断若修若证。而无少法可住。何以故。如所说尽。彼实知。若诸众生修出离行。如来悉如实知。又舍利子。如来如实了知眼界<a>色界</a>眼识界。云何能知。谓佛了知内空外空内外空故。乃至意界法界<a>意识</a>界悉如实知。云何能知。谓佛了知内空外空内外空故。又舍利子。如来了知地界水界火界风界及虚空界。悉如实知。云何能知。谓如虚空故亦然了知。如来悉知欲界色界及无色界分别所起。知有为界是造作相。知无为界是无造作相。知杂染界是客尘烦恼相。知清净界是自性明亮相。知诸行界是不如理作意无明相。知涅槃界是如理作意明智相</p>
<p>
	　　又舍利子。若诸界依止。诸界安住。诸界随顺。诸界建立。诸界作用。诸界意趣。诸界寂定。诸界住着。如来一一如实了知。随所知已即为<a>说法</a>。舍利子。此是如来种种界智力。如是胜力无有边际。若诸住信菩萨于佛如来如是智力。闻已净信。超越分别离诸疑惑。后复生起身喜心喜适悦之相。发希有想</p>
<p>
	　　如来无畏边际。诸住信菩萨闻是法已。应生净信超越分别离诸疑惑。乃至发希有想。此说是名如来第二无所畏法。如来由具无所畏故。一切天人世间。无与如来同其法者</p>
<p>
	　　复次舍利子。三者说障道无畏。谓佛如来具足无上胜智。于大众中作如是言。我说诸障道法能障圣道。乃至一切天人世间。无能与佛同法语者。云何名为障道之法。有其一法能障圣道。何等为一。谓诸众生心不清净。二法能障圣道。谓无惭无愧。三法能障圣道。谓身恶作语恶作意恶作。四法能障圣道。其四种法皆堕恶趣。谓贪欲当堕恶趣。嗔恚当堕恶趣。愚痴当堕恶趣。怖畏当堕恶趣。五法能障圣道。谓<a>杀生</a>偷盗邪染妄语饮酒。六法能障圣道。谓不尊重佛。不尊重法。不尊重僧不尊重戒学。不尊重定学。不尊重修头陀<a>行者</a>。七法能障圣道。谓慢过慢慢过慢。我慢邪慢。增上慢卑慢。八法能障圣道。谓邪见邪思惟。邪语邪业。邪命邪勤。邪念邪定。九法能障圣道。谓于我身作无义利。生起害心。已作现作当作。于我所爱作无义利。生起害心。已作现作当作。于我非爱作无义利。生起害心。已作现作当作。十法能障圣道。谓杀生偷盗邪染。妄言绮语。两舌恶口。贪嗔邪见。舍利子。如是等法能障圣道。乃至不如理作意。相应所生结使。此法无味。是不可观是不可行。由颠倒勤行故不出离。生起一切爱见。取着于身语意业。爱着增炽。如味了知诸法能障圣道。知已如实为诸众生。广大宣说障道之法。令诸众生寂止近止。说除断法普为教示。令诸众会咸生欢喜。身得喜故心极信顺。复令众会适悦快乐。如来大悲相应具真实。故平等性故。如实性故。无异性故。无种类性故。无所观性故。无生性故。无离性故。无所取性故。如来所具无畏法中。实无少法可取。亦非无取。如来无畏法中亦无虚诳。如实故平等。法界平等。于是平等法中。普尽一切世界。舒坦无碍。此如是等不可思议无量无数甚深正法。如来悉具足已。大悲之心所逼切故。为诸众生。说断障道之法。普令一切寂止近止。舍利子。如来无所畏法。无边无际与虚空等。若欲知其虚空边际。即知如来无畏边际。诸住信菩萨闻是法已。应生净信超越分别离诸疑惑。乃至发希有想。此是如来第三无所畏法。如来由具无所畏故。一切天人世间。无与如来同其法者。复次舍利子。四者尽苦道无畏。谓佛如来具足无上胜智。于大众中作如是言。我说圣出离法能尽苦道。乃至一切天人世间。无能与佛同法语者。云何名为圣出离法能尽苦道。其有一法。是圣出离道。何等为一。谓诸众生心悉清净。二法是圣出离道。谓奢摩他毗钵舍那。三法是圣出离道。谓空无相无愿。四法是圣出离道。谓身念处受念处。心念处法念处。五法是圣出离道。谓信根精进根。念根定根慧根。六法是圣出离道。谓<a>念佛</a>念法念僧。念戒念施念天。七法是圣出离道。谓择法觉支精进觉支。喜觉支轻安觉支。舍觉支念觉支定觉支。八法是圣出离道。谓<a>正见</a>正思惟。正语正业。正命正精进。<a>正念</a>正定。九种欢喜根本法。是圣出离道。谓观喜适悦。轻安快乐。等持如实知见。寂静离染解脱。十法是圣出离道。谓远离杀生。远离偷盗。远离邪染。远离妄言。远离绮语。远离两舌。远离恶口。远离贪欲。远离嗔恚。能具正见。舍利子。如是所说诸圣出离法。能尽苦道。乃至诸善菩提分法。戒蕴相应。定蕴相应。慧蕴相应。解脱蕴相应。解脱知见蕴相应。四圣谛<a>法相</a>应。此等所说。皆名圣出离道。复有圣出离道。谓正所行。此正所行。彼即无法可行。亦非无行。无入无出。无取无舍。何以故。若已行。若当行。二法皆离彼一切法。无二亦然。此如实知见。是圣出离道。如来于此圣出离道。自了知已。为诸众生广大宣说。令诸众会咸生欢喜。身得喜故心极信顺。复令众会适悦快乐。如来大悲相应具真实故。平等性故。如实性故。无异性故。无种类性故。无所观性故。无生性故。无离性故。无所取性故。如来所具无畏法中。实无少法可取。亦非无取。如来无畏法中亦无虚诳。如实故平等。法界平等。于是平等法中。普尽一切世界。舒坦无碍。此如是等不可思议无量无数甚深正法。如来悉具足已。大悲之心所逼切故。为诸众生。广大宣说圣出离法。令诸众生咸悉觉了尽苦边际。舍利子。此是如来第四无所畏法。如来由具四无所畏故。了知胜处。于大众中作狮子吼。转妙梵轮。余诸沙门婆罗门悉不能转。乃至一切世间天人魔梵。无与如来同其法者。舍利子。如来如是四无所畏。无边无际与虚空等。若欲知其虚空边际。即知如来无畏边际。诸住信菩萨得闻如来如是不可思议无畏之法。应生净信超越分别离诸疑惑。后复生起身喜心喜。发希有想</p>
<p>
	　　尔时<a>世尊</a>。重明斯义。说伽陀曰</p>
<p>
	　　彼一切法皆平等佛自然智随觉了</p>
<p>
	　　由是现证佛菩提如来平等普观视</p>
<p>
	　　世间一切异生法与诸佛法悉平等</p>
<p>
	　　有学无学诸法门及缘觉法亦如是</p>
<p>
	　　所有世间一切法及彼出世胜法门</p>
<p>
	　　<a>善恶</a>无动法亦然与<a>涅盘</a>道皆同等</p>
<p>
	　　所有空法无相法彼无愿法亦复然</p>
<p>
	　　无生无作诸法中如来平等同观照</p>
<p>
	　　此平等法了知已佛为众生广宣说</p>
<p>
	　　化众生归解脱门牟尼第一无所畏</p>
<p>
	　　解脱世间三种法为众生说解脱门</p>
<p>
	　　佛大无畏人中尊此名第二无畏法</p>
<p>
	　　虽知诸佛演正法何故亲近不解脱</p>
<p>
	　　心不清净惭愧无由斯一二为障碍</p>
<p>
	　　复由身语意三业不遵戒法而恶作</p>
<p>
	　　贪嗔痴怖起四愆彼诸杀害并偷盗</p>
<p>
	　　邪染妄言饮酒五六不尊重七慢生</p>
<p>
	　　八种邪法旋复兴彼九恼处多过失</p>
<p>
	　　后起十种不善业于解脱道为障碍</p>
<p>
	　　深固作意不了知为痴暗道所覆蔽</p>
<p>
	　　取着虚妄及迷醉颠倒勤行了知已</p>
<p>
	　　乃复亲近正法门此名第三无畏法</p>
<p>
	　　清净法门无限量近正法故证菩提</p>
<p>
	　　唯佛智知寂静门知已广施<a>甘露</a>法</p>
<p>
	　　佛最称赞菩提分乃至广多诸善法</p>
<p>
	　　习近故为解脱门佛十力尊善宣说</p>
<p>
	　　深固勤行离诸染于其善法悉相应</p>
<p>
	　　是法非法无著心寂静解脱离忧怖</p>
<p>
	　　如实了知诸善法如空寥廓而无碍</p>
<p>
	　　无执着法亦复然彼能出离三有海</p>
<p>
	　　三有海中迷著者十方尊说业所生</p>
<p>
	　　佛令解脱悲愍心四无畏法虚空等</p>
<p>
	　　舍利子。如是所说如来四无畏法不可思议。诸住信菩萨闻是法已。应生净信超越分别离诸疑惑。乃至发希有想</p>
<p>
	　　即无生无生即无尽。于毕竟尽中无所对治此说名尽。如所说尽。亦复无有尽法可尽。即是无为。无为即无灭无住。若说有生如来即无生。法性<a>常住</a>法界常住。诸法亦复随智所行。然其所行悉无所行。亦非无行。亦复无漏法可得虽复如是。如来安住大悲心已。亦为众生广大宣说。断除诸漏之法。如来于大众中得无所畏。以如是法教示众会。令诸众会咸生欢喜。身得喜故心极信顺。复令众曾适悦快乐。如来大悲相应具真实故。平等性故。如实性故。无异性故。无种类性故。无所观性故。无生性故。无离性故。无所取性故。如来所具无畏法中。实无少法可取。亦非无取。如来无畏法中亦无虚诳。如实故。平等法界平等。于是平等法中。普尽一切世界。舒坦无碍。此如是等不可思议无量无数甚深正法。如来悉具足已。大悲之心所逼切故。为诸众生广大宣说如是之法。舍利子。如来无所畏法无边无际与虚空等。若欲知其虚空边际。即知</p>
		

	
	

		</div></div><hr><script charset='utf-8' src='../../js/footer.js'></script></body></html>