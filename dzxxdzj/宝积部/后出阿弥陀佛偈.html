<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，后出阿弥陀佛偈' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>后出阿弥陀佛偈</center></div><div class='fo'><center>经文出处:来自无量光明网</center><br/><br>
			<p>　　<strong>后出阿弥陀佛偈</strong></p>
<p>　　古旧录云阙译人名今纪后汉录</p>
<p>　　惟念法<a>比丘</a>乃从世饶王</p>
<p>　　发愿喻诸佛誓二十四章</p>
<p>　　世世见诸佛姟数无有量</p>
<p>　　不废<a>宿命</a>行功德遂具成</p>
<p>　　世界名清净得佛号无量</p>
<p>　　国界平夷易丰乐多上人</p>
<p>　　宝树若干种罗列丛相生</p>
<p>　　本茎枝叶花种种各异香</p>
<p>　　顺风日三动翕习如花生</p>
<p>　　堕地如手布杂厕上普平</p>
<p>　　一切无诸山海水及诸源</p>
<p>　　但有河水流音响如说经</p>
<p>　　<a>天人</a>入水戏在意所欲望</p>
<p>　　令水齐胳肩意愿<a>随念</a>得</p>
<p>　　佛寿十方沙光明普无边</p>
<p>　　<a>菩萨</a>及<a>弟子</a>不可算称量</p>
<p>　　若欲见彼佛莫疑亦莫忘</p>
<p>　　有疑在胎中不合五百年</p>
<p>　　不疑生基坐叉手无量前</p>
<p>　　愿欲遍十方须臾则旋还</p>
<p>　　惟念彼菩萨姟劫作功勤</p>
<p>　　本行如此致得号会<a>世尊</a></p>
<p>　　佛兴难得值须臾会难闻</p>
<p>　　讲说士难遇受学人难得</p>
<p>　　若后遭末世法欲衰微时</p>
<p>　　当共建拥护行佛无欲法</p>
<p>　　佛能说此要各各勤思行</p>
<p>　　受此无量福世世稽首行</p>
		</div>
		
		
		</div></div><hr><script charset='utf-8' src='../../js/footer.js'></script></body></html>