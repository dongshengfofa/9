<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第六卷 历代三宝纪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第六卷 历代三宝纪</center></div><div class='fo'><center>经文出处:来自无量光明网</center><br/><br>
			<p>
	　　<strong>第六卷 历代三宝纪</strong> (译经西晋)</p>
<p>
	　　开皇十七年翻经学士臣费长房上</p>
<p>
	　　西晋录者。司马炎字安世。河内温人。魏大将军侍中录<a>尚书</a>相国晋王昭之太子。昭薨炎嗣为王。元帝知历数有归。使太保郑冲奉玺致位。炎垂拱受禅。是为武帝。称晋都雒及长安。旧东西京也。晋武在驭十有五年。到咸宁中命司马[仁-二+由]平吴得皓。封归命侯。自后汉永安二十四年至晋泰康肇元庚子岁首。于是九州还一统矣。又吴黄武初。陆绩有言曰。从今已后更六十年。天下车同轨书同文。至是果如绩言。蜀平吴灭将六十年。二十载后至于惠帝永宁之初。政道亏颓群雄岳峙。赵王创基构逆篡立于朝。张轨继迹弗臣擅收凉土。内外縻沸仍渐乱阶。刘渊所以平阳。李雄因兹井络。怀帝蒙尘咸谷。愍帝播越长安。既道藉时兴而两都板荡。法由人显。属二主栖遑。万姓崩离归信靡托。百官失守释种无依。时有<a>沙门</a>竺法护及强梁娄至等亡身利物誓志弘宣。匪惮苦辛阐法为务。护于晋世出经最多。其法钦罗叉聂远父子竺法兰等。相继度述。所以五十年间。华戎道俗十有三人。并前失译诸经戒等。合四百五十一部。七百一十七卷。集为西晋二京四主五十二年世录云尔</p>
<p>
	　　(西晋)沙门竺法护二百一十部(三百九十四卷经戒)沙门强梁娄至一部(一卷经)沙门安法钦五部(一十二卷经)沙门无罗叉一部(二十卷经)清信士聂承远三部(四卷经)沙门竺叔兰二部(五卷经)</p>
<p>
	　　承远子清信士道真。五十四部六十六卷经录目</p>
<p>
	　　沙门白法祖二十三部(二十五卷经)沙门释法立四部(一十三卷经)优婆塞卫士度一部(二卷经)沙门支敏度二部(一十三卷经)沙门释法炬一百三十二部(一百四十二卷经)沙门支法度四部(五卷经)诸失译经八部(一十五卷经)</p>
<p>
	　　(西晋)杂譬喻三百五十首经二十五卷(见别录)</p>
<p>
	　　光赞般若经十卷(太康七年十一月二十五日出。丁七品。或十五卷。见道安录)</p>
<p>
	　　新道行经十卷(太始年第二出。与汉世竺佛朔译旧道行全异。亦名小品出光赞般若)</p>
<p>
	　　渐备一切智德经十卷(元康七年出。是华严十地品。或五卷。见聂道真录)</p>
<p>
	　　闲居经十卷</p>
<p>
	　　正<a>法华经</a>十卷(太康七年出。清信士张士明张仲正及法献等笔受。或七卷。见聂道真录昙邃诵之日一遍。遂感神请。九十日毕。施白马一匹白羊五头绢九十匹)</p>
<p>
	　　普曜经八卷(永嘉二年。于天水寺出。是第三译。沙门康殊白法巨等笔受。与蜀普曜及智猛实云所出六卷者小异。见聂道真及古缘)</p>
<p>
	　　颰陀劫三昧经七卷</p>
<p>
	　　<a>修行</a>经七卷(太康五年出。是第二译。与汉世安世高出六卷者少异。亦云道地经见宝唱录)</p>
<p>
	　　大哀经七卷(元康元年出。或八卷。或六卷。是大集一品。见竺道祖晋世杂录)</p>
<p>
	　　贤劫经七卷(元康元年出。赵文龙笔受。或十卷十三卷。旧录云。永康年出。见聂道真录)</p>
<p>
	　　小品经七卷(太始四年三月四日译。是第二出。或八卷。见聂道真录。与旧道行经本同。文小异)</p>
<p>
	　　萨芸分陀利经六卷(太始元年译。见竺道祖晋世杂录)</p>
<p>
	　　持<a>心经</a>六卷(太康七年出。凡十七品。一名等御诸法经。一名持心梵天所问经。一名庄严<a>佛法</a>经。亦云持心梵天经。见旧录聂道真录)</p>
<p>
	　　度世品经六卷(元康元年四月十三日出。是<a>华严经</a><a>世间</a>品。见聂道真录)</p>
<p>
	　　密迹金刚力士经五卷(太康元年十月八日出。或八卷四卷。见支敏度及竺道祖晋世杂录)</p>
<p>
	　　楼炭经五卷(或六卷八卷是长阿含世记句文小异见聂道真录。道安云。出方等部)</p>
<p>
	　　生经五卷(太康六年正月十九日译。或四卷。见聂道真录)</p>
<p>
	　　如来兴显经五卷(元康元年十二月二十五日出。是华严经如来性品。亦云兴显如幻经见聂道真录)</p>
<p>
	　　阿差末经四卷(永嘉元年十二月一日译。是第二出。或五卷七卷。出大集或云阿差末<a>菩萨</a>经。见聂道真录及别录)</p>
<p>
	　　无尽意经四卷(太始元年第二出。与阿差末同本别译。出大集。见聂道真录。或五卷)</p>
<p>
	　　宝女经四卷(太康八年四月二十七日出。或三卷。亦云宝女三昧经。或云宝女问慧经。出大集见聂道真录)</p>
<p>
	　　普超经四卷(太康七年出。第二译。与汉世支谶阿阇世王经本同别译。亦云普超三昧经。亦云文殊普超三昧经。见竺道祖杂录)</p>
<p>
	　　海龙王经四卷(太康六年七月出。或三卷见聂道真录)</p>
<p>
	　　阿惟越致经四卷(或云阿惟越致遮经。或云不退转法轮经四卷。或云广博严净经六卷。四经同本别译。见聂道真录)</p>
<p>
	　　持人菩萨所问经三卷(或四卷。与持世经同本别译)</p>
<p>
	　　等集众德三昧经三卷(或云。集一切福德三昧经。或二卷。见聂道真录)</p>
<p>
	　　超日明三昧经三卷(太始七年正月译。初出。或两卷。或直云超日明经。见聂道真录)</p>
<p>
	　　菩萨藏经三卷诸神咒经三卷</p>
<p>
	　　宝髻菩萨所问经二卷(泰熙元年七月十四日出。大集一名菩萨净行经。旧录云。宝髻经见聂道真录)</p>
<p>
	　　须真天子经二卷(太始二年于长安青门内白马寺出。安文惠白元信传语聂承远张玄伯孙休达笔受。亦云问四事经。见竺道祖晋世杂录)</p>
<p>
	　　文殊师利佛土严净经二卷(泰熙元年出。或云严净佛土。或云佛土严净。见竺道祖晋世杂录)</p>
<p>
	　　弘道广显三昧经二卷(永嘉二年三月出。一云阿耨达。一云阿耨达请佛一云金刚门定意。或无三昧字。凡四名有十品。一本但有七品少中三品一本正有前五品。见聂道真录)</p>
<p>
	　　大般泥洹经二卷(太始五年七月三日出亦云方等泥洹经。见聂道真录)</p>
<p>
	　　<a>无量寿经</a>二卷(永嘉二年正月二十一日译。是第四出。与吴世支谦魏世康僧铠白延等出本同文异亦云无量清净平等觉经。见竺道祖晋世杂录)</p>
<p>
	　　首<a>楞严经</a>二卷(别有异出首楞严云阿难言)</p>
<p>
	　　宝藏经二卷(太始六年出)要集经二卷(亦云诸佛要集经)</p>
<p>
	　　般舟三昧经二卷(道安云。更出般舟三昧经)</p>
<p>
	　　大善权经二卷(太康六年六月译。初出亦云慧上菩萨问大善权经。或云慧上菩萨经。或善权方便。或方便所度无极。凡五名见聂道真录)</p>
<p>
	　　顺权方便经二卷(亦云转女身菩萨经。亦云推权方便经。旧录云。顺权女经。见聂道真录)</p>
<p>
	　　随权女经二卷(见别录安录无)</p>
<p>
	　　如幻三昧经二卷(或三卷)</p>
<p>
	　　等目菩萨经二卷(或三卷)</p>
<p>
	　　勇伏定经二卷(元康元年四月九日出。是第四译。与支谶支谦白延等所出首楞严经本同名异文少别。见聂真道录)</p>
<p>
	　　更出阿阇世王经二卷(第二出)</p>
<p>
	　　贾客经二卷</p>
<p>
	　　文殊师利现宝藏经二卷(亦云文殊师利佛土严净经)</p>
<p>
	　　佛升忉利天为母<a>说法</a>经二卷(太始年出。亦云佛升忉利天品经。见聂道真录)</p>
<p>
	　　仁王般若波罗蜜经一卷(或二卷见晋世杂录)</p>
<p>
	　　<a>普门品</a>经一卷(太康八年正月出。见聂道真录)</p>
<p>
	　　月光童子经一卷(亦云月明童子经。与申日兜失利越等三经。同本异译)</p>
<p>
	　　金刚萨菩萨行经一卷(元康七年于长安市西寺译。出华严第二十二卷)</p>
<p>
	　　大净法门经一卷(建兴元年十二月二十六日出。见聂道真录)</p>
<p>
	　　离垢施女经一卷(太康十年二月二日出。见聂道真录)</p>
<p>
	　　须摩提菩萨经一卷(亦云须摩提经。亦云须摩经。见聂道真及竺道祖等录)</p>
<p>
	　　龙施女经一卷(旧录云。龙施本起经。第二出)</p>
<p>
	　　大方等顶王经一卷(初出。亦云顶王经。亦云维摩诘子问经亦云善思童子经。凡四名见支敏度录)</p>
<p>
	　　无所悕望经一卷(亦云象步经亦云象腋经。见聂道真录)</p>
<p>
	　　魔逆经一卷(太康十年十二月二日出。见聂道真录)</p>
<p>
	　　济诸方等学经一卷(或无学字。见竺道祖晋世杂录)</p>
<p>
	　　菩萨行五十缘身经一卷(亦云五十缘身行经。亦云菩萨缘身五十事经。见竺道祖晋世杂录)</p>
<p>
	　　<a>弥勒</a>菩萨所问本愿经一卷(大安二年五月十七日译。一名弥勒菩萨本愿经。一名弥勒难经。见聂道真录及竺道祖录)</p>
<p>
	　　文殊师利净律经一卷(太康十年四月八日。护于洛阳白马寺遇西域沙门寂志诵出。经后尚有数品悉忘但宣忆者聂道真笔受见竺道祖录一云净律经)</p>
<p>
	　　无思议孩童菩萨经一卷(一云不思议光所问经。亦云名无思议光经)</p>
<p>
	　　弥勒成<a>佛经</a>一卷(太安二年出。一名弥勒当来下生经见聂道真录)</p>
<p>
	　　<a>舍利弗</a>目连游诸国经一卷(或云<a>舍利</a>弗摩诃目揵连游诸四卫经)</p>
<p>
	　　琉璃王经一卷</p>
<p>
	　　宝施女经一卷(一名须摩提法律三昧经。见聂道真录)</p>
<p>
	　　佛为菩萨五梦经一卷(太安二年五月译。一名佛五梦。一名太子五梦。一名仙人五梦。见旧录及聂道真录)</p>
<p>
	　　摩诃目揵连本经一卷(一本有诃无揵字)</p>
<p>
	　　太子墓魄经一卷(第二出)</p>
<p>
	　　四不可得经一卷(见聂道真及正度等录)</p>
<p>
	　　菩萨悔过法经一卷(或无经字。下注云。出龙树十住论)</p>
<p>
	　　乳光经一卷(与犊子经本同译别)</p>
<p>
	　　心明女梵志妇饭汁施经一卷(亦直云心明经)</p>
<p>
	　　大六向拜经一卷(太安元年译。或云尸迦罗越六向拜经。或直云六向拜经见支敏度及宝唱录)</p>
<p>
	　　鸯掘魔经一卷(一名指鬘经或作鸯掘魔罗经。见聂道真录)</p>
<p>
	　　菩萨十住经一卷(与菩萨十地经。大同小异)</p>
<p>
	　　摩调王经一卷(第二出。与吴世支谦译者大同小异。出<a>六度</a>集)</p>
<p>
	　　照明三昧经一卷</p>
<p>
	　　所欲致患经一卷(太安三年正月译。见聂道真及王宗等录)</p>
<p>
	　　法没尽经一卷(或作灭字。一云空寂菩萨所问经。第二译与吴世支谦出者同)</p>
<p>
	　　菩萨斋法经一卷(或无经字。一名正斋一名持斋。一名贤首菩萨斋法)</p>
<p>
	　　独证自誓三昧经一卷(一名如来自誓三昧经)</p>
<p>
	　　过去佛分卫经一卷(或云过去见旧录)</p>
<p>
	　　五盖疑结失行经一卷(永宁二年四月十二日出。见聂道真录)</p>
<p>
	　　总持经一卷(出生经。或云佛心总持经)</p>
<p>
	　　五福施经一卷(一名小乘毗尼方等经)</p>
<p>
	　　无忧施经一卷(阿阇世王女名)</p>
<p>
	　　无极宝三昧经一卷(永嘉元年三月三日译。见聂道真录及别录)</p>
<p>
	　　宝网童子经一卷(亦云宝网经。见聂道真录)</p>
<p>
	　　文殊师利悔过经一卷(初出亦云文殊师利五体悔过经)</p>
<p>
	　　普法义经一卷(亦云普义经第二译与汉世安世高译者大同小异见聂道真录)</p>
<p>
	　　灭十方冥经一卷(光熙元年八月十四日出。一本无灭字。见聂道真录)</p>
<p>
	　　菩萨十地经一卷(亦云十地经。亦云大方广经。出华严十地品)</p>
<p>
	　　温室洗浴众僧经一卷(一名温室经。见聂道真录)</p>
<p>
	　　赖吒和罗所问光德太子经一卷(太始六年九月三十日出。一名光德太子经。见竺道祖晋世杂录)</p>
<p>
	　　当来变经一卷(见聂道真录)</p>
<p>
	　　五百<a>弟子</a>自说本起经一卷(太安二年五月译。旧录云五百弟子说本末经。见聂道真录)</p>
<p>
	　　师子月佛生经一卷(大安年译。见聂道真录)</p>
<p>
	　　迦叶结集传经一卷(或云结集戒经。见聂道真录)</p>
<p>
	　　柰女耆域经一卷(太安年出。一名柰女经。见聂道真录)</p>
<p>
	　　胞胎经一卷(太安二年八月一日译。或云胞胎受身经。见聂道真录)</p>
<p>
	　　维摩诘所说法门经一卷(太安二年四月一日译。是第三出。与汉世严佛调吴世支谦出者大同小异见聂道真录)</p>
<p>
	　　郁伽罗越问菩萨行经一卷(或云郁伽长者经。即大郁伽经。或二卷是第三出。与魏世康僧铠吴世支谦译本同广略文异。见道安及支敏度等录)</p>
<p>
	　　幻士仁贤经一卷(见聂道真录)</p>
<p>
	　　决总持经一卷(一云决定总持经)</p>
<p>
	　　首意女经一卷(一云梵女首意经)</p>
<p>
	　　舍头谏经一卷(亦云大子二十八宿经。亦云虎耳意经。与摩登伽经同本异出。第二译。与汉世安世高所出者小异。见释道安录)</p>
<p>
	　　<a>十二因缘</a>经一卷(第三出与汉世安世高出。内典亦云贝多树下思惟十二因缘经)</p>
<p>
	　　六十二见经一卷(亦云梵网六十二见经见竺道祖录)</p>
<p>
	　　四自侵经一卷</p>
<p>
	　　无言童子经一卷(或二卷亦云无言菩萨经。出大集。见聂道真录)</p>
<p>
	　　圣法印经一卷(元康四年十二月五日。于酒泉郡出。竺法首笔受。亦直云圣印经。亦云慧印经。道安云。出杂阿含。见聂道真及宝唱录)</p>
<p>
	　　移山经一卷(旧录云。力士移山经)</p>
<p>
	　　严净定经一卷(一名序世经)慧明经一卷</p>
<p>
	　　大迦叶本经一卷</p>
<p>
	　　光世音大势至受决经一卷(元康年出。亦直云观世音受记经。见聂道真录)</p>
<p>
	　　诸方佛名功德经一卷</p>
<p>
	　　目连上净居天经一卷(一本无天字。出佛本行集经)</p>
<p>
	　　普首童真经一卷(见聂道真录)</p>
<p>
	　　十方佛名经一卷</p>
<p>
	　　三品修行经一卷(亦云三品悔过经。道安云。近代人合大修行经)</p>
<p>
	　　金益长者子经一卷</p>
<p>
	　　众祐经一卷观行不移四事经一卷</p>
<p>
	　　小法没尽经一卷四妇喻经一卷</p>
<p>
	　　庐夷亘经一卷廅罗王经一卷</p>
<p>
	　　檀若经一卷龙施经一卷</p>
<p>
	　　马王经一卷鹿母经一卷</p>
<p>
	　　给孤独明德经一卷(亦云给孤独氏经)</p>
<p>
	　　龙王兄弟施达试王经一卷</p>
<p>
	　　劝化王经一卷百佛名经一卷(初出)</p>
<p>
	　　殖众德本经一卷沙门果证经一卷</p>
<p>
	　　身观经一卷医王经一卷</p>
<p>
	　　法观经一卷意经一卷降龙经一卷</p>
<p>
	　　应法经一卷邪见经一卷</p>
<p>
	　　何苦经一卷受岁经一卷</p>
<p>
	　　贫穷经一卷灌腊经一卷(亦云般泥洹后四辈灌腊经)</p>
<p>
	　　密具经一卷(出生经)悔过经一卷(亦云舍利弗悔过)</p>
<p>
	　　犯罪经一卷法社经一卷(世注为疑)</p>
<p>
	　　杂赞经一卷盂兰经一卷</p>
<p>
	　　分别经一卷腹使经一卷(出生经)</p>
<p>
	　　苦应经一卷闲居经一卷(出生经)</p>
<p>
	　　四种人经一卷七宝经一卷</p>
<p>
	　　四未曾有经一卷(亦云四未有经)</p>
<p>
	　　八阳经一卷</p>
<p>
	　　三十二相因经一卷(或云菩萨三十二相经。见道安录)</p>
<p>
	　　四<a>自在</a><a>神通</a>经一卷佛悔过经一卷</p>
<p>
	　　三转月明经一卷解无常经一卷</p>
<p>
	　　胎藏经一卷离垢盖经一卷</p>
<p>
	　　小郁伽经一卷(与郁伽长者经不同)</p>
<p>
	　　阿阇贳女经一卷(建武元年出。第二译。与吴世支谦译者小异。亦名阿述达经亦名。阿阇世王女经。亦名阿述达菩萨经。见聂道真及支敏度录)</p>
<p>
	　　人所从来经一卷(亦云从所来)</p>
<p>
	　　惑罗云经一卷雁王经一卷</p>
<p>
	　　十等藏经一卷雁王五百雁俱经一卷</p>
<p>
	　　诫具经一卷决道俗经一卷</p>
<p>
	　　猛施经一卷(亦云猛施道地经。见旧录)城喻经一卷</p>
<p>
	　　诫王经一卷</p>
<p>
	　　菩萨斋经一卷(或云贤首菩萨斋经。已上一百六十一部。三百三十五卷。并是旧录及<a>三藏</a>记)</p>
<p>
	　　多闻经一卷(已下四十八部四十八卷。并是见吴录别录及晋世别录)</p>
<p>
	　　弥勒菩萨为女身经一卷(一本无菩萨字)</p>
<p>
	　　离睡经一卷(一本有眠字)</p>
<p>
	　　文殊师利菩萨经一卷</p>
<p>
	　　窹意经一卷</p>
<p>
	　　宝日光明菩萨经一卷(亦云宝日光菩萨问莲华国相貌经)</p>
<p>
	　　乐想经一卷尊上经一卷</p>
<p>
	　　慈仁问八十种好经一卷(亦直云八十种好经见道安录)</p>
<p>
	　　夫那罗经一卷</p>
<p>
	　　堕蓝本经一卷(见别录云。是果出维蓝)</p>
<p>
	　　贫女为国王夫人经一卷</p>
<p>
	　　宝女问慧经一卷(第二译。与吴世支谦出者同出四卷。宝女经)</p>
<p>
	　　七女本经一卷(第二译。与吴世支谦出者同)</p>
<p>
	　　女人欲炽荒迷经一卷(出出曜经)</p>
<p>
	　　悉鞞梨天子诣佛说偈经一卷(出杂阿含)</p>
<p>
	　　梵王变身经一卷</p>
<p>
	　　光世音经一卷(出<a>正法</a>华经)</p>
<p>
	　　惟明二十偈一卷(第二出与吴世支谦译者同)</p>
<p>
	　　三品悔过经一卷</p>
<p>
	　　耆阇崛山解一卷(见祐录)</p>
<p>
	　　<a>比丘尼</a>戒一卷(十诵本或有经字。与昙摩持所出小异)</p>
<p>
	　　众经录目一卷</p>
<p>
	　　右二百一十部。合三百九十四卷。月支国沙门昙摩罗察。晋言法护。本姓支。历游西域解三十六国语及书。从<a>天竺</a>国大赍梵本<a>婆罗门</a>经。来达玉门。因居炖煌。遂称竺氏。后到洛阳及往江左。起武帝世太始元年。至怀帝世永嘉二年。其间在所遇缘便译经信士聂承远执笔助翻。卷轴最多。而高僧传唯云护出一百六十五部。僧祐出三藏集记止录一百五十四部三百九卷。其中释道安录。又阙四部祐足。安云。遭值乱世录目星散。更相错涉信有是焉。所以杂录及诸别记。多注竺法护出。故知今之所获审是护公翻译不疑。故聂承远子道真与竺法首陈士伦孙伯虎虞世等。前后并是笔受之人。已见别传不复委载。又李廓录及杂别录。并云支菩萨译经六部一十六卷。僧祐录云。天竺菩萨译经。数同群录。唯名不同。而祐下注支菩萨共竺法护译。检上翻名昙无罗察。晋言即是法护。然支菩萨六部经目并入法护录中。支竺姓乖始末异耳。言菩萨者盖美其号。究检群录其支菩萨即竺法护。无别两人。出三藏记便成二举。小非详审</p>
<p>
	　　十二游经一卷</p>
<p>
	　　右一经一卷。武帝世。外国沙门强梁娄至。晋言真喜。太始二年于广州译。见始兴及宝唱录</p>
<p>
	　　大阿育王经五卷(光熙年出。见竺道祖晋世杂录)</p>
<p>
	　　道神足无极变化经二卷(第二译。或三卷。四卷。即是竺法护所出佛升忉利天为母说法经同本别名。文小异见竺道祖晋世杂录)</p>
<p>
	　　文殊师利现宝藏经二卷(太安二年出。或三卷。亦云示现宝藏经见竺道祖晋世杂录)</p>
<p>
	　　阿阇贳王经二卷(太康年译。见竺道祖晋世杂录)</p>
<p>
	　　阿难目佉经一卷(与微密持经本同名异。见竺道祖晋世杂录有作目法字)</p>
<p>
	　　右五部合一十二卷。惠帝世。安息国沙门安法钦。太康年于雒阳译</p>
<p>
	　　放光般若经二十卷(第三出。与汉世竺佛朔所译道行及小品并同本异译别名)</p>
<p>
	　　右一部二十卷。此经元是颖川朱士行。睹其别本。行在洛阳尝讲道行。披览窃觉文句隐质诸未尽善者。每嗟叹曰。此经实是大乘之要。而文未周译理不尽。誓志捐身发心寻取。行以魏末<a>甘露</a>五年发迹雍州。遂游西域。于于阗国得前梵本九十章。减六十万言。遣弟子弗如檀。晋云法饶。从于阗送还归洛阳。未发之顷于阗诸僧小乘学众。遂以白王云。汉沙门欲以梵书惑乱正典。王为地主。若不禁之将断大法聋盲汉地。王之咎也。王即不听赍经出境。士行懊恼深怀痛心。乃请乞求烧经为证。王即许焉。于是积薪聚置殿前欲以焚之。士行至诚临火誓曰。若当大法应流汉地。经当不然。如其不护命也如何。言已投经。火即为灭。皮牒如本。更觉光鲜。大众骇服咸称神感。遂得送来达到陈留。还遇于阗僧无罗叉竺叔兰等。当惠帝世元康元年五月十日。于仓恒水南寺译之。而竺道祖僧祐王宗宝唱李廓法上灵裕等诸录。述着众经并云。朱士行翻此。盖据其元寻之人推功归之耳。房审校勘支敏度录及高僧传出经后记诸杂别目等乃是无罗叉竺叔兰等三人详译。朱士行身留停于阗。仍于彼化。唯遣弟子奉赍经来到乎晋地。斯岂得称士行出也</p>
<p>
	　　超日明三昧经二卷(第二译。或直云超日明经。与竺法护前出三卷者。大同小异)</p>
<p>
	　　迦叶诘阿难经一卷(第二译。与汉世严佛调出者小异。见始兴及宝唱录)</p>
<p>
	　　越难经一卷(第二出)</p>
<p>
	　　右三经合四卷。惠帝世清信优婆塞聂承远。以此经等虽并先出。文义隐质理句未圆。远后遂更整文偈删改胜前。见今所行于世者是</p>
<p>
	　　异毗摩罗诘经三卷(元康六年第五出与汉世严佛调吴世支谦竺法护罗什等所译本大同小异。或二卷。见竺道祖录)</p>
<p>
	　　首楞严经二卷(元康元年出。是第五译。与二支一白一竺出者文异本同见道真录)</p>
<p>
	　　右二经合五卷。惠帝世。西域沙门竺叔兰并于洛阳出</p>
<p>
	　　十住经十二卷诸佛要集经二卷</p>
<p>
	　　观世音授记经一卷(第二出)</p>
<p>
	　　寂音菩萨愿经一卷</p>
<p>
	　　大光明菩萨百四十八愿经一卷</p>
<p>
	　　文殊师利般<a>涅槃</a>经一卷</p>
<p>
	　　师子步雷菩萨问发心经一卷(或云问文殊师利成佛发心经)</p>
<p>
	　　大云密藏问大海三昧经一卷</p>
<p>
	　　溥首童真经一卷</p>
<p>
	　　寂音菩萨问五浊经一卷</p>
<p>
	　　无言菩萨<a>流通</a>法经一卷(出大集)</p>
<p>
	　　菩萨戒要义经一卷(出菩萨戒经)</p>
<p>
	　　菩萨呵睡眠经一卷</p>
<p>
	　　菩萨呵家过经一卷</p>
<p>
	　　菩萨如意神通经一卷</p>
<p>
	　　菩萨苦行经一卷菩萨<a>宿命</a>经一卷</p>
<p>
	　　菩萨受斋经一卷菩萨道示行经一卷</p>
<p>
	　　菩萨求佛本业经一卷</p>
<p>
	　　菩萨奉施诣塔作愿念经一卷</p>
<p>
	　　菩萨本愿行品经一卷</p>
<p>
	　　菩萨求五眼法经一卷</p>
<p>
	　　菩萨出要行无碍法门经一卷</p>
<p>
	　　菩萨初发心时经一卷</p>
<p>
	　　大方广菩萨十地经一卷(第二出。与法护译大同小异)</p>
<p>
	　　菩萨戒身自在经一卷(或云自在王菩萨问如来警戒经)</p>
<p>
	　　菩萨三法经一卷无言菩萨经一卷(第二出)</p>
<p>
	　　菩萨道行六法经一卷</p>
<p>
	　　三曼陀跋陀罗菩萨经一卷</p>
<p>
	　　无垢施菩萨分别应报经一卷(即是异出离垢地经亦云应辩经)</p>
<p>
	　　菩萨初地经一卷</p>
<p>
	　　儒童菩萨经一卷(出六度集)</p>
<p>
	　　菩萨十道地经一卷</p>
<p>
	　　光味菩萨造七宝梯经一卷(出太集)</p>
<p>
	　　菩萨缘身五十事经一卷(与五十缘行经大同小异)</p>
<p>
	　　菩萨戒自在经一卷菩萨十法住经一卷</p>
<p>
	　　波斯匿王欲伐鸯掘魔罗经一卷</p>
<p>
	　　转轮圣王七宝具足经一卷</p>
<p>
	　　转轮圣王发心求<a>净土</a>经一卷</p>
<p>
	　　文殊师利与离意女论义极似维摩经一卷</p>
<p>
	　　文殊师利净律经一卷(第二出。与法护译小异)</p>
<p>
	　　初发意菩萨行易行法经一卷(出十住论)</p>
<p>
	　　菩萨布施忏悔法一卷(出决定毗尼)</p>
<p>
	　　菩萨戒独受坛文一卷</p>
<p>
	　　菩萨忏悔法一卷(异本)菩萨杂行法一卷</p>
<p>
	　　菩萨所行四法一卷</p>
<p>
	　　菩萨五法行经一卷菩萨六法行经一卷</p>
<p>
	　　异出菩萨本起经一卷(或无起字)</p>
<p>
	　　众经录目一卷</p>
<p>
	　　右五十四经合六十六卷。聂承远子道真。惠帝之世始太康年迄永嘉末。其间询禀咨承。法护笔受之外。及护没后真遂自译前件杂经。诚师护公真当其称。颇善文句辞义分炳。此并见在别录所载</p>
<p>
	　　严净佛土经二卷(亦云净土经)</p>
<p>
	　　泥洹经二卷善权经一卷</p>
<p>
	　　持心梵志经一卷檀持陀罗尼经一卷</p>
<p>
	　　大方等如来藏经一卷如来兴显经一卷</p>
<p>
	　　海龙王经一卷</p>
<p>
	　　长者修行经一卷(亦云长者威施所问菩萨修行经。亦云菩萨修行经)</p>
<p>
	　　五百童子经一卷(亦云幼童经出生经)</p>
<p>
	　　佛问四童子经一卷</p>
<p>
	　　调伏王子道心经一卷(出大集)</p>
<p>
	　　誓童子经一卷(或作逝与菩萨逝经大同小异。第二出)</p>
<p>
	　　五百王子作净土愿经一卷</p>
<p>
	　　三幼童经一卷</p>
<p>
	　　二童子见佛说偈供养经一卷</p>
<p>
	　　大爱道般泥洹经一卷等集三昧经一卷</p>
<p>
	　　首达经一卷(旧录)无量破魔陀罗尼经一卷</p>
<p>
	　　贤者五福经一卷</p>
<p>
	　　郁伽罗越问菩萨经一卷</p>
<p>
	　　惟逮菩萨经一卷(见高僧传及三藏记)</p>
<p>
	　　右二十三经合二十五卷。惠帝世。河内沙门白法祖出。高僧传止云祖出一经。然其所出诸经遭世扰攘名录罕存。莫纪其实。房广搜检诸杂记录。见此二十二经。并注祖出。今依所睹备而载之</p>
<p>
	　　楼炭经六卷(第二出。见别录与法护出五卷者小异。出长阿含。安录无)</p>
<p>
	　　大方等如来藏经一卷(旧录云。佛藏方等经。见三藏记)</p>
<p>
	　　法句本末经五卷(第二出。亦云法句譬喻。亦云法喻法或四或六)</p>
<p>
	　　诸德<a>福田</a>经一卷(亦直云福田经)</p>
<p>
	　　右四经合一十三卷。惠帝世沙门释法立共法炬等于洛阳出</p>
<p>
	　　摩诃般若波罗蜜道行经二卷(第二出。直云道行经。与汉世竺佛朔译者文质为异。见竺道祖晋世杂录)</p>
<p>
	　　右一经二卷。惠帝世。优婆塞卫士度略出。从旧道行中删改亦是小品及放光等要别名耳。未详士度是何许人。传录弗载缘起莫寻</p>
<p>
	　　合首楞严经五本八卷(第六出。合两支两竺一百五本为一部。见支敏度录)</p>
<p>
	　　合维摩诘经三本五卷(第四出。合一支两竺三本为一部。见支敏度录)</p>
<p>
	　　右二经合一十三卷惠帝世。沙门支敏度撰集众译共合为部</p>
<p>
	　　楼炭经八卷(第二出。是长阿含世记一分。与法<a>护法</a>立所出五卷六卷者大同略广异。先共法立出。以意未悉故广之。见支敏度及宝唱录)</p>
<p>
	　　遗教法律经三卷(一云遗教法律三昧经。一云遗教三昧经见始兴录)</p>
<p>
	　　诸经法菩萨名经二卷</p>
<p>
	　　佛为<a>比丘</a>说烧头喻经一卷(出杂阿含)</p>
<p>
	　　波斯匿王祖母命终经一卷</p>
<p>
	　　魔女闻佛说法得男身经一卷(第二出与先译弊魔试目连经本同名异。见始兴。及僧祐录)</p>
<p>
	　　衰利经一卷无惧经一卷</p>
<p>
	　　普施经一卷(出杂阿含第四)无常经一卷</p>
<p>
	　　慢法经一卷数经一卷(出杂阿含)</p>
<p>
	　　名称经一卷受持经一卷</p>
<p>
	　　忍辱经一卷时经一卷(一云非时经)</p>
<p>
	　　灌经一卷(亦云四月八日灌经)</p>
<p>
	　　福田经一卷(一名诸德福田经。第二出与法立译者小异。出竺道祖晋世杂录)</p>
<p>
	　　福行经一卷(出阿含)柔软经一卷</p>
<p>
	　　正意经一卷(第二出)伏淫经一卷</p>
<p>
	　　危脆经一卷息恚经一卷(出中阿含)</p>
<p>
	　　要意经一卷(出阿含。或云恶意)求欲经一卷(阿含)</p>
<p>
	　　举钵经一卷恶道经一卷(出中阿含)</p>
<p>
	　　法海经一卷</p>
<p>
	　　晓食经一卷(出修行道地经)放逸经一卷</p>
<p>
	　　灰河经一卷群牛譬经一卷(出阿含)</p>
<p>
	　　铸金喻经一卷毒草喻经一卷(出生经)</p>
<p>
	　　恒河喻经一卷须河喻经一卷</p>
<p>
	　　木杵喻经一卷(出杂阿含)调达喻经一卷</p>
<p>
	　　婴儿喻经一卷</p>
<p>
	　　大蛇譬喻经一卷(亦云大蛇经。见旧录)</p>
<p>
	　　爪甲擎土譬经一卷(亦云爪甲取土经。见旧录)</p>
<p>
	　　尘灰河譬喻经一卷(与灰河经小异)</p>
<p>
	　　毒喻经一卷(与毒草喻小异出生经第四)</p>
<p>
	　　飞鸟喻经一卷(出增一阿含)</p>
<p>
	　　譬喻六人经一卷(出詈意经)群羊喻经一卷</p>
<p>
	　　田夫喻经一卷(出杂阿含第二十九)马喻经一卷</p>
<p>
	　　韦提希子月夜问夫人经一卷</p>
<p>
	　　顶生王故事经一卷</p>
<p>
	　　波斯匿王诣佛有五威仪经一卷(出阿含)</p>
<p>
	　　波斯匿王丧母经一卷</p>
<p>
	　　净饭王般泥洹经一卷</p>
<p>
	　　阿阇世王受决经一卷</p>
<p>
	　　阿阇世王问五逆经一卷</p>
<p>
	　　转轮圣王七宝现世间经一卷</p>
<p>
	　　频毗娑罗王诣佛供养经一卷</p>
<p>
	　　琉璃王攻释子经一卷</p>
<p>
	　　波斯匿王太后崩尘土坌身经一卷</p>
<p>
	　　优填王经一卷</p>
<p>
	　　阿阇世王问嗔恨从何生经一卷</p>
<p>
	　　波斯匿王女命过诣佛经一卷(出阿含)</p>
<p>
	　　<a>罗汉</a>遇瓶沙王经一卷(出阿含)</p>
<p>
	　　明帝释施经一卷和难经一卷(出生经)</p>
<p>
	　　鸯掘魔妇死经一卷(或云妇化经)</p>
<p>
	　　阿梵和利比丘无常经一卷</p>
<p>
	　　波利比丘谤梵行经一卷</p>
<p>
	　　摩诃比丘经一卷拘提比丘经一卷</p>
<p>
	　　调达教人为恶经一卷(出六度集)</p>
<p>
	　　调达问佛颜色经一卷</p>
<p>
	　　尊者瞿低迦独一思惟经一卷(出阿含)</p>
<p>
	　　差摩比丘喻重病经一卷(出杂阿含)</p>
<p>
	　　瞻波比丘经一卷</p>
<p>
	　　鸯掘鬘经一卷(第二出。与法护指髻经大同小异)</p>
<p>
	　　比丘分卫经一卷(出生经)</p>
<p>
	　　佛看病比丘不受长者请经一卷(出出曜经)</p>
<p>
	　　佛为诸比丘说莫思惟世间思惟经一卷</p>
<p>
	　　比丘求证人经一卷</p>
<p>
	　　比丘问佛多优婆塞命终经一卷(出中阿含)</p>
<p>
	　　佛为比丘说大力经一卷</p>
<p>
	　　佛为年少比丘说正事经一卷</p>
<p>
	　　聪明比丘经一卷大悲比丘本愿经一卷</p>
<p>
	　　罗汉迦留陀夷经一卷</p>
<p>
	　　和难释经一卷(出生经。与和难经小异)</p>
<p>
	　　罗旬喻经一卷</p>
<p>
	　　佛降鸯掘魔人民<a>欢喜</a>经一卷</p>
<p>
	　　优陀夷坐树下寂静调伏经一卷(出阿含)</p>
<p>
	　　金师精舍尊者病经一卷难提释经一卷</p>
<p>
	　　浮弥经一卷(出增一阿含)</p>
<p>
	　　比丘各言志经一卷(出生经)</p>
<p>
	　　比丘疾病经一卷(出生经)</p>
<p>
	　　比丘于色厌离经一卷(出阿含)</p>
<p>
	　　佛为比丘说三法经一卷</p>
<p>
	　　坐禅比丘命过生天经一卷</p>
<p>
	　　比丘避女恶名欲<a>自杀</a>经一卷</p>
<p>
	　　比丘问佛何故舍世学道经一卷(出出曜经)</p>
<p>
	　　佛为比丘说极深崄难处经一卷</p>
<p>
	　　沙曷比丘功德经一卷(见旧录)</p>
<p>
	　　深浅学比丘经一卷</p>
<p>
	　　相应相可经一卷比方世利经一卷</p>
<p>
	　　前世三转经一卷少多制戒经一卷</p>
<p>
	　　求欲说法经一卷众生身秽经一卷</p>
<p>
	　　信能渡河经一卷苦阴因事经一卷(出中阿含)</p>
<p>
	　　叶喻多少经一卷异信异欲经一卷</p>
<p>
	　　向邪违法经一卷说法难值经一卷</p>
<p>
	　　增一阿含经一卷(出增阿含)</p>
<p>
	　　积木烧然经一卷(与枯树经。大同小异)</p>
<p>
	　　恒水流澍经一卷</p>
<p>
	　　邪业自活法经一卷(出生经)</p>
<p>
	　　栴檀涂塔经一卷眼色相系经一卷</p>
<p>
	　　处中行道经一卷无始本际经一卷</p>
<p>
	　　往古造行经一卷舍诸世务经一卷</p>
<p>
	　　众生未然<a>三界</a>经一卷</p>
<p>
	　　有众生三世作恶经一卷</p>
<p>
	　　人民疫疾受三归经一卷(出阿含)</p>
<p>
	　　信人者生五种过患经一卷</p>
<p>
	　　四大色身生厌离经一卷</p>
<p>
	　　以金贡太山赎罪经一卷(世注入疑录)</p>
<p>
	　　右一百三十二部合一百四十二卷。惠帝世。沙门释法炬出。初炬共法立同出。立死炬又自出。多出大部与立所出。每相参合广略异耳。僧祐录全不载。既见旧别诸录。依聚继之。庶知有据以考正伪焉</p>
<p>
	　　文殊师利现宝藏经二卷(第二出与安法钦所译三卷者大同小异。见竺道祖杂录)</p>
<p>
	　　十善十恶经一卷(见竺道祖晋世杂录)</p>
<p>
	　　逝童子经一卷(第三出。亦名长者制经。亦直云制经亦云菩萨逝经亦直云逝经五本大同别译为异名殊耳)</p>
<p>
	　　善生子经一卷(第三出与竺法护竺难提尸迦罗越六向拜经大同小异。见支敏度及竺道祖录)</p>
<p>
	　　右四经合五卷。惠帝永宁年中。沙门支法度出。总见宝唱录</p>
<p>
	　　度世品经六卷</p>
<p>
	　　如来秘密藏经二卷(一名大方广如来性起微密藏经。亦直云如来性起经)</p>
<p>
	　　阿耨达龙王经二卷</p>
<p>
	　　方等陀罗尼经一卷宝严经一卷</p>
<p>
	　　五福德经一卷(亦直云五福经)</p>
<p>
	　　明相续<a>解脱</a>地波罗蜜经一卷</p>
<p>
	　　弟子学有三辈经一卷(或云三品弟子经)</p>
<p>
	　　右八经合一十五卷。吴别二录并直单注。元康年中出。不显译人。详览群录未见指的。所以别件犹殊失译</p>
		

	
	

		</div></div><hr><script charset='utf-8' src='../../js/footer.js'></script></body></html>