<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 历代三宝纪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 历代三宝纪</center></div><div class='fo'><center>经文出处:来自无量光明网</center><br/><br>
			<p>
	　　<strong>第四卷 历代三宝纪</strong> (译经后汉)</p>
<p>
	　　开皇十七年翻经学士臣费长房上</p>
<p>
	　　后汉录者。光武皇帝第四子庄继立。谥为孝明帝。至永平七年夜梦金人身长丈六。项佩日轮飞空而至。光明赫奕照于殿庭。旦集群臣令占所梦。通人傅毅进奉对云。臣闻西方有神名佛。陛下所见将必是乎。帝以为然。欣感灵瑞诏遣使者。羽林中郎秦景博士<a>弟子</a>王遵等一十四人。往适<a>天竺</a>。于月支国遇摄摩腾。写得<a>佛经</a>四十二章并获画像。载以白马还达雒阳。因起伽蓝名白马寺。诸州竞立报白马恩。长安旧城青门道左二百余步中兴寺右。即是白马寺之遗基。于即翻译<a>四十二章经</a>。缄置兰台石室阁内。自尔释教相继云兴。<a>沙门</a>信士接踵传译。孝桓帝世又以金银作佛形像。至孝灵帝光和三年。遣中大夫于[名*隹]阳佛塔寺中。饭诸沙门。悬缯<a>烧香</a>散华燃灯。光和七年。张角等谋诛其逆党内外姻属。诸事老子妖巫医卜并皆废之。其有奉佛<a>五戒</a>勿坐。自秦世沙门释利防。及前汉刘向校书天阁已来。至此始有定录。经则四十二章为首。人则迦叶摩腾最初。迄于献帝建安末龄。其间一百五十二年。历十一主。华戎道俗十有二人。兼摭旧遗更补先阙。并古失译。合出经律三百五十九部。四百二十七卷。为后汉录运乎斯轴。庶有披览鉴瞻古今。时代散聚经典离合。明扬盛化法宝备焉(后汉)沙门迦叶摩腾一部一卷经沙门竺法兰五部十三卷经沙门安世高一百七十六部一百九十七卷经律沙门支娄迦谶二十一部六十三卷经优婆塞都尉安玄二部三卷经沙门竺佛朔二部三卷经沙门支曜十一部十二卷经沙门康巨一部一卷经清信士严佛调七部十卷经沙门康孟详六部九卷经沙门释昙果一部二卷经沙门竺大力一部二卷经诸失译经一百二十五部一百四十八卷经咒</p>
<p>
	　　后汉四十二章经一卷</p>
<p>
	　　右一经一卷。明帝世中天竺国<a>婆罗门</a>沙门迦叶摩腾译。或云竺摄摩腾。或直云摄摩腾。群录互存未详孰是。既未审知定何是姓何者是名。先来弗译所以备彰。腾幼而敏悟兼有风姿。博学多闻。特明经律。思力精拔。探索幽深。敷文析理每有新义。当时学徒未之附也。法师游乎天竺。西北有一小国。其国宗奉焉。俄而邻国兴师。兵戈不戢。迄将践境辄有事碍。于是疑有异术。密遣觇观。使人还云。彼国君臣讲习大乘金光明等经。经言。说此法地神王护之。缘是邻国请和求法弘通大乘。自尔南渡渐于此矣。永平年随逐蔡愔至自洛邑。于白马寺翻出此经。依录而编。即是汉地经之祖也。旧录云。本是外国经抄。元出大部。撮要引俗似此<a>孝经</a>一十八章。道安录无出。旧录及朱士行汉录僧祐出<a>三藏</a>集记。又载但大法初传人未归信致使摩腾蕴其深解不复多翻。后卒[名*隹]阳。载其委曲备朱士行汉录及高僧名僧等传诸杂记录。宝唱又云。是竺法兰译。此或据其与摄摩腾同时来耳佛本行经五卷</p>
<p>
	　　十地断结经四卷(或八卷见朱士行汉录)</p>
<p>
	　　法海藏经三卷(一本无藏字)</p>
<p>
	　　佛本生经二卷(见名僧传)</p>
<p>
	　　二百六<a>十戒</a>合异二卷(见别录)</p>
<p>
	　　右五部合一十六卷。中天竺国沙门竺法兰。少而机悟淹雅博爱多通。禅思毗尼莫不究竟。诵经百余万言。学徒千余人。居不求安常怀弘利。戒轨严峻众莫能窥。闻汉使愔来讯访汉地<a>佛法</a>。遂有心轻举。国王不听。密与腾同来。间行后至。明帝世翻初共腾出四十二章。腾卒。兰自译。昔汉武帝穿昆明池。底得灰墨。问东方朔。朔云。可问西域梵人。法兰既至。时以追问。兰曰。此是劫烧之灰。朔言有征。信者甚众。又秦景使还于月支国得。优填王栴檀像师第四画样来至[名*隹]阳。帝即敕令图写供养。自尔丹素流演迄今</p>
<p>
	　　<a>修行</a>道地经七卷(或六卷。初出汉永康元年译支敏度制序。见宝唱录及别录。或云顺道行经)</p>
<p>
	　　法句经四卷</p>
<p>
	　　大僧威仪经四卷(右二经。并见别录。新附别有异出。本小不同。祐失译分为两部二卷。即此别录合者是)</p>
<p>
	　　五十校计经二卷(或云明度校计元嘉元年出。见朱士行汉录。僧祐录同)</p>
<p>
	　　杂四十四篇经二卷(或云杂经。四十四篇。既不显名未知何经。道安云。出增一阿含。祐录载)</p>
<p>
	　　七处<a>三观</a>经二卷(元嘉元年译。见朱士行汉录。道安云。出杂阿含。见祐录同)</p>
<p>
	　　十报经二卷(旧录载云出长阿含。见祐录亦名多增道章经)</p>
<p>
	　　大道地经二卷(初出。道安注解云。是修行经抄。元外国略。本或无大字。出长阿含。见祐录)</p>
<p>
	　　道意发行经二卷(或一卷。出长阿含。见道安及僧祐录)</p>
<p>
	　　禅经二卷(初出。见别录)</p>
<p>
	　　安般守意经二卷(或一卷道安云。小安般。见朱士行汉录。及僧祐李廓录同)</p>
<p>
	　　<a>无量寿经</a>二卷(初出。见别录。元魏世沙门昙鸾论偈注解)</p>
<p>
	　　阴持入经一卷(别录云阴持入道安注解。见朱士行汉录及祐录)</p>
<p>
	　　百六十品经一卷(旧录云。增一阿含百六十章经。见僧祐录)</p>
<p>
	　　大十二门经一卷(别录云。二卷。出长阿含。道安注解见宝唱及祐录)</p>
<p>
	　　小十二门经一卷(出长阿含。见宝唱及僧祐录)</p>
<p>
	　　人本欲生经一卷(元嘉二年译出长阿含见朱士行汉录及僧祐录道安注解)</p>
<p>
	　　阿毗昙五法经一卷(旧录云。阿毗昙五法行经。出长阿含。见祐录)</p>
<p>
	　　七法经一卷(旧录云。阿毗昙七法行经。出长阿含。或云七法行见祐录)</p>
<p>
	　　普法义经一卷(元嘉二年译出。亦名具法行经。出长阿含见朱士行汉录及祐录)</p>
<p>
	　　漏分布经一卷(道安云。出长阿含。见朱士行汉录及祐录亦出中阿含)</p>
<p>
	　　<a>四谛</a>经一卷(道安云。出长阿含。或云出中阿含初出见祐录)</p>
<p>
	　　九横经一卷(出杂阿含)</p>
<p>
	　　八正道一卷(右二经并出杂阿含。见朱士行汉录及祐录三藏记)</p>
<p>
	　　大安般经一卷(或二卷。道安注解。见祐录。或云大安般集经)</p>
<p>
	　　思惟要略经一卷(或直云思惟经。见祐录)</p>
<p>
	　　<a>十二因缘</a>经一卷(亦云闻城十二因缘经。初出见祐录)</p>
<p>
	　　五阴喻经一卷(旧录云。五阴譬喻经。见朱士行汉录及僧祐录。出杂阿含)</p>
<p>
	　　转法轮经一卷(或云法轮经。见释道安及僧祐录出杂阿含)</p>
<p>
	　　流摄经一卷(旧录云。一切流摄。亦云一切流摄守。吴录云流摄守因。亦云受因。见朱士行。汉录及僧祐录。出中阿含)</p>
<p>
	　　是法非法经一卷(见朱士行汉录及僧祐录出中阿含)</p>
<p>
	　　法受尘经一卷(见僧祐录)</p>
<p>
	　　十四意经一卷(旧录云。<a>菩萨</a>十四意经。见僧祐录)</p>
<p>
	　　本相猗致经一卷(出中阿含。吴录云。大相猗致与缘本致经同。见朱士行汉录及僧祐及三藏集记)</p>
<p>
	　　阿毗昙九十八结经一卷(见僧祐录)</p>
<p>
	　　禅行法想经一卷(见僧祐录及宝唱录。三藏记)</p>
<p>
	　　禅行三十七品经一卷(见宝唱录或无禅行字。及僧祐录)</p>
<p>
	　　难提迦罗越经一卷(见僧祐录)</p>
<p>
	　　独富长者经一卷(亦云独富长者财物无付经。亦云无子付嘱。出杂阿含四十六卷)</p>
<p>
	　　长者懊恼三处经一卷(亦云长者子懊恼三处经。亦直云三处恼经)</p>
<p>
	　　申起长者悔过经一卷(亦云申越长者悔过供佛经。申越申起。未知何定)</p>
<p>
	　　佛为那拘说根熟经一卷(亦云为那拘罗长者说根熟经)</p>
<p>
	　　长者兄弟诣佛经一卷(亦云长者梨师达多兄弟二人往佛所经。出中阿含)</p>
<p>
	　　佛神力救长者子经一卷</p>
<p>
	　　阿那邠祁化七子经一卷(出增一阿含)</p>
<p>
	　　十支<a>居士</a>八城人经一卷(出中阿含第六十卷。亦直云十支经)</p>
<p>
	　　<a>无畏</a>离车白阿难经一卷(出杂阿含二十一卷)</p>
<p>
	　　受咒愿经一卷(亦云最胜长者受咒愿经)</p>
<p>
	　　长者子制经一卷</p>
<p>
	　　郁伽居士见佛闻法醒悟经一卷(亦云修伽陀居士佛为<a>说法</a>得惶悟经。出杂阿含)</p>
<p>
	　　得非常观经一卷(亦云长者夜输得非常观经)</p>
<p>
	　　舍头谏经一卷(初出。见旧录亦云舍头谏太子明二十八宿经。亦云太子明星二十八宿经。亦云虎耳经)</p>
<p>
	　　<a>出家</a>因缘经一卷(亦云佛说出家因缘经)</p>
<p>
	　　佛度旃陀罗儿出家经一卷</p>
<p>
	　　纯陀<a>沙弥</a>经一卷(或作沙门字。或作淳字。出杂阿含二十四卷)</p>
<p>
	　　外道出家经一卷</p>
<p>
	　　精进四念处经一卷(出杂阿含二十九卷)</p>
<p>
	　　父母恩勤报经一卷(一云难报出中阿含)</p>
<p>
	　　禅思满足经一卷(出杂阿含)</p>
<p>
	　　数息事经一卷禅法经一卷</p>
<p>
	　　禅秘要经一卷(或无秘字出禅要秘密<a>治病</a>经)</p>
<p>
	　　<a>世间</a>言美色经一卷(出杂阿含二十四卷)</p>
<p>
	　　一切行不恒安住经一卷(出杂阿含三十四卷)</p>
<p>
	　　人受身入阴经一卷(出修行道地经第一卷)</p>
<p>
	　　多倒见众生经一卷(或无多字。出出曜经第十六卷)</p>
<p>
	　　人身四百四病经一卷(出修行道地经第一卷)</p>
<p>
	　　人病医不能治经一卷(出修行道地经)</p>
<p>
	　　分别<a>善恶</a>所起经一卷</p>
<p>
	　　斫毒树复生经一卷(出出曜经)</p>
<p>
	　　犯戒罪报轻重经一卷</p>
<p>
	　　<a>禅定</a>方便次第法经一卷</p>
<p>
	　　阿练若习禅法经一卷(出菩萨禅法第一卷)</p>
<p>
	　　四百三昧名经一卷</p>
<p>
	　　自誓三昧经一卷(内题云。独证品第四出。<a>比丘</a>净行中初出。与护出大同小异)</p>
<p>
	　　流离王经一卷(出增一阿含。初出与护出小异)</p>
<p>
	　　温室洗浴众僧经一卷(初出)</p>
<p>
	　　迦叶结经一卷骂意经一卷</p>
<p>
	　　处处经一卷</p>
<p>
	　　佛为频头婆罗门说像类经一卷(出杂阿含第十一卷)</p>
<p>
	　　婆罗门问佛布施得福经一卷</p>
<p>
	　　佛为调马聚落主说法经一卷(出杂阿含三十二卷)</p>
<p>
	　　婆罗门行经一卷(出中阿含三十九卷)</p>
<p>
	　　豆遮婆罗门论议出家经一卷(出杂阿含四十二卷)</p>
<p>
	　　佛为事火婆罗门说法悟道经一卷(出杂阿含)</p>
<p>
	　　婆罗门虚伪经一卷(出杂阿含三十卷)</p>
<p>
	　　佛化大兴婆罗门出家经一卷(出杂阿含。或作大与字)</p>
<p>
	　　佛为阿支罗迦叶说自他作苦经一卷(出增一阿含)</p>
<p>
	　　婆罗门子命终爱念不离经一卷(出增一阿含)</p>
<p>
	　　四吒婆罗门出家得道经一卷(出杂阿含四十四卷)</p>
<p>
	　　佛为憍慢婆罗门说偈经一卷(出杂阿含)</p>
<p>
	　　婆罗门服白经一卷(出杂阿含二十八卷)</p>
<p>
	　　婆罗门问<a>世尊</a>将来世有几佛经一卷(出杂阿含)</p>
<p>
	　　婆罗门避死经一卷(出增一阿含)</p>
<p>
	　　佛为婆罗门说耕田经一卷(出杂阿含或无田字)</p>
<p>
	　　七老婆罗门请为弟子经一卷</p>
<p>
	　　婆罗门通达经论经一卷(出杂阿含第二十五卷)</p>
<p>
	　　佛覆裸形子经一卷(出生经。一云审裸形子经。审与覆此字误未知何)</p>
<p>
	　　婆罗门解知众术经一卷(出杂阿含)</p>
<p>
	　　佛为婆罗门说四法经一卷(出杂阿含第二卷)</p>
<p>
	　　佛为年少婆罗门说知善不善经一卷</p>
<p>
	　　如幻三昧经一卷(或二卷)安般经一卷</p>
<p>
	　　内藏经一卷(元嘉二年十月出是第一译。一名内藏百品。或百宝。见朱士行汉录)</p>
<p>
	　　五门禅要用法经一卷(初出)</p>
<p>
	　　水喻经一卷(出增一阿含)浮木譬喻经一卷</p>
<p>
	　　鳖喻经一卷(出<a>六度</a>集)</p>
<p>
	　　提婆达生身入<a>地狱</a>经一卷(出出曜经)</p>
<p>
	　　摩那只女人诽佛生身入地狱经一卷</p>
<p>
	　　鬼问目连经一卷</p>
<p>
	　　十八地狱经一卷(或云十八泥犁)</p>
<p>
	　　地狱罪人众苦经一卷</p>
<p>
	　　地狱<a>报应</a>经一卷(或云罪业报应<a>教化</a>地狱经)</p>
<p>
	　　目连见众生身毛如箭经一卷(出杂阿含第十九卷)</p>
<p>
	　　摩诃衍精进度中罪报品经一卷</p>
<p>
	　　尊者薄拘罗经一卷(出中阿含第八卷)</p>
<p>
	　　阿难问事佛吉凶经一卷(亦云阿难问事佛经。亦云事佛吉凶经)</p>
<p>
	　　迦旃延无常经一卷(出生经第二卷)</p>
<p>
	　　当来变灭经一卷太子墓魄经一卷</p>
<p>
	　　四不可得经一卷(或无可字)</p>
<p>
	　　坚心正意经一卷(亦云坚<a>心经</a>亦云坚意经)</p>
<p>
	　　分明罪福经一卷</p>
<p>
	　　多增道章经一卷(旧录无道字。亦云异出十报法出长阿含)</p>
<p>
	　　奈女只域经一卷金色女经一卷</p>
<p>
	　　摩邓女经一卷(或云摩邹女)</p>
<p>
	　　前世争女经一卷(出生经)</p>
<p>
	　　承事胜己经一卷悔过法经一卷</p>
<p>
	　　<a>舍利弗</a>悔过经一卷太子梦经一卷</p>
<p>
	　　小般泥洹经一卷(见别录)</p>
<p>
	　　慈仁不杀经一卷</p>
<p>
	　　阿难同学经一卷(出增一)</p>
<p>
	　　商人脱贼难经一卷</p>
<p>
	　　过去弹琴人经一卷(出杂阿含四十八卷)</p>
<p>
	　　尸迦罗越六向拜经一卷(初出出长阿含)</p>
<p>
	　　世间强盗布施经一卷(出增一阿含)</p>
<p>
	　　商人子作佛事经一卷(出长阿含)</p>
<p>
	　　咒贼经一卷卒逢贼结衣带咒经一卷</p>
<p>
	　　梵天诣婆罗门讲堂经一卷(出增一阿含)</p>
<p>
	　　五阴成败经一卷(出修行道地经)</p>
<p>
	　　八光经一卷五战斗人经一卷(出增一阿含)</p>
<p>
	　　五法经一卷(见僧祐录)</p>
<p>
	　　五行经一卷三毒经一卷</p>
<p>
	　　阿含正行经一卷良时难遇经一卷</p>
<p>
	　　求离牢狱经一卷莲华女经一卷</p>
<p>
	　　孤母丧一子经一卷</p>
<p>
	　　昔有二人相爱敬经一卷(出出曜经)</p>
<p>
	　　住阴持入经一卷(亦云除持入。或二卷)</p>
<p>
	　　镜面王经一卷(出六度集)子命过经一卷(出生经)</p>
<p>
	　　健陀国王经一卷(或无国字)</p>
<p>
	　　叹宝女经一卷(亦云<a>舍利</a>弗叹宝女说不思议经)</p>
<p>
	　　大迦叶遇尼干子经一卷(出长阿含)</p>
<p>
	　　正斋经一卷</p>
<p>
	　　阿那律思惟目连神力经一卷</p>
<p>
	　　宝积三昧文殊师利菩萨问法身经一卷(亦云遗日宝积三昧文殊师利问法身经)</p>
<p>
	　　舍利弗问宝女经一卷</p>
<p>
	　　月灯三昧经一卷(出大月灯三昧经)</p>
<p>
	　　阿难惑经一卷(出人本欲生经)</p>
<p>
	　　佛印三昧经一卷</p>
<p>
	　　迦叶诘阿难经一卷(亦云迦叶责阿难双度<a>罗汉</a>喻经。初出)</p>
<p>
	　　大乘方等要慧经一卷</p>
<p>
	　　空净天感应三昧经一卷(旧录云。空净三昧经)</p>
<p>
	　　情离有罪经一卷(世注为疑)</p>
<p>
	　　药王药上菩萨观经一卷</p>
<p>
	　　义决律一卷(亦云藏决律法行道安云。出长阿含。或有经字者见僧祐录。凡三十四部。合四十卷。自余杂出附)</p>
<p>
	　　右一百七十六部。合一百九十七卷。安息国王太子名清字世高。次当嗣王位让位与叔。既而舍国剃落出家。怀道游方弘化为务。孝桓帝世建和二年。振锡来仪至乎洛邑。少时习语大通华言。慨法化微广事宣译。到灵帝世二十余年。其释道安录僧祐出三藏集记慧皎高僧传等。止云世高翻三十九部。义理明析文字允正。辩而不华质而不野。凡在读者皆亹亹然而不倦焉。房广询求究检众录纪述。世高互有出没。将知权迹隐显多途。或由传者颇致乖舛。量传所载三十九部。或但路出自炖煌来届止京邑。灵帝之末关中扰攘。便渡江南。达人见机在所便译。得知他处阙而未传。又其传末果云。而古旧录所载之者。此并世高删正前译不必全翻。今总群篇。备搜杂记。有题注者。多是河西江南道路随逐因缘从大部出。录目分散未足致疑。彼见故存此宁不缵。敢依集编缉而维之。冀广法流知本源注。欲识其迹具诸传详</p>
<p>
	　　大集经二十七卷(初出见李廓录)</p>
<p>
	　　般若道行品经十卷(初出。亦云摩诃般若波罗蜜经。或八卷。光和二年十月八日出见支敏度录及僧祐录)</p>
<p>
	　　首<a>楞严经</a>二卷(中平三年二月八日出是初译见朱士行汉录及僧祐录三藏记吴录又云三卷)</p>
<p>
	　　伅真陀罗尼经二卷(初出。安录元旧录云伅真陀罗尼王经。见朱士行汉录及僧祐录)</p>
<p>
	　　阿阇世王经二卷(初出。道安云。出长阿含。见僧祐录)</p>
<p>
	　　阿閦佛国经二卷(建和元年译是第一出。见朱士行汉录。亦云阿閦佛刹诸菩萨学成品经。亦云可閦佛经或一卷。祐录亦载)</p>
<p>
	　　无量清净经二卷(亦云无量清净平等觉经。见吴录)</p>
<p>
	　　孛本经二卷(初出见僧祐录)</p>
<p>
	　　般舟三昧经二卷(光和二年十月八日译初出。见聂道录吴录及三藏记旧录云大般舟三昧经)</p>
<p>
	　　古品遗日说般若经一卷(出方等部。一名佛遗日摩尼宝经。一名摩诃衍宝严经。一名大宝积经。见僧祐录)</p>
<p>
	　　宝积经一卷(光和二年译第一出道安云摩尼宝经。或二卷。见旧录及士行录三藏集记等)</p>
<p>
	　　问署经一卷(亦云文殊师利问菩萨署经。道安云出方等部见吴录及祐三藏记)</p>
<p>
	　　梵般泥洹经一卷(旧录云胡般今改为梵初出。或二卷见朱士行录及三藏集记)</p>
<p>
	　　阿阇世王问五逆经一卷(亦直云阿阇世王经)</p>
<p>
	　　兜沙经一卷(见吴录及三藏记)</p>
<p>
	　　内藏百品经一卷(第二出。与世高译者小异。旧录云。内藏百宝经。道安云。出方等部遍校群录并云百宝无百品。故知即是此经)</p>
<p>
	　　大方便报恩经一卷(见吴录)</p>
<p>
	　　光明三昧经一卷(安录无见吴录及三藏记)</p>
<p>
	　　禅经一卷(见别录)</p>
<p>
	　　杂譬喻经一卷(凡十一事。祐录云失译。今检见别录故载之)</p>
<p>
	　　阿育王太子坏目因缘经一卷(此王是佛灭后百三十年六月王方出。故非佛说。一本无经字祐录有。四十四部)</p>
<p>
	　　右二十一部。合六十三卷。月支国沙门支娄迦谶。亦直云支谶。桓灵帝世建和岁至中平年。于洛阳译。河南清信士孟福张莲等笔受。而旧译云胡般泥洹者。未详胡字。窃观上代有经已来贤德笔受。每至度语无不称云译胡为汉。胡乃西国边俗。汉是东方。一号且九州地唤于西方总言天竺故<a>汉书</a>言身毒国也身毒即天竺。有中天竺。即佛生处天竺地也。有东有西有南有北。故云五天。而彼五天目此东国总言脂那。或云真丹或作震旦。此盖取声有楚夏耳。若当称汉。汉止刘氏。前汉后汉两代一号。后汉禅魏。魏弱三分政有吴蜀。魏虽吞蜀还复禅晋。自晋统驭十割九州地各有主。译经依处人处既异翻则不同。须依帝王称谓甄别。今为此录悉依正之。又胡既是西域边俗。类此氐羌蛮夷[狂-王+巢]獠。何有经书。乃云胡语。创标胡言模楷世间谁之过欤。佛生天竺。彼土士族婆罗门是总称为梵。梵者清净承胤光音。其光音天梵之最下。劫初成就水竭地干下食地肥。身体粗重不能飞去。因即生人。缘本祖宗故称为梵。是以应作梵语梵书。汉语译经人未剃落。魏朱士行创首出家服法为僧犹称俗姓。吴晋相踵弗革其风。逮自符秦有释道安。独拔当时居然超悟。道俗钦仰众若稻麻。云既剃除绍继释种子而异父岂曰相承。今者出家宜悉称释。及后经至翻四阿含。其文果云。四姓出家同一释种。众咸叹伏(四姓者。一刹帝利。此是王种。二婆罗门。是高行人。三毗舍。如此土士民。四首陀。为卑下。如此皂隶)然安正当晋秦之世。刊定录目删注群经。自号弥天楷模季叶。犹言译胡为秦。有五失本三不易。此亦昆山一砾未尽美焉。但上代来有胡言处。今录并以梵字代之。庶后哲善言得其真正者也</p>
<p>
	　　法镜经两卷(或一卷。严佛调笔受。康僧会注。见僧祐录)</p>
<p>
	　　断十二因缘经一卷(亦云阿含口解十二因缘经。亦直云阿含口解经。亦云安侯口解经祐。云。世高译今检群录。乃是安玄。译)</p>
<p>
	　　右二部合三卷。安息国优婆塞都尉安玄。灵帝末世游贾雒阳。因遇佛调即共翻译。世亦号为安侯骑都尉。云祐称世高。此是姓同相滥涉耳。高乃国王之太子也应嗣。故让玄职号为侯。直据经题。居然可验。以不细寻致合论耳</p>
<p>
	　　般舟三昧经二卷(旧录云。大般舟三昧经。或一卷。第二出。见高僧传)</p>
<p>
	　　道行经一卷(嘉平元年译。见朱士行汉录及三藏记。道安云是般若抄。外国高明者所撰。安为之注并序)</p>
<p>
	　　右二部合三卷。天竺沙门佛朔。灵帝之世赍道行经来适洛阳。转梵为汉。译人时滞。虽有失旨。然其音句弃文存质。深得经意。后光和中更译般舟。谶为传语。孟福张莲等笔受。文少胜前</p>
<p>
	　　小本起经二卷(或云修行本起。或云宿行。近来加小字耳。见旧录及高僧传)</p>
<p>
	　　成具光明经一卷(或云成具光明三昧。或云成具光明定意。见朱士行支敏度僧祐慧皎等四录)</p>
<p>
	　　赖吒和罗经一卷(初出道安云。出方等部)</p>
<p>
	　　马有八态经一卷(一名马有八态譬人经。一名马有八弊恶态经。出杂阿含三十四卷)</p>
<p>
	　　首至问佛十四事经一卷(或无佛字)</p>
<p>
	　　闻城十二因缘经一卷(第二出。与世高译十二因缘经小异)</p>
<p>
	　　堕落优婆塞经一卷小道地经一卷</p>
<p>
	　　马有三相经一卷(出杂阿含)</p>
<p>
	　　阿那律八念经一卷(或直云八念经。见旧录)</p>
<p>
	　　摩诃摩耶经一卷(或直云摩耶经或二卷)</p>
<p>
	　　右一十一部合一十二卷。西域沙门支曜。灵帝世中平年。于雒阳译其七部。是吴录所载</p>
<p>
	　　问地狱事经一卷(见朱士行汉录)</p>
<p>
	　　右一经一卷。外国沙门康巨。灵帝中平四年。于洛阳译。并言直理诣不加润饰</p>
<p>
	　　古维摩诘经二卷(初出。见古录及朱士行汉录)</p>
<p>
	　　濡首菩萨无上清净分卫经二卷(一名决了诸法如幻三昧经。或一卷)</p>
<p>
	　　慧上菩萨问大善权经二卷(或无菩萨字亦一卷)</p>
<p>
	　　思意经一卷(亦云益意经)</p>
<p>
	　　内<a>六波罗蜜</a>经一卷(亦云内外者道安云出方等部)</p>
<p>
	　　迦叶诘阿难经一卷(第二出。见岑号及宝唱二录。与世高出迦叶责阿难双度罗汉喻经。大同小异)</p>
<p>
	　　十慧经一卷(佛调自撰出并注序。亦云沙弥十慧。见僧祐宝唱及高僧传等三录)</p>
<p>
	　　右七部合一十卷临淮。清信士严佛调当灵。帝世在雒阳出理得。音正尽经微旨郢匠。之美见述后代焉</p>
<p>
	　　太子本起瑞应经二卷(初出。亦云瑞应本起经。亦云中本起经。见三藏记及祐录)</p>
<p>
	　　兴起行经二卷(亦名十缘经见吴录)</p>
<p>
	　　梵网经二卷(初出见吴录)</p>
<p>
	　　舍利弗目连游四衢经一卷(见别录)</p>
<p>
	　　报福经一卷(或云福报经见吴录)</p>
<p>
	　　四谛经一卷(兴平元年译第二出。与世高所翻小异。见竺道祖汉录)</p>
<p>
	　　右六部合九卷。外国沙门康孟详。当献帝世于雒阳阳译</p>
<p>
	　　中本起经二卷(亦云太子中本起经。见始兴录)</p>
<p>
	　　右一经二卷。释道安云。沙门昙果于迦维罗卫国。得此梵本来至雒阳。建安十二年翻。康孟详度语</p>
<p>
	　　修行本起经二卷</p>
<p>
	　　右一经二卷。亦是昙果与康孟详。于迦维罗卫国赍梵本来。沙门竺大力。以建安二年三月。于雒阳译。孟详度为汉文。释道安云。孟详所翻弈弈流便足腾玄趣矣。见始兴录</p>
<p>
	　　大方便报恩经七卷</p>
<p>
	　　分别功德经五卷(迦叶阿难撰)</p>
<p>
	　　梵本经四卷(旧作云胡字似长安中出)</p>
<p>
	　　泥洹后千岁中变记经四卷(一名千岁变经)</p>
<p>
	　　合道神足经四卷(一名道神足无极变化经)</p>
<p>
	　　如来性起经二卷(一名大方广如来性起微密藏经)</p>
<p>
	　　诸经佛名二卷旧譬喻经二卷</p>
<p>
	　　杂譬喻经二卷观无量寿佛经一卷</p>
<p>
	　　龙种尊国变化经一卷</p>
<p>
	　　过去香莲华佛世界经一卷</p>
<p>
	　　见牧牛者示道经一卷(或上有佛字)</p>
<p>
	　　作佛形像经一卷(一名优填王作佛形像经。一名作像因缘经)</p>
<p>
	　　三千佛名经一卷千佛因缘经一卷</p>
<p>
	　　五十三佛名经一卷八部佛名经一卷</p>
<p>
	　　十方佛名经一卷</p>
<p>
	　　贤劫千佛名经一卷(唯有佛名与昙无兰所出四谛经。千佛名异)</p>
<p>
	　　称扬百七十佛名经一卷(亦直云百七十佛名经)</p>
<p>
	　　南方佛名经一卷(一名治城寺经)</p>
<p>
	　　灭罪得福佛名经一卷</p>
<p>
	　　观世音所说行法经一卷(是咒经)</p>
<p>
	　　<a>弥勒</a>为女身经一卷</p>
<p>
	　　寂调意所问经一卷(一名如来所说清净调伏经)</p>
<p>
	　　萨陀波仑菩萨求深般若圆像经一卷</p>
<p>
	　　菩萨<a>生地</a>经一卷菩萨所生地经一卷</p>
<p>
	　　菩萨<a>受戒</a>法经一卷(异出本)</p>
<p>
	　　受菩萨戒次第十法一卷</p>
<p>
	　　菩萨忏悔法一卷</p>
<p>
	　　初发意菩萨常昼夜六时行五事经一卷</p>
<p>
	　　六菩萨名经一卷</p>
<p>
	　　迦叶赴佛泥洹经一卷(一名佛般泥洹时迦叶赴佛经)</p>
<p>
	　　善呗比丘经一卷僧名数事行经一卷</p>
<p>
	　　比丘诸禁律一卷</p>
<p>
	　　摩诃僧祇律比丘要集一卷(一名摩诃僧祇部比丘随用要集法)</p>
<p>
	　　优波离问佛经一卷沙弥威仪一卷</p>
<p>
	　　沙弥十戒经一卷(旧录直云沙弥戒)</p>
<p>
	　　<a>比丘尼</a>十戒经一卷受十善戒经一卷</p>
<p>
	　　沙弥尼戒经一卷贤者五戒经一卷</p>
<p>
	　　优婆塞威仪经一卷</p>
<p>
	　　四天王经一卷(后有咒似后人所附出杂阿含)</p>
<p>
	　　魔娆乱经一卷(与魔正试目连经大同小异)</p>
<p>
	　　顶生王因缘经一卷(旧录昙顶生王经)</p>
<p>
	　　行檀波罗蜜经一卷(或云一切施主所行檀波罗蜜经)</p>
<p>
	　　功德庄严王八万四千岁请佛经一卷</p>
<p>
	　　摩调王经一卷(异出)诲子经一卷</p>
<p>
	　　教子经一卷(一名须达教子经旧录云。须达训子经)</p>
<p>
	　　福子经一卷小儿闻法即解经一卷</p>
<p>
	　　菩萨修行经一卷(一名长者威施所问菩萨修行经。或直云长者修行经)</p>
<p>
	　　长者贤首经一卷</p>
<p>
	　　长者命终无子付嘱经一卷</p>
<p>
	　　质多长者请比丘经一卷</p>
<p>
	　　善德婆罗门求舍利经一卷</p>
<p>
	　　外道诱质多长者经一卷</p>
<p>
	　　无害梵志执志经一卷梵志避死经一卷</p>
<p>
	　　梵志丧女经一卷</p>
<p>
	　　梵志观无常得<a>解脱</a>经一卷</p>
<p>
	　　贫子得财发狂经一卷</p>
<p>
	　　[狂-王+乐]狗啮王经一卷(旧录云[狂-王+乐]狗经)</p>
<p>
	　　居士物故为妇鼻虫经一卷</p>
<p>
	　　铁城泥犁经一卷</p>
<p>
	　　泥犁经一卷(一名中阿含泥犁经)</p>
<p>
	　　勤苦泥犁经一卷地狱经一卷</p>
<p>
	　　盐王五使者经一卷(一名五天使经)积骨经一卷</p>
<p>
	　　苦阴经一卷持斋经一卷</p>
<p>
	　　海八德经一卷</p>
<p>
	　　寂志果经一卷(出长阿含与前出者名同语异)</p>
<p>
	　　人弘法经一卷未曾有经一卷(异出本)</p>
<p>
	　　华严璎珞经一卷</p>
<p>
	　　观世楼炭经一卷(有三品出大楼炭经)</p>
<p>
	　　波若得经一卷(一作般若德)</p>
<p>
	　　惟日杂难经一卷内身观章经一卷</p>
<p>
	　　摩诃刹头经一卷(与灌顶经同。后事少异)</p>
<p>
	　　清净法行经一卷</p>
<p>
	　　金刚清净经一卷(或云金刚三昧本性清净不坏不灭经)</p>
<p>
	　　净除业障经一卷摩诃衍宝严经一卷</p>
<p>
	　　十住毗婆沙经一卷</p>
<p>
	　　佛遗日摩尼宝经一卷</p>
<p>
	　　转女身菩萨经一卷(一名乐璎珞庄严方便经。一名乐璎珞庄严女经)</p>
<p>
	　　受持佛名不堕恶经一卷</p>
<p>
	　　七宝经一卷</p>
<p>
	　　十一因缘章经一卷(旧录云十一因缘经)</p>
<p>
	　　沙门为十二头陀经一卷</p>
<p>
	　　三十二相因缘经一卷(与安公失源所出三十二相大同小异)</p>
<p>
	　　三十七品经一卷(异出本)</p>
<p>
	　　般舟三昧<a>念佛</a>章经一卷(此章旧作童字)</p>
<p>
	　　瑜伽三磨斯经一卷(译言修行略。一名达磨多罗禅法。或云达磨多罗菩萨撰。禅法要集)</p>
<p>
	　　禅要呵欲经一卷须河譬经一卷(异本)</p>
<p>
	　　法句譬喻经一卷譬喻经一卷</p>
<p>
	　　<a>梵音</a>偈本经一卷(旧作胡)</p>
<p>
	　　阿弥陀佛偈经一卷(或无经字)</p>
<p>
	　　后出阿弥陀佛偈经一卷</p>
<p>
	　　赞七佛偈一卷怛和尼百句一卷</p>
<p>
	　　五言咏颂本起一卷(一百四十二道)</p>
<p>
	　　道行品诸经梵音解一卷(旧作胡音)</p>
<p>
	　　般若波罗蜜神咒经一卷(或无经字)</p>
<p>
	　　七佛所结麻油述咒一卷</p>
<p>
	　　幻师陂陀神咒一卷五龙咒毒经一卷</p>
<p>
	　　取血气神咒一卷(旧录云血咒)</p>
<p>
	　　咒龋齿咒一卷(一名咒虫齿。一名咒齿)</p>
<p>
	　　咒牙痛咒一卷(异本)咒眼痛咒一卷(异本)</p>
<p>
	　　咒贼咒法一卷(异本)七佛安宅神咒一卷</p>
<p>
	　　安宅咒法一卷</p>
<p>
	　　右一百二十五部。合一百四十八卷。并是僧祐律师出三藏记撰古旧二录。及道安失源并新集所得失译。诸经部卷甚广。仇校群目芜秽者众。出入相交实难诠定。未睹经卷空阅名题。有入有源无入无译。详其初始非不有由既涉年远故附此末。冀后博识脱觌本流希。还收正以为有据滢。澄法海使静涛波焉</p>
		

	
	

		</div></div><hr><script charset='utf-8' src='../../js/footer.js'></script></body></html>