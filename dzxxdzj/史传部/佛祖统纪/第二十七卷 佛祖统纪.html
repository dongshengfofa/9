<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二十七卷 佛祖统纪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二十七卷 佛祖统纪</center></div><div class='fo'><center>经文出处:来自无量光明网</center><br/><br>
			<p>
	　　<strong>第二十七卷 <a>佛祖</a>统纪 </strong></p>
<p>
	　　宋景定四明东湖<a>沙门</a>志磐撰</p>
<p>
	　　<a>净土</a>立教志第十二之二</p>
<p>
	　　往生高僧传</p>
<p>
	　　晋嘉祥慧虔法师宋江陵昙鉴法师宋江陵道海法师宋淮南昙泓法师宋东辕道广法师宋弘农道光法师宋交趾昙和法师齐高座慧进法师梁庐山道珍法师(北魏)壁谷昙鸾法师(北齐)洛阳慧光法师(北齐)晋原法琳法师(北齐)邺都僧柔法师(北周)长沙慧命法师(法音法师附)(北周)多宝僧崖法师隋庐山智舜法师隋河东智通法师隋麻谷真慧法师隋南岳慧思禅师隋<a>天台</a>智顗禅师隋枝江慧成禅师隋仙城慧命禅师隋章安灌顶禅师隋瓦官法喜禅师隋天台等观禅师隋碧涧法俊禅师隋开觉道喻法师隋汾阳寿洪法师隋国清法智法师唐博野善胄法师唐扬都法祥法师唐兴善明瞻法师唐壁谷道绰法师(道抚法师附)唐魏州道昂法师唐虎丘智琰法师唐蒲州神素法师唐浚仪功迥法师唐并州惟岸法师(僧童附)唐江陵法持禅师唐慈愍慧日<a>三藏</a>唐成都雄俊法师唐并州僧炫法师唐悟真启芳法师唐悟真圆果法师唐襄阳辩才法师唐重林<a>自觉</a>法师唐丹丘怀玉法师唐虎丘齐翰法师唐吴都神皓法师唐西河僧藏法师唐泰山大行法师唐荆州惟恭法师唐临淄善道法师唐长安宝相法师唐郑州智钦禅师唐终南法顺法师唐千福怀感法师唐会昌德美法师(石晋)扶风志通法师宋钱唐绍岩法师宋永兴守真法师宋慈光晤恩法师宋宝云义通法师宋法智知礼法师宋慈云遵式法师宋兴国有基法师宋神照本<a>如法</a>师宋广慈慧才法师宋净慧思义法师宋辩才元净法师宋净住从雅法师宋仙潭若愚法师(则章法师附)宋慈行智深法师宋神悟处谦法师宋樝庵有严法师宋明智中立法师宋桐江择瑛法师宋净住思照法师宋一行宗利法师宋慧觉齐玉法师宋宪章仲闵法师宋霅川莹珂法师宋超果灵照法师宋四明可久法师(开元久法华)宋净慈宗本禅师宋大通善本禅师宋<a>灵芝</a>元照律师宋会稽道言律师宋长芦宗赜禅师宋化城惟月律师宋灵芝思敏律师宋明庆行诜律师宋化度法持律师宋延寿慧亨律师宋七宝用钦律师宋会稽妙生律师宋钱唐惟渥法师宋报恩仲明法师宋净光冲益法师宋雷峰法宗法师宋阮社睎湛法师宋净住昙懿法师宋法安太微法师宋法安思聪法师宋木讷了义首座宋资圣慧诚法师宋南岳祖南法师宋广寿法因法师宋智涌了然法师宋真教智仙法师宋北关思净法师(喻弥陀)宋假石如湛法师宋西山思梵法师宋寂光净观法师宋法慧利先法师宋普静师安法师(弘华严)宋觉华如宝法师宋永寿显超法师宋千步有开法师宋兴福道生法师宋嘉会若观法师宋龙泉覃异法师宋祇园智印法师宋湖心元肇律师宋极乐戒度律师宋圆辩道琛法师宋牧庵有明法师宋慈室妙云法师宋雪溪晞颜首座宋南湖了宣行人宋南湖善荣行人宋明心祖辉法师宋塔山如鉴法师宋福源祖新法师</p>
<p>
	　　往生高尼传宋道场法盛法师宋丹阳道爰法师宋金陵法藏法师唐积善净真法师(长安)唐庐山悟性法师宋钱唐能奉法师宋四明慧安法师</p>
<p>
	　　往生杂众传隋汶水二<a>沙弥</a>宋雍州童行师赞宋钱唐童行昙远宋会稽大善童行宋仁和倪道者</p>
<p>
	　　往生公卿传</p>
<p>
	　　唐太傅白居易唐观察使韦文晋(石晋)翰林学士张抗(翁儿附)宋少师钟离瑾(母任夫人附)宋朝请钟离景融(瑾之子)宋崇道钟离松(附景传)宋主客杨杰宋侍郎马亮宋朝奉马玗(亮之子妻王氏附)宋宣义马永逸(玗之子)宋宣义胡闉宋朝散葛繁宋侍郎王古宋司谏江公望宋朝散王衷宋助教张迪宋通判贾纯仁宋县令梅汝能宋给事中冯楫宋侍郎吴秉信宋丞相钱象祖宋司士王仲回宋处士庾诜宋龙舒王日休宋<a>居士</a>房翥宋儒士孙捤尉邮客蹉偎尉邮克镏宜窝?踇外/曰]定国宋昼锦楼汾</p>
<p>
	　　往生士庶传</p>
<p>
	　　隋恒州宋满梁东平高浩象唐法忍山老人唐荣阳郑牧卿唐长安张元祥唐长安李知遥唐京口元子平宋天台左伸宋武林范俨宋钱唐沈铨(妻施氏附)宋钱唐孙良宋仙潭姚约(景懿法师附)宋松江梅福宋霅川胡暠宋会稽唐世良宋钱唐陆伟宋会稽李彦通宋钱唐陆浚宋上虞冯玟宋潭州黄打铁宋四明计打铁宋嘉兴徐六公宋临安沈三郎</p>
<p>
	　　往生女伦传</p>
<p>
	　　隋文帝皇后宋荆王夫人王氏(侍妾附)宋马朝奉妻王氏(见马玗传)宋吕都官妻吴氏宋武林县君蔡氏宋陈承宣夫人冯氏宋王朝请妻陆氏宋钦成后侄朱氏宋周寺簿妻楼氏画锦楼君妻周氏宋松江秦氏宋钱唐郑氏宋钱唐于佛子宋四明黄氏宋钱唐袁氏宋钱唐陈媪宋武林王氏宋四明孙氏宋上虞胡长婆宋安吉王氏宋钱唐盛氏宋钱唐沈氏宋长安姚婆宋汾阳约山婆宋汾阳裴氏宋汾阳温氏妻宋醴泉孟氏宋汾阳梁氏宋<a>念佛</a>道者陈氏(赜禅师母)宋吴兴陈氏宋会稽胡氏宋钱唐孙氏宋仁和郭氏宋太平周行婆宋钱唐龚氏(侍妾于氏附)宋嘉禾钟婆宋潮山黄婆宋霅川朱氏宋四明净心女宋嘉禾周氏宋常熟陶氏宋四明项氏宋慈溪沈氏</p>
<p>
	　　往生恶辈传唐长安京姓(屠业)唐长安张钟馗(杀鸡)唐长安张善和(杀牛)宋会稽金奭(渔捕)宋仁和吴琼(屠酤)</p>
<p>
	　　往生禽鱼传唐裴氏鹦鹉宋长沙鸲鹆宋观师鸲鹆宋刘成鱼</p>
<p>
	　　本朝飞山戒珠。始集往生传。厥后侍郎王古。加以续传。南渡以来钱唐陆师寿。又增续之。四明默容海印复为续于后。凡二儒二释。继成此书。今并删削系文。独着平时念佛临终往生之验。俾修净业者有所慕焉</p>
<p>
	　　往生续遗</p>
<p>
	　　隋江都慧海法师</p>
<p>
	　　往生高僧传</p>
<p>
	　　慧虔。晋末居庐山。见远公德业之盛。叹曰。吾人也彼人也。乃之山阴嘉祥寺。聚徒讲经。谓众曰。愿乘讲导用奉弥陀。后五年知时已至。乃曰。华开见佛即其时矣。其夕有尼净严。假寐之顷。见观音势至与百千众从空而下。严问大士何所之。曰嘉祥迎虔公耳。虔亦预感胜相。以告<a>弟子</a>。奄然长往。异香经旬不歇</p>
<p>
	　　昙鉴。宋时居江陵。定中感佛以水洒面。曰涤汝尘垢清汝心念。一夕念佛步廊。及旦趺坐而化。同时江陵道海。淮南昙泓。东辕道广。弘农道光。临终皆见金台来迎之相</p>
<p>
	　　昙弘。南适交趾诵观经不记数。于山崦聚薪焚身。得<a>舍利</a>数百。人见弘身金色乘金鹿向西去</p>
<p>
	　　慧进。齐永明初。于扬州高座寺。发愿诵法华。用严净土执卷病生。乃复造经百部以悔宿障。部帙既满病亦随愈。闻空中声曰。汝事已办汝愿已遂。欲生净土非汝而谁。一日无病念佛而化</p>
<p>
	　　道珍。梁天监中寓庐山。慕远法师。标心净土。异时梦中见十人舟舻浮海。问何往。曰适安养国。珍曰。愿得随往。答曰。一日之修功超永劫。子未诵弥陀经。未曾浴僧。何可求往。珍乃大设沐浴专诵弥陀经。后二年有捧银台至者。曰以法师之功当得金台。柰何始心犹豫。故止此耳。珍曰。苟见佛之基有渐奚必金台。后亡之夕。所居山崖烈火千炬。乡民大惊。旦则知珍迁化</p>
<p>
	　　昙鸾。初为术学就陶隐居得仙经。还洛下遇菩提流支。问曰。佛道有长生乎。支笑曰。长生不死吾佛道也。即授以观经曰。能解此则<a>三界</a>无复生。<a>六道</a>无复转。师承其语遂焚毁仙经。昼夜专诵观经修三福业。观想九品。北魏主嘉之号神鸾。敕住汾州玄中寺。一夕正持诵。见梵僧入室。谓曰。吾龙树也。以汝有净土之念。故来见汝。鸾曰。何以教我。僧曰。已去不可及。未来未可追。见在今何在。白驹难与回。言讫不见。鸾即令弟子同音唱佛。西向瞑目而化</p>
<p>
	　　慧光。北齐时居洛阳着华严<a>涅槃</a>十地等疏。妙尽权实之旨。一日有疾见天众来迎。光曰。我所愿归安养耳。已而净土化佛充满<a>虚空</a>。光曰。唯愿我佛摄受遂我本愿。即弹指謦欬。言气俱尽</p>
<p>
	　　法琳。晋原人。常诵观经辄见一僧大身在前。北齐建武二年感疾。见宝树下一佛二大士像坐莲华上。琳大慰喜。夜半闻钟声。众就视之。即席而化</p>
<p>
	　　僧柔。学方等诸经。齐文宣诏至邺下。柔唯以净业为怀。亡之日见化佛千数。室内外闻异香。西望敬礼即时迁神</p>
<p>
	　　慧命。北周长沙人。十五诵法华。才七日终一部。与法音为净土友。一夕携手月下相顾笑曰。时至不行为贪生。西方有期吾其去矣。音曰。宁不俟我十日。命竖两指曰过此不可也。越二日果终。众见<a>天人</a>下降奇香异乐或唱善哉。后十日音亦亡。祥瑞悉与命同</p>
<p>
	　　僧崖。北周益州多宝寺发心烧五指。万人拥观。谓弟子曰。我去后好共养病患丑陋人。此皆佛<a>菩萨</a>权化也。坐亡之时众见宝华纷纷。师披纳执锡口唱佛号与数十僧乘空而去</p>
<p>
	　　智舜。入庐山踵远公净业。讲观经才终。即示病。见鹦鹉孔雀念佛念法皆微妙声。告弟子曰。我今日往生矣。既而果迁化。时隋大业初</p>
<p>
	　　智通。隋河东人。常诵先贤赞佛偈三十首。每六时对像引声高唱。季曲凄切闻者悲之。大业七年。与门人顶盖同声念佛忽见光明胜异宝幢华幔。谓盖曰。吾生净土克在今夕。即坐亡于忏堂。众见楼阁千重排空而去。犹云雾然</p>
<p>
	　　真慧。隋大业初居蒲阪麻谷。饵<a>黄精</a>绝立。筑净地设四柱宝幢以奉三圣。每依像作观。挺身整念必肃肃然。一夕谓弟子曰。今见莲华载开载合将承吾足。顷之闻钟。天香西来异光骤发。已而慧亡</p>
<p>
	　　慧思。陈时来居南岳。专诵法华。尝梦阿弥陀佛<a>弥勒</a>佛与之<a>说法</a>。夏竟受岁豁然大悟法华三昧所未闻经。不疑自解。后将顺世。即集门学连日说法。端坐唱佛来也。即合掌而逝</p>
<p>
	　　智顗。居天台。初往大苏山礼思禅师。思曰。昔日<a>灵山</a>同听法华。宿缘所追今复来矣。乃授法华三昧<a>三七</a>日法。诵经至是真精进是名真法供养如来。豁然见灵山一席俨然未散。后于石城石像前将示寂。令唱无量寿佛及观经首题合掌赞曰。四十八愿庄严净土。华池宝树易往无人。火车相现一念改悔。尚得往生。况戒定熏修。行道力故。实不唐捐。又曰。吾诸师友。侍从观音皆来迎我。言讫加趺。唱三宝名。如入三昧</p>
<p>
	　　慧成。居枝江诵阿弥陀经修西方观。三十年常坐不卧。每入定见净土莲台宝树。临终之夕。人有梦成乘莲华上隐隐西没</p>
<p>
	　　慧命。天台仙城人。临终诫门人。精进净行。众忽见阿弥陀佛领众来迎师随佛后向西而去</p>
<p>
	　　灌顶。章安人。临终示疾。室有异香。因诫诲弟子毕。忽起合掌。称阿弥陀佛二大士名。奄然而化</p>
<p>
	　　法喜。常行方等礼忏。有一雉来责命。神人斥之曰。法师当往生净土。岂偿汝命。后于病中发愿。以一生所<a>修行</a>业回向净土。至心念佛。即见佛菩萨众来迎。端坐而化</p>
<p>
	　　等观。居天台常诵法华。一夕澡浴而西趺坐。念佛菩萨及智者名。复说<a>三观</a>法门。言毕而终</p>
<p>
	　　法俊。住碧涧寺。行法华三昧。即获悟入。示灭之日。仙乐盈空天香亘野。众见凌空西向而去</p>
<p>
	　　道喻。居开觉寺念阿弥陀佛。日夜不废。造其像仅三寸。后于定中见佛。谓曰。汝造我像何小。喻曰。心大即大。心小即小。言讫见像身遍满虚空。告曰。汝且回本国香汤沐浴。明星出时我来迎汝。至时感化佛来迎。光明满室</p>
<p>
	　　寿洪。汾阳人。常念往西方。将亡见兜率天童子来迎。师曰。我心期西往不生天上。即令众念佛。遽云佛从西来矣。言讫而化</p>
<p>
	　　法智。居国清寺一心念佛。常感观音势至来下光映其身。谓所亲曰。吾生净土有日矣。谁能具食饯我。众为具之。食讫无他异。众疑其侮。宿房以候之。夜未央忽安坐床上。念佛而化。有金光自西来。江上渔人误谓天晓(已上并隋时)</p>
<p>
	　　善胄。博野人。勤笃净业。常见佛大士像放光照身。一夕疾中倏起合掌。祝曰。佛以四十八愿摄我有情。必冀此时如佛本愿。已而告众曰。<a>佛光</a>照我所愿无失。言讫而亡</p>
<p>
	　　法祥。住杨都大兴国寺。三十年修安养之业。凡有<a>饶益</a>必用回向。因在疾弟子闻师称佛声甚厉。又见房西壁有光若镜。现净土境相。频伽鼓翼。祥倏然而化</p>
<p>
	　　明瞻。晚岁克志安养。或讥其迟暮。瞻曰。十念功成犹得见佛。吾何虑焉。后因疾于兴善寺具斋别道俗。时仆射房元龄杜如晦。皆会焉。日过午整威仪。遽曰。佛来矣。二大士亦至。竦身合掌而化</p>
<p>
	　　道绰。入壁谷玄中寺昙鸾之旧居也。专志念佛。日以七万遍为度。劝并汾人念佛。或以豆记所度者及万斛。四月八日集道俗为如来生朝庆会。俄见鸾空中乘七宝船。谓绰曰。汝净土堂宇以成。众复见化佛菩萨飘飘在空。皆忻仰叹异。同志道抚者每相见必指净土为会。绰亡三日。抚闻之曰。吾常期先行。今乃在后。吾加一息之功。见佛可追矣。即于像前叩头陈露。退就其座而化</p>
<p>
	　　道昂。平时修净土业。一日升高座诫饬徒众。遽揖曰。彼天众何杂沓而来。天道由来非吾愿。若净土相迎即闻命矣。因瞑目久之曰。阿弥陀佛光明照我。诸化菩萨又来会此。于是捧炉叩首陈庆。忽炉坠而化</p>
<p>
	　　智琰。居武丘。集僧俗修净业观想。每月一集五百余人。后于病中见梵僧手执宝瓶。前谓之曰。吾无边光也。却后净土所称功德宝王乃我尔。琰与寺众论曰。无边光势至大士。功德宝王其成佛之号也。我其西归乎。其夕竟亡</p>
<p>
	　　神素。居蒲州讲阿毗昙成实论。愿早登安养。后病中令弟子读观经。<a>静坐</a>而听。既毕唱佛大士号。始终数番。至中夜安坐而化</p>
<p>
	　　功迥浚仪人。行普贤忏。身不倚者三十年。一日普贤来乘六牙象。地皆银色。晚年专讲法华。每至药草喻品天辄降雨。又撰佛地论疏。愿回所诠之益得生净土。疏成五色异光照其室。迥曰。得于此时乘光见佛愿足矣。乃系念西想。不食而化</p>
<p>
	　　惟岸。并州人。常修十六观门。曾因出观见观音势至现于空中。岸顶礼雨泪曰。幸由肉眼得睹圣容。所恨世无传焉。倏有二人称善画。圣相既就人亦俱失。乃谓弟子曰。吾西行其时也。有从我者乎。一小童曰惟师之命。即往白父母。归寺沐浴。至像前趺坐而化。岸抚其背曰。汝何先吾而行。即令弟子助声念佛。仰目西顾寂然无声</p>
<p>
	　　法持江宁人。见黄梅忍禅师悟心要。继牛头祖位。常系念净土俯仰不违。将终戒弟子露骸松下。令禽兽食我血肉起净土因。弟子如其旨。见神幡数十西来绕山。幡出异光以烛其室</p>
<p>
	　　慧日。泛舶南海至<a>天竺</a>诸国。访善知识。问何国何方有乐无苦。何法何行速得见佛。天竺三藏皆赞净土。日闻喜跃。至健陀罗国山有观音像。祈请者或现身。日绝食七日毕命为请。七日之夜观音于空中现紫金相长丈余。手摩日顶曰。汝欲传法利人。又愿生极乐国。当如汝志。开元七年东归达长安。进佛真容梵夹。帝旌其德赐号慈愍三藏着净土文行于世。天宝七年将终。见莲华在前状如日轮</p>
<p>
	　　雄俊。成都人善讲说。得财币必非法而用。又罢僧入军。寻因逃难复入僧中。众多畏避之。俊闻经云十念佛灭八十亿劫重罪。喜曰。赖有此耳。自后当造罪口辄念佛。然若存而亡。犹伶伦之为戏。一夕暴亡。冥王曰。误追汝也。然汝积恶多矣。宜略经涂炭。即令牛头驱入<a>地狱</a>。俊大呼曰。十念阿弥陀佛。能灭八十亿劫重罪。况我未臻五逆十恶。又多念佛岂当至此。狱卒不敢凌逼。即以其语报王。王召至。谓曰。汝念佛本无深信。可且回世上更厉初心。俊屡以语人。时谓之地狱漏网。俊乃入西山专意念佛。后四年同辈访之。俊喜曰。汝亲见知当言雄俊以念佛力得生净土。毋以为地狱漏网人也。语顷即坐脱</p>
<p>
	　　僧炫。并州人。初念慈氏期生内院。年九十遇绰禅师闻净土之法。始回心焉。早暮<a>礼佛</a>千拜念佛万声。三年有疾。谓弟子曰。阿弥陀佛授我香衣。观音势至示我宝手。吾其去矣。既终七日异香不散。时启芳圆果二师目击斯事。乃于悟真寺观音像前。折杨枝置像手。誓曰。芳等若于净土有缘。当使七日不萎。至期枝益茂。芳果庆挕Ｖ缫构勰畈簧帷Ｊ?潞鼍趿倨弑Τ厝氪蟊φ省＜?鸺岸?笫孔???ü饷骰杂场７脊?白骼瘛７鸶嬷?弧Ｈ昴钗颐?陨?夜?Ｓ旨?︶χ橥?Ｓ需笊??Τ抵小Ｎ皆弧Ｎ岱ú匾病９世从?辍７脊?鼍醭顺登奥酢Ｓ治攀湾确鹞氖馄腥?澡笠羯?圃蘧煌痢１Φ钪?杏斜?兹?馈５谝坏来渴前滓隆５诙?郎?紫喟搿５谌?牢ㄊ巧?病７鹬肝椒荚弧４私匝指√崮罘鹬?说蒙?送烈病：笪迦斩?宋薏『鑫胖由?７脊?弧Ｖ由?冶彩乱病５笔本慵椿?		

	
	

		</div></div><hr><script charset='utf-8' src='../../js/footer.js'></script></body></html>