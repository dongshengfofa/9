<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十卷 妙法莲华经玄赞' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十卷 妙法莲华经玄赞</center></div><div class='fo'><center>经文出处:来自无量光明网</center><br/><br>
			<p>
	　　<strong>第十卷 <a>妙法莲华经</a>玄赞 </strong></p>
<p>
	　　<a>沙门</a>基撰</p>
<p>
	　　经尔时<a>舍利弗</a>(至)三菩提记</p>
<p>
	　　赞曰。上来第一周法说权实化上根讫。下第二周喻说权实化彼中根。大文分四。初佛以喻化。二信解品中根领悟。三药草喻佛重述成。四授记品为之授记。上根聪睿不假多陈。下根三闻无劳广说。故化中品文义俱繁。初文有二。初鹙子请后佛说利。鹙子虽解今复请者。略有三因。一益同类故。二利他行故。三顺佛化故。前者法说已殷勤三请。今日已解故作是释。初文分三。初陈自决。次述他疑。后正申请。此初也</p>
<p>
	　　经。是诸千二百(至)皆堕疑惑</p>
<p>
	　　赞曰。此述他疑。以用也。有无见者边见也。依我见生故等取邪见。此边．邪见摄六十二。外道所起。今显依言舍邪归正故此偏说。又等余三见及诸烦恼并所发业。佛昔说我法能离现前所见苦果生老病死等究竟<a>涅槃</a>。由欲灭果必先断因。是等诸人用佛此言能离苦因我见等讫。定知当苦更不复生。证得涅槃已得决定。今复闻佛说令舍权就实。皆堕疑惑而起疑义。彼各不能知自得作佛。不知先所证得是何法耶。为是究竟法为是所行道。又以已同用已断苦因果不生故</p>
<p>
	　　经。善哉<a>世尊</a>(至)令离疑悔</p>
<p>
	　　赞曰。此正申请。因缘有二义一所由二道理。今请世尊陈述由理</p>
<p>
	　　经。尔时佛告(至)化<a>菩萨</a>故</p>
<p>
	　　赞曰。下佛说利。大文分三。初总略指答为许说之由。次<a>舍利</a>弗若国邑下。正<a>说法</a>喻令其开晓。后偈中云告舍利弗汝诸人等皆是吾子我则是父下。劝信此经欣当佛智。初复分二。初明已说总略指答。后更陈告为许说由。此初也。初说方便为真实之渐。初化声闻为菩萨之因。即方便品云。知诸众生有种种欲。随其本性以种种方便而为说法。如此皆为得一佛乘一切种智故。即是昔说于权今说于实。所以如此为化菩萨。由此称故释所以也。故名总略指答</p>
<p>
	　　经。然舍利弗(至)以喻得解</p>
<p>
	　　赞曰。此更陈告为许说由。然犹必尔亦如是也。然可许说也</p>
<p>
	　　经。舍利弗(至)其年衰迈</p>
<p>
	　　赞曰。下第二段正说法喻令其开晓。初长行后偈颂。长行有三初陈喻。次合说。后结答。以是因缘当知诸佛方便力故下是。喻中有二。初喻昔权后喻今实。时诸子等各白父言父先所许下是。喻昔权中有四。初<a>三界</a>佛有喻。二多诸人众下五趣危亡喻。三长者见是大火下见设权方喻。四尔时诸子闻父所说下依言免难喻。初文有六。一处所。二家主三老小四产业五宅相六门户。此中有三。国．邑．聚落处所也。既说三乘明知化佛。化佛但王三千国土。国大而宽喻大千界。邑中而次喻中千界。聚落最小喻小千界。从大中小如次喻故。广雅云聚落居也。聚聚也。人所聚居。落亦庭院也。有大长者者家主也。以下喻说除问答中有八长者。初五喻<a>化身</a>诸子在宅故。后三喻化及他受用身。三乘诸子并出宅故。其下问答喻中有五长者。并合喻化及他受用。如世长者有三种类。一可禀承长者平均识达善断是非。喻佛悲普慧圆妙决疑网。二者可耆敬长者。年迈闾邑尊威莫对。喻佛道高群圣<a>神通</a>罕匹。三可亲辅长者。资什华丰随须精足。喻佛福智俱满利乐平备。智．断．恩德各喻如次。其年衰迈此老少也。衰犹熟老。迈谓远归。喻佛久修智见圣果圆熟。成道老远方归涅槃。非说今生通彰前位</p>
<p>
	　　经。<a>财富</a>无量(至)唯有一门</p>
<p>
	　　赞曰。此中有三。一明产业有四。一财富喻七圣财满故。二田喻智断二种生德处故。三宅喻诸众生异熟本识。故说本识亦为宅识。如世国王四海为家光宅天下。佛亦如是。以诸众生而为其家。体即本识。故无垢称云。诸有情土是为菩萨严净佛土。众生无量故言多有。颂中唯指一人故言有一大宅。或如一六合而光宅。故此言多。下言有一。亦如等视众生犹如一子。或此约众生各别故言多有。下依佛为其主故言有一。其实此宅一多无别。以由异熟识为家。是故宅中堂阁朽故灾难纷起。若说<a>禅定</a>名之为家。如何有灾说朽故等。家宅便别。四僮仆下合说中喻佛神。通纵任<a>自在</a>故。又喻佛示现起诸烦恼。无垢称经菩提分品云。烦恼为贱隶仆使随意而转。如来能以烦恼为贱隶。甚轻鄙之驱[竺-二+宋]断灭。亦以为仆使随意而转。爱语罗睺叱呵调达利众生故。下以智慧神通为佛身手之力。故今僮仆非定神通。说文男有罪为奴曰僮。女仕从于嫁曰仆。又给使也驭役也。仆又[仁-二+付]也附着于人。童独也。今为僮字。五其家广大宅相也。本识为家。准下合说周三界故。或无始有。或复含容一切种子变为三界。体通二死故言广大。其家即宅名别体同。六唯有一门门者。出宅之所因。此长行中于喻及合总有五门。一此中所说唯有一门。二所烧之门。三狭小之门。四今在门外。五以<a>佛教</a>门出三界苦。初四门在喻内。后一门在合中。门有二种。一中大正门唯一乘教行。二边小侧门唯二乘教行。五中初三唯说中大正门。体即一乘之教行故。后之二门中边．大小．正侧之门。并名为门。体即三乘之教行故。能出三界变易宅故。所以初门名之为一。不名为三。第二佛从所烧之门安隐而出。不从二乘教行中出。第三而复狭小不容二乘。故知初三门唯一乘教行。第四三车俱在门外。岂是二乘亦出一乘教行之外。第五见诸众生以佛教门出三界苦得涅槃乐。然后等与大车。即是二乘俱已出门。以此故知后二通于中边．大小．正侧俱名为门。与前不同所望义别亦不相违。余门之义至彼文中一一当释。今说二利行圆<a>宽容</a>出二死处。故门称一不说余二。此说出三界之户非入<a>净土</a>之门。彼以大空．无相．无愿<a>解脱</a>为所入门。所望别故。此以教对理以因对果名之为门。彼以智对境名之为门。又此望三界名之为出。若望净土亦名为入。体是一故。此明出三界门不明入三界门。入三界门烦恼及业。所望异故亦不相违</p>
<p>
	　　经。多诸人众(至)止住其中</p>
<p>
	　　赞曰。下五趣危亡喻。有四。一人众甚多。二宅宇危朽。三诸方灾起。四众子游居。此初也。五趣种子名言所熏。业招各异类别名五。随其所应各为有支。<a>善恶</a>业种十种业道之所招感名为五百。谓十业道中各有自作教他．赞励庆慰．少分多分．全分．小时．多时．及与尽寿。各别十十修作资感．立五百名。或十业道各由十惑之所发润名为五百。此等诸种处本识内名住宅中。由此种子以为因故五趣轮回众苦不息</p>
<p>
	　　经。堂阁朽故(至)梁栋倾危</p>
<p>
	　　赞曰。宅宇危朽有四。一堂阁喻色。二墙壁喻想。三柱根喻行。四梁栋喻受。其宅即识能持此四。下言久故而复顿弊。故此如次即是唯明余四种蕴四识住也。堂阁朽故者。堂喻身根大而为主阁喻诸根依附身有。揽不净以资持久自生灭名朽故。朽烂故恶也。墙壁隤落者隤音杜回反墙坠下也。切韵作[土*贵]。泰山基隤。玉篇作隤落驳也。切韵作颓暴风也作颓秃也。若[片*崔][自*贵]舍破也。说文亦作颓从秃贵声经亦为[土*贵]。此二皆古文。外御为墙内捍为壁。想蕴外变诸像如墙。内变为像如壁。虚而不实。远自迁流名隤落。柱根腐败者行蕴之中法有众多。其最胜者谓命根。身之主故如舍之柱。与余为根。性是朽破名腐败。腐朽败破也。腐与父同声应言府败或云抚败。如里名胜母曾子不入。梁栋倾危者栋者竖[林*犬]梁者横梁。内异熟果受为本如栋。外增上果受为末如梁。梁栋依柱而有。果受依命根．业故。有临将崩落故名倾危。倾倒危落也。又尔雅云杗瘤谓之梁屋大梁也。说文栋屋极也。栋中也居屋之中者。喻受所持之法。所以瑜伽第十六引经颂言。诸色如聚沫。诸受类浮泡。诸想同阳焰。诸行喻<a>芭蕉</a>。诸识犹幻事也。日亲之所说诸行一时生亦一时住灭。无垢称亦言。色如聚沫不可撮摩。受如浮泡不得久住。想如阳焰从渴爱生。行类芭蕉都无有实。识如幻事颠倒所起。如瑜伽摄异门分释。若说皮．肉．筋．骨舒缓变异等事。配此四句。如何。三界皆具有之。上二界中无此事故。何故烦恼能烧之火及所依宅。三界具喻。及说所烧异熟果喻唯在欲界人趣等中。六欲天中尚说无彼皮肉坏故。故但应如此中所说。又解下合喻中为度众生生老病死。即似配此据实。四相遍<a>五蕴</a>有。下云大火从四面起。四面准经是四相故。如是此中但是四蕴。或是病等。取欲界法以喻三界异相苦果为令生厌。苦因烦恼三界通喻。亦不违理。至下颂中当广具显</p>
<p>
	　　经。周匝俱时(至)焚烧舍宅</p>
<p>
	　　赞曰。诸方灾起也。遍于五蕴名周匝。念念同起名俱时。无端而有名欻然。烦恼随生名火起。令其五蕴成杂染性．不净苦性．无常．我性。五蕴遍坏故名焚烧舍宅。欻许音勿反。暴起貌。玉篇欻忽也。苍颉篇猝起也。此意说言遍缘五蕴念念无端生起烦恼。烦恼所增烦恼所缚。故五蕴身成不净．苦．无常．<a>无我</a>。烧总及别故言焚烧舍宅。舍言即摄堂阁等尽故。如因舍宅火灾得生。如由火灾复坏舍宅。两相因起牙相增盛。即因五蕴生诸烦恼。复因烦恼增长五蕴。两相因有亦复如是。或遍生老病死皆有烦恼。故以为喻</p>
<p>
	　　经。长者诸子(至)在此宅中</p>
<p>
	　　赞曰。众子游居也。虽五趣众生皆是佛子。等视众生爱无偏故。然诸异生如乞养子。若有三乘无漏种子能绍父位。正生．侧生方名真子。故唯言三不说四五。依华严贤首品十喻菩萨二十喻独觉三十喻声闻。各修自乘十种法行三慧所摄。及十业道资无漏种方得果圆。故言若十二十或至三十。由具一姓二姓三姓有差别故。名十二十及以三十。以此经中被根姓故。各依自乘修十法行资其种姓故立十名。前五趣种顺本识故名止住中。三无漏种寄依本识名在此宅</p>
<p>
	　　经。长者见是(至)即大惊怖</p>
<p>
	　　赞曰。下第三见设权方喻。有四。一见苦悲生喻。二舍利弗是长者下示大不悕喻。三尔时长者即作是念下思方拔济喻。四父知诸子先心各有下正说三乘喻。悲生者谓佛昔在菩萨等位十六王子时。故此前言曾于二万亿佛所长<a>教化</a>汝等。亦前品言为是众生故而起大悲心等。示大不悕者十六王子曾化大乘彼便中退。前品亦言我所得智慧。乃至如斯之等类云何而可度。此前亦言我昔教汝志愿佛道汝今悉忘。思方拔济者见退已后思方救之。前品亦言寻念过去佛乃至亦应说三乘正说三乘者近更施化令住二乘。前品亦云即趣波罗柰乃至法僧差别名。此前亦言我以方便引导汝故生我法中。正与彼同。不但同此亦同穷子。至下当知。初文有二。初说悲生。后陈悲事。此初也。大火者烦恼及随烦恼四面者五蕴皆有生．住．异．灭前后四位。阿含经云生为东方住为南方异为西方灭为北方。喻日出没配四方故。因此四位生烦恼故。或身．受．心．法缘起四倒。由此四缘生倒根本．自性．等流一切烦恼．及随烦恼。大惊怖者父睹火起恐烧子而惊魂。佛见惑兴虑损生而悲意</p>
<p>
	　　经。而作是念(至)出意</p>
<p>
	　　赞曰。此陈悲事。我虽已出诸子可悲。所烧门者一乘教行。多诸怨嫉诽谤不信。障难破坏烦恼所碍。名所烧门。故下经云此<a>法华经</a>多诸怨嫉。我昔因位依一乘教观二空理。修二利行证二真智。出分段生入不退地。名于所烧门安隐得出已乘宝乘至道场讫。而诸众生处处生着。着界着地着分着乘。由此贪着放纵嬉戏曾不思量。以比量智觉．<a>现量</a>智知。曾不惊嗟疑怪。亦不怖畏厌患<a>生死</a>因火烦恼害身。生死果苦现痛切已。殊无厌患生死之意。不求出世无证灭心。故前品云不求大势佛及与断苦法。如此众生甚可悲愍。故华严云譬如有人唯有一子爱念极重。忽有人来割截其身支节手足。慈父见已悼恻悲念。诸佛菩萨若见众生造恶业缘。烦恼结故入三恶道受无量苦。见是事已即痛心悲念亦复如是。又无垢称言譬如长者唯有一子其子得病父母亦病。今亦如是。嬉音许宜反美也游也。今从游义。亦云虚已反乐也。苍颉玉篇戏[朕-月+口]也。说文作僖乐也。切已者切迮也迫也亦割也。问此中经云我于此门安稳得出出在子前。何故下言我及诸子若不时出与子同时。答下文自言长者闻已惊入火宅。合中自言为利众生而生三界朽故火宅。涅槃经言譬如长者其家失火。长者见已从舍而出。诸子在后未脱火难。长者尔时定知火害。为诸子故。还旋赴救不顾其难。诸佛菩萨亦复如是。虽知生死多诸过患。为众生故处之不厌。是故名为不可思议。故复示现与子同出。佛实前出</p>
<p>
	　　经。舍利弗(至)从舍出之</p>
<p>
	　　赞曰。第二示大不悕喻。有四。初思大乘果化。二复更思惟下念大乘因化。三作是念已下随示大乘行化。四父虽怜愍下无悕取大之化。此初也。诸佛智慧名大乘果。教所诠故佛果德故。岩羲滴拇右拢?渖?Ｗ诿碜嘟淅钟衿?爬捶唇湟病＝翊?驮乒碌梅匆陆笠病２恢??印Ｈ唤衽?艘掠星把可当衣襟。天仙之衣应是彼类。季节音衣岩病４右拢?渖?０讣词羌浮Ｉ碛辛φ呶蕉?嬷恰７鹨灾俏?骞省Ｊ钟辛φ呶搅?裢āＭ庾饔霉省７鹱魇撬嘉?Ｎ蚁ぞ咦愦硕?さ隆６?酥中罩谏?湮扌扌写蟪饲蟪稣?狻５币灾腔壑?眉赴付偈谥懈?谏?簿酢Ｒ陨裢ㄖ?靡卵顿拔下品众生众苦。抑逼众生从三界舍出而救度之耶。以上根菩萨者能行一乘因出于三界。如彼大子能自从门出。此中不说。今此但说化不定姓二乘者故。中根独觉不能行一乘因不假佛神力。但应藉佛智慧之用。如彼中子不能从门不假人手。但授几案令其自升从舍而出。下根声闻不能行大乘之因。亦不能用佛智慧力。应与之神通。如彼小子不能从门不能升案。但以衣襟裹之而出。故下合云如来亦复如是。乃至有大神力及智慧力。具足方便智慧波罗蜜。故知神通者手力也外别用故。智慧者身力也内总用故。依身有手依智起通。故下文不次应依此配。下言方便即衣眩?赴付?ψ饔谩１思炔荒苄扌写笮小Ｎ矣么硕?Χ偈诙?恕Ａ畹贸隹喑纱缶跻?１思炔荒苄扌写笮小５??硕?奖愣侔渭糜诒艘?４饲吧?隆Ｒ嗉唇裆?莱梢押蠊凼骶?小Ｓ谌?呷账嘉┦鞘		

	
	

		</div></div><hr><script charset='utf-8' src='../../js/footer.js'></script></body></html>