<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，父母恩重经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>父母恩重经</center></div><div class='fo'><center>经文出处:来自无量光明网</center><br/><br>
			<p>　　<strong>父母恩重经</strong></p>
<p>　　如是我闻。一时佛在王舍城耆闍掘山中。与大<a>菩萨</a>摩訶萨及声眷属俱。亦与<a>比丘</a><a>比丘尼</a>优婆塞优婆夷。一切诸<a>天人</a>民及天龙鬼神。皆来集会。一心听佛<a>说法</a>。瞻仰尊顏。目不暂捨。佛言。<a>人生在世</a>。父母為亲。非父不生。非母不育。是以寄託母。胎怀身十月。岁满月充。母子俱显生堕草上。父母养育。卧则兰车。父母怀抱。和和弄声。含笑未语。飢时须食。非母不哺。渴时须饮。非母不乳。母中飢时吞苦吐甘推乾就湿。非义不亲。非母不养。慈母养儿。去离兰车。十指甲中食子不净。应各有八斛四斗。计论母恩。昊天罔极。呜呼慈母云何可报。阿难白佛言。<a>世尊</a>云何可报其恩。唯愿说之</p>
<p>　　佛告阿难。汝諦听善思念之。吾当為汝分别解说。父母之恩昊天罔极。云何若有<a>孝顺</a>慈孝之子。能為父母作福造经。或以七月十五日能造佛槃<a>盂兰盆</a>。献佛及僧得果无量。能报父母之恩。若复有人。书写此经。流布世人。受持读诵。当知此人报父母恩。父母云何可报。但父母至于行来。东西邻里井窖堆磨。不时还家。我儿家中啼哭。忆我即来还家。其儿遥见我来。或在兰车。摇头弄脑。或复曳腹随行。呜呼向母。母為其子曲身下就长。舒两手拂拭尘土。呜和其口开怀出乳。以乳与之。母见儿欢。儿见母喜。二情恩悲亲爱。慈重莫复。二岁三岁弄意始行。于其食时非母不知父。母行来值他座席。或得饼肉。不敢輟味怀挟来归。向其与子。十来九得恒常<a>欢喜</a>。一过不得憍啼佯哭。憍子不孝。必有五樀。孝子不怀。必有慈顺。遂至长大。朋友相随。梳头摩髮。欲得好衣。覆盖身体。弊衣破故。父母自著新好绵帛。先与其子。至于行来。官私急疾。倾心南北。逐子东西。横上其头。既索妻妇得他子女。父母转疏。私房屋室共相语乐。父母年高气力衰老。终朝至暮不来借问。惑复父孤母寡。独守空房。犹如客人。寄止他舍。常无恩爱。复无儒被寒。苦辛厄难遭之。甚年老色衰。多饶蟣虱。夙夜不卧。长呼叹息。何罪宿愆生此不孝之子。或时唤呼。瞋目惊怒。归儿骂詈。低头含笑。妻复不孝子。复五樀<a>夫妻</a>和合同作五逆。彼时唤呼。急疾取使。十唤九违。尽不从顺。骂詈瞋恚。不如早死。强在地上。父母闻之。悲哭懊恼。流泪双下。啼哭目肿。汝初小时非吾不长。但吾生汝。不如本无。佛告阿难。若善男子善女人。能為父母受持读诵书写父母恩重大乘摩訶般若波罗蜜经一句一偈。一逕耳目者所有五逆重罪悉得消灭。永尽无餘。常得见佛闻法。速得<a>解脱</a>。阿难从座而起。偏袒右肩。长跪合掌。前白佛言。世尊此经云何名之。云何奉持</p>
<p>　　佛告阿难。此经名父母恩重经。若有一切眾生。能為父母作福造经<a>烧香</a>请佛<a>礼拜</a>供养三宝。或饮食眾僧。当知是人能报父母其恩。帝释梵王诸天人民一切眾生闻经欢喜。发菩萨心。[口*睪]哭动地。泪下如雨五体投地。信受顶<a>礼佛</a>足。欢喜奉行</p>
		</div>
		
		
		</div></div><hr><script charset='utf-8' src='../../js/footer.js'></script></body></html>