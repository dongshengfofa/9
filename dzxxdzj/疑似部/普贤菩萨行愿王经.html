<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，普贤菩萨行愿王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>普贤菩萨行愿王经</center></div><div class='fo'><center>经文出处:来自无量光明网</center><br/><br>
			<p>　　<strong><a>普贤菩萨</a>行愿王经</strong></p>
<p>　　尽诸十方世界尊普游三世人师子</p>
<p>　　我身口意具清净是故今当遍稽首</p>
<p>　　以普贤行诸愿力一切最胜相现前</p>
<p>　　俯身量等剎土尘虔心率礼于大圣</p>
<p>　　一微尘上眾尘佛各于其中佛子遶</p>
<p>　　是诸法界尽无边如来皆遍当胜解</p>
<p>　　是诸德海量难尽以言枝派结无涯</p>
<p>　　诸佛功德敷演故一切善愿我当讚</p>
<p>　　最胜妙华及花鬘最胜妙灯及鑪香</p>
<p>　　音声涂香及宝盖恭敬供养一切佛</p>
<p>　　胜妙衣服及薰香末香积里等须弥</p>
<p>　　胜妙一切庄严具恭敬供养于善游</p>
<p>　　深信普贤行愿力如是无上广大施</p>
<p>　　此皆将献于十方恭敬供养一切佛</p>
<p>　　為以贪嗔痴為因身业口业及意业</p>
<p>　　若有所造于不善如来我今皆懺悔</p>
<p>　　十方诸佛与<a>菩萨</a>缘觉有学及无学</p>
<p>　　及与眾生诸功德我当<a>随喜</a>于一切</p>
<p>　　十方诸界作灯者愿证无著佛菩萨</p>
<p>　　如是于诸大导师我请转于无上轮</p>
<p>　　有佛欲取于<a>涅槃</a>為利一切有情故</p>
<p>　　我以合掌当跪请令愿住劫剎土尘</p>
<p>　　<a>礼拜</a>供养与懺悔随喜啟发及劝请</p>
<p>　　我于积集少善根皆用迴向大菩提</p>
<p>　　过去十方诸善逝住于世者皆供养</p>
<p>　　所有未来诸善逝速令愿满证菩提</p>
<p>　　尽于十方诸剎土皆得广大令清净</p>
<p>　　菩萨树下等觉尊及诸佛子愿<a>圆满</a></p>
<p>　　所是十方有情类愿得无漏常安乐</p>
<p>　　所是眾生诸法义愿所希望随意成</p>
<p>　　菩提诸行我当行愿生六趣智<a>宿命</a></p>
<p>　　若于世界受身时愿我<a>出家</a>果恒遂</p>
<p>　　随顺修学诸最胜普贤行行令圆满</p>
<p>　　无垢清净尸罗等愿常无缺无瑕秽</p>
<p>　　天龙夜叉鳩槃荼人及诸类发眾声</p>
<p>　　各各所有一切音我随彼音為<a>说法</a></p>
<p>　　调善精勤修十度愿常不忘菩提心</p>
<p>　　所有诸恶成障者如是皆愿尽消灭</p>
<p>　　业与烦恼诸魔道行于<a>世间</a>得<a>解脱</a></p>
<p>　　不著于水喻莲花经空无碍如日月</p>
<p>　　所有十方剎土中恶趣眾苦尽消除</p>
<p>　　安致有情安乐处<a>饶益</a>诸行利群品</p>
<p>　　能令圆满菩提行随顺眾生转彼行</p>
<p>　　开示普贤菩萨行尽未来劫行此行</p>
<p>　　熟能与我同行行愿得与之常相随</p>
<p>　　身业口业及意业与彼行行愿為一</p>
<p>　　欲利于我诸善友开演普贤诸<a>行者</a></p>
<p>　　如是愿得常相遇我不违背于彼意</p>
<p>　　佛子围绕大尊师愿我常得亲睹见</p>
<p>　　于中广行大供养尽未来劫无厌倦</p>
<p>　　恒持诸佛最妙法菩萨之行令普示</p>
<p>　　為净普贤菩萨行于未来劫我愿行</p>
<p>　　于三有中轮转时证得无尽福德智</p>
<p>　　定惠方便及解脱愿成诸得无尽藏</p>
<p>　　一微尘上微尘剎于一剎中无量佛</p>
<p>　　佛子围绕居中尊菩萨行行我瞻仰</p>
<p>　　如是无边眾方所一毫髮上载三世</p>
<p>　　佛与剎土量如海行行如海眾多劫</p>
<p>　　一音言枝方大海皆是诸佛清净音</p>
<p>　　随其眾意而敷演愿我常趣诸<a>佛教</a></p>
<p>　　游于三世诸最胜当转无上法轮时</p>
<p>　　如上诸佛无尽教我以惠力令善入</p>
<p>　　所有未来眾多劫于一剎那我当证</p>
<p>　　如是诸劫歷三世剎那分中我当行</p>
<p>　　游于三世人师子我于剎那尽瞻仰</p>
<p>　　常于诸佛上境界如幻解脱力所证</p>
<p>　　三世剎土眾庄严尽用建立一尘上</p>
<p>　　如是无量诸方所亦愿佛剎遍庄严</p>
<p>　　所有未来诸世证尽证等觉转法轮</p>
<p>　　示入涅槃证真际我愿行于诸佛前</p>
<p>　　令诸神力速普往以大乘力趣普门</p>
<p>　　以行行力普功德诸大慈力普遍满</p>
<p>　　普于眾善诸福力无有染著大智力</p>
<p>　　智惠方便诸<a>定力</a>令正<a>修行</a>菩提力</p>
<p>　　常以清净诸业力永除一切烦恼力</p>
<p>　　诸作魔力令无力圆满普贤行行力</p>
<p>　　诸剎如海令诸净有情诸海令解脱</p>
<p>　　诸法如海令了见智惠如海令善证</p>
<p>　　行行如海令清净誓愿如海令圆满</p>
<p>　　诸佛如海令供养歷劫如海行无倦</p>
<p>　　所游三世最胜尊菩提行愿有眾多</p>
<p>　　用普贤行等觉已如是我当令圆满</p>
<p>　　诸佛子中最為尊是故号之為普贤</p>
<p>　　与此大智同行故如是诸善悉迴向</p>
<p>　　身口意业极清净行净眾剎亦清净</p>
<p>　　普贤如何善迴向愿我亦同于此行</p>
<p>　　為行极善普贤行文殊大愿亦当行</p>
<p>　　未来诸劫勿厌疲菩萨此行皆圆满</p>
<p>　　如是等行勿有量亦愿诸福勿有量</p>
<p>　　处于如是无量行一切变化愿我知</p>
<p>　　若有尽于<a>虚空</a>际眾生无尽亦如是</p>
<p>　　尽于业与烦恼际我之愿际量亦然</p>
<p>　　所有十方无量剎眾宝庄严献诸佛</p>
<p>　　人及诸大最胜乐如剎尘劫将供养</p>
<p>　　寧有闻此迴向经随顺深信大菩提</p>
<p>　　唯于此中生一信即成最胜功德聚</p>
<p>　　若人发此普贤愿此乃远离诸恶趣</p>
<p>　　又以弃绝诸恶友是人速见阿弥陀</p>
<p>　　此皆获证最胜寿善来于此寿人身</p>
<p>　　有如普贤大菩萨皆能不久速成就</p>
<p>　　谁以无明力所作五无间等诸眾罪</p>
<p>　　其人诵此普贤愿应时速得永尽际</p>
<p>　　于诸色相及智惠种族容质皆圆满</p>
<p>　　眾魔外道不能屈道于<a>三界</a>咸供养</p>
<p>　　為利一切有情故菩提树下速安住</p>
<p>　　成等正觉转法轮降伏一切魔军眾</p>
<p>　　若此普贤行行愿受持读诵解说者</p>
<p>　　此之果报唯佛知无上菩提勿生惑</p>
<p>　　譬如文殊威德智普贤菩萨亦如是</p>
<p>　　我随修学如彼行是等诸善悉迴向</p>
<p>　　游于三世诸最胜所可称讚所迴向</p>
<p>　　我之如是眾善根為修普贤行迴向</p>
<p>　　若我当于命终时蠲除一切诸覆障</p>
<p>　　目所亲睹弥陀己游彼极乐剎土中</p>
<p>　　既到彼已如是愿誓得一切皆现前</p>
<p>　　令我此皆极圆满尽于世界利群生</p>
<p>　　秀丽极乐佛道场生于上妙莲花上</p>
<p>　　亲向弥陀<a>世尊</a>所愿我于此得授记</p>
<p>　　我得最胜授记已变化眾多百俱胝</p>
<p>　　令以惠力于十方于诸有情作饶益</p>
		</div>
		
		
		</div></div><hr><script charset='utf-8' src='../../js/footer.js'></script></body></html>