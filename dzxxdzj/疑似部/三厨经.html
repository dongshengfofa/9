<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，三厨经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>三厨经</center></div><div class='fo'><center>经文出处:来自无量光明网</center><br/><br>
			<p>　　<strong>三厨经</strong></p>
<p>　　西国<a>婆罗门</a>达多罗及闍那掘多等奉詔译</p>
<p>　　第一慈悲<a>自觉</a>自然厨。第二辟支四果声闻无思厨。第三非有无非神自然厨。此三厨法若能诵之。令人不飢。湛然长生。先当仰信三宝。恭敬三宝。恒须<a>礼拜</a>三宝。晨夜殷勤常念不绝。<a>孝养</a>师僧父母亲族。能学<a>六波罗蜜</a>。不惜身命。然后得传此三厨法。乃是三世诸佛<a>菩萨</a>自然厨。<a>常住</a>湛然不动累劫慈悲厨。此三厨法佛垂<a>涅槃</a>时。对十方一切诸佛菩萨前八部大眾中。说此过现未来三世诸佛常住湛然不动累劫慈悲天厨法。而说偈言</p>
<p>　　东方木偈</p>
<p>　　一气和太和得一道皆太和乃元一和</p>
<p>　　玄理同玄际</p>
<p>　　此是长生木偈。诵九十遍</p>
<p>　　南方火偈</p>
<p>　　不以意思意亦不求无思意而不复思</p>
<p>　　是事如是持</p>
<p>　　此是不热火偈。诵三十遍</p>
<p>　　中央土偈</p>
<p>　　诸食气结气非诸久定结气归诸本气</p>
<p>　　随聚当随泄</p>
<p>　　此是中央不飢土偈。诵一百二十遍</p>
<p>　　西方金偈</p>
<p>　　修理志理志积修不扶埋志而不修志</p>
<p>　　已业无已智</p>
<p>　　此是不寒金偈。诵七十遍</p>
<p>　　北方水偈</p>
<p>　　莫将心缘心还莫住绝缘心在莫存心</p>
<p>　　真则守真渊</p>
<p>　　此是不渴水偈。诵五十遍</p>
<p>　　此慈悲厨。佛垂涅槃时。对十方一切诸佛八部大眾中。说此过现未来三世诸佛菩萨自然三厨常住。不飢不渴。不寒不热。不老不少。一切圣眾湛然不动自然三厨。若能受持一天厨名字者。或日日诵之。不念饮食。或逕百日不食。或逕十年百年或千年万年。逕微尘劫念之。常住不动不思饮食。犹如阿弥陀佛无量寿国等无有异也。佛告大眾。行此法者唯须存心信重三宝。能入深山学道者。始可行<a>流通</a>此法。若生疑不信诽谤之者。不得輒传。恐生毁谤者堕于恶道。是故不得妄传于世。诵东方九十遍乃至北方五十遍。总成一遍。若未饱者如上更诵。不过两遍。即饱不飢不渴。诵偈时皆从寅為初。始至人定分作四时诵之。遍数多少如前所说。又初欲诵时。宜令口动舌转断默诵。有津液下可咽之。初一日至三日时。或小便色赤。勿以為怪。初诵至第三日。身力极弱。过此三日即得七日。温七日已后身力渐强。法成不宜诵之。百日已来每梦见得<a>世间</a>上味悉饱之。亦闻天香。满三百日功力圆备。欲食即食不食不飢</p>
<p>　　佛说三厨法一卷</p>
<p>　　其天厨名字有本具说。此本五行偈。即是天厨名字。此法南方掘多师口决受得之。一言得之土。三言得之火。五言得之水。七言得之金。九言得之木。东方木九十遍。南方火诵三十遍。中央土诵一百二十遍。西方金诵七十遍。北方水诵五十遍。从九十至北方五十遍。总成一遍。若未饱者如上更诵。不过两遍。必饱不或凡诵从壬日起首。从寅為初。至人定分此可為四时。诵如上法。又初欲得诵。宜令啮动舌转断默。诵有津液。宜咽下。如后经二三四日间一度小便。勿以為怪。今只是一切眾生皆稟阴阳气以成身。今既纳气天厨。所以通身能為益事故尔。初诵至第三日力最渐弱。过此日即得七日。已来去定成不疑。百日已来每梦见得世间上味饮食。百日以后即梦见得天上饮食。鼻所恒闻天食香气。三百日竟功德<a>圆满</a>。即得<a>道果</a>也。唯愿精进断三毒。慈悲眾生。归敬三宝。恒念阿弥陀佛。至一年必得见佛。决定无疑</p>
<p>　　<a>三藏</a>法师口云。欲求无上菩提。专心念定者。但患食多过障修禪定。不得道果。先依占察经云。懺悔罪已须于山林静谷闲房静室。先结跏趺。左手置右手上。合两目。令齿上下相著。端坐调和。已初依卯酉子午四时。随方面数摄心默诵如在齐下。不得攀缘外境。从九十遍至五十遍。如其未饱亦不过至两遍即饱。正诵中间时时以舌断穴外津液咽之。其不飢渴一偈一偈于外酉子午中间常诵之。食此三厨满七日即知法成不。為不至诚者。為有福者。為无罪者。為得禪定者。為至道果者。若诵此偈三百六十遍即不飢。尔时<a>世尊</a>。即说咒曰</p>
<p>　　那致[少/兔]那致沙訶乌那致摩訶乌那致莎訶</p>
<p>　　前件法受持须著净洁衣服。在静室内。然种种名香供养一切贤圣。然后诵前件法二十一遍。度一寿至须殷重。七日不得与人言说。大须慎之。不得见女人畜生等。如乾渴得饮牛乳并枣及浆。如欲得知厨神名者。我今说之</p>
<p>　　南无十偈伽末四婆南无末伽摩志那南无支懵尢樗</p>
		</div>
		
		
		</div></div><hr><script charset='utf-8' src='../../js/footer.js'></script></body></html>