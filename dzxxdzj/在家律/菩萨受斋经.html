<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，菩萨受斋经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>菩萨受斋经</center></div><div class='fo'><center>经文出处:来自无量光明网</center><br/><br>
			<p>　　<strong><a>菩萨</a>受斋经</strong></p>
<p>　　西晋<a>居士</a>聂道真译</p>
<p>　　菩萨受斋法言。某自归佛自归法自归<a>比丘</a>僧。某身所行恶。口所言恶。意所念恶。今已除弃。某若干日若干夜。受菩萨斋自归菩萨。如前六万菩萨皆持是斋。我是菩萨。如先行菩萨文殊师利。洹那鸠楼阿芜陀昙无迦<a>弥勒</a>阿惟楼尸利<a>沙门</a>陀楼檀那罗首楞。及陀<a>宿命</a>菩萨所持斋。我是菩萨。持菩萨斋。若我分檀布施当得檀波罗蜜。如我受莂当得惟逮波罗蜜。一心坐禅当得禅波罗蜜。如我说经当得般若波罗蜜。是为沤惒拘舍罗。从是得摩诃般若波罗蜜。如念泥犁中人薜荔中人畜生中人。令得<a>解脱</a>出生为人。从是分檀布施。当到须摩提拘楼檀阿弥陀佛前。受得三昧禅。是为菩萨受斋法</p>
<p>　　佛告<a>须菩提</a>。菩萨有十念当护之。何等十念。当念过去佛。是菩萨法。当念未来佛。是菩萨法。当念一切十方现在佛。是菩萨法。当念尸波罗蜜持戒。是菩萨法。当念禅波罗蜜。是菩萨法。当念沤惒拘舍罗。是菩萨法。当念般若波罗蜜。是菩萨法。当念禅三昧六万菩萨在阿弥陀佛所。是菩萨法。当念过去当来今现和上阿阇梨。是菩萨法。是为十念。若有发意求菩萨道者禅。日当思惟是为十事。不念为污行。菩萨斋日有<a>十戒</a>。第一菩萨斋日。不得着脂粉花香。第二菩萨斋日。不得歌舞捶鼓伎乐庄饰。第三菩萨斋日。不得卧高床上。第四菩萨斋日。过中以后不得复食。第五菩萨斋日。不得持钱刀金银珍宝。第六菩萨斋日。不乘车牛马。第七菩萨斋日。不得捶儿子奴婢畜生。第八菩萨皆持是斋。从分檀布施得福。我是菩萨。如我念在泥梨中人薜荔中人畜生中人。令得解脱出生为人。从是分檀布施。当至须诃摩持拘楼檀阿弥陀佛前。受得三昧禅。是为菩萨解斋法</p>
<p>　　菩萨斋日去卧时。于佛前叉手言。今日一切十方其有持斋戒者。某助安无量。今日其有持戒者。某助安无量。今日其有忍辱者。念天下人民者。某助安无量。今日其有精进者。某助安无量。今日其有智慧说经者。某助安无量。持是代劝助<a>欢喜</a>福施。与归流十方一切人非人。萨惒萨所在勤苦厄难之处。皆令得福。解脱忧苦出生为人。安隐富乐无极。是菩萨斋日。不得见扫除。第九菩萨斋日。不得饮食尽器中。第十菩萨斋日。不得与女人相形笑共坐席。女人亦尔。是为十戒。不得犯不得教人犯。亦不得劝勉人犯。菩萨解斋法言。南无佛南无法南无比丘僧。某若干日若干夜。持菩萨斋。从分檀布施当得檀波罗蜜。如我持戒当得尸波罗蜜。如我念十方天下人令得安隐。当得羼提波罗蜜。如我受莂当得惟逮波罗蜜。如我坐禅当得禅波罗蜜。是为沤惒拘舍罗。如摩诃般若波罗蜜。如诸菩萨六万菩萨法斋。日夜一分禅一分<a>读经</a>一分卧。是为菩萨斋日法。正月十四日受十七日解。四月八日受十五日解。七月一日受十六日解。九月十四日受十六日解</p>
<p>　　右斋日数</p>
<p>　　归命西方阿弥陀三耶三佛檀。廅楼亘摩诃那钵菩萨。三毒消除往生尊刹</p>
<p>　　清净尊神国安隐在西方</p>
<p>　　愿得自归命奉事无上王</p>
<p>　　<a>神通</a>圣智达照见我心情</p>
<p>　　自归诸大护百劫不动倾</p>
		</div>
		
		
		</div></div><hr><script charset='utf-8' src='../../js/footer.js'></script></body></html>