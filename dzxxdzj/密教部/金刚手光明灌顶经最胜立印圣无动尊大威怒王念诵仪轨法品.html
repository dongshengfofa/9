<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚手光明灌顶经最胜立印圣无动尊大威怒王念诵仪轨法品' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚手光明灌顶经最胜立印圣无动尊大威怒王念诵仪轨法品</center></div><div class='fo'><center>经文出处:来自无量光明网</center><br/><br>
			<p>
	　　<strong>金刚手光明灌顶经最胜立印圣无动尊大威怒王念诵仪轨法品</strong></p>
<p>
	　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a>三藏</a><a>沙门</a>不空奉诏译</p>
<p>
	　　尔时金刚手<a>菩萨</a>入三磨地。名金刚等至炽盛光焰。其光普照一切佛土。周遍焚烧<a>三界</a>。其中所有一切魔啰作障难者。一切尾曩也迦啰刹娑等。皆被是大火焚烧。[酉*交]楚遍入支体。苦痛绞结缠身。心迷闷绝。咸皆高声大叫。譬如世人遇大苦逼唱言密密。其声遍满三千<a>大千世界</a>。所有一切众生闻此声者。皆悉惶怖奔走。投佛咸作是言。<a>世尊</a>我等今并归命三宝。时金刚手菩萨从三昧起。告文殊师利言。汝云何见诸天帝释等来至于此。文殊师利菩萨语金刚手言。我不能知唯如来了。作是语已二大士便无言说</p>
<p>
	　　时金刚手菩萨复告文殊师利言。有大威怒王名圣者无动。我今说是心及立印故。一切大众咸来至此。时金刚手菩萨复告文殊师利言。善男子谛听无边功力勇健无边如来。奉事是不动尊大威怒王。复有六十万恒河沙俱胝如来皆蒙教示得成无上正等菩提。复有无量天龙八部等。恒常供养恭敬承事。若才忆念是威怒王。能令一切作障难者。皆悉断坏。一切障者不敢亲近。常当远离。是<a>修行</a>者所住之处。无有魔事及诸鬼神等。时金刚手菩萨从三摩地。警觉召集一切声闻辟支佛。一切天龙药叉乾闼婆阿素啰蘖噜拏紧那啰么护啰誐人及非人一切群生等。皆来集会。复抽撮彼群生众差别之心。合同一体等住三么地。名俱胝焚烧世界大威。唯成一大火聚。如七日光照。大马口等众流俱凑。吞纳无余尽成猛焰。说是大威怒王圣无动尊微妙心。亦如大马口吞啖一切众生若干种心。等成大火光界</p>
<p>
	　　曩莫萨嚩怛佗(引下同)孽帝毗药(二合下同)萨嚩目契毗药萨嚩佗(引下同)怛啰(二合)吒(半音)赞拏摩诃(引下同)[口*路]洒拏欠佉(引下同)呬佉(引)呬萨嚩尾觐南(二合引)吽怛啰(二合下同)吒(半音)憾(引下同)[牟*含](引下同)</p>
<p>
	　　才说妙<a>真言</a>。才一切众身如剑挥断。一时躃地犹如利刃断<a>芭蕉</a>林。亦如大暴恶旋岚猛风飘众树叶。吹掷大众置于轮围山间。唯除十地大菩萨等。一切佛国土三千大千世界。咸被大忿怒王威光焚烧。同一体相成大火聚。苏弥卢山摩诃苏弥卢山。铁围山大铁围山。一切大海皆悉枯涸。干烧成就灰烬。大众咸见</p>
<p>
	　　欲作诸事业先结三么耶</p>
<p>
	　　二羽齐轮合并建于二空</p>
<p>
	　　由是加持故身即同如来</p>
<p>
	　　三么耶真言曰</p>
<p>
	　　曩莫三漫跢没驮南(引下同)婀三谜底哩(二合)三谜三么曳莎嚩(二合下同)诃(引下同)</p>
<p>
	　　次结法界印</p>
<p>
	　　以二金刚拳二风侧相拄</p>
<p>
	　　真言曰</p>
<p>
	　　曩莫三漫跢嚩日啰(二合引)[赤*皮](引)达么驮(引)妒(引)娑嚩(二合下同)婆(引)嚩句[山*含](归命同前)</p>
<p>
	　　结转法轮印</p>
<p>
	　　二羽反相叉二空峰相合</p>
<p>
	　　加身分五处身同执金刚</p>
<p>
	　　真言曰</p>
<p>
	　　曩莫三漫多嚩日啰(二合)[赤*皮]嚩日啰(二合)怛么(二合)句[山*含]</p>
<p>
	　　次结大精进慧剑秘密印</p>
<p>
	　　二手三补吒风屈初节合</p>
<p>
	　　峰拄空上节由结是印故</p>
<p>
	　　结使皆断坏</p>
<p>
	　　真言曰</p>
<p>
	　　曩谟三漫跢没驮南(归命)摩诃渴誐尾惹也达么散捺啰(二合下同)舍曩娑诃惹娑得迦(二合)也儞哩(二合)砌娜迦多佗蘖多地目讫底(二合)儞啰惹跢尾啰(引)誐达么儞乞厕(二合)跢吽</p>
<p>
	　　剑印改二空出于风火间</p>
<p>
	　　是名法螺印</p>
<p>
	　　真言曰</p>
<p>
	　　曩莫三漫多没驮南暗</p>
<p>
	　　复次献华座名金刚莲华</p>
<p>
	　　定慧芙蓉合水火俱散开</p>
<p>
	　　犹如莲华叶二风屈附火</p>
<p>
	　　初节之侧住奉诸佛菩萨</p>
<p>
	　　真言曰</p>
<p>
	　　曩莫三漫多没驮南(引)阿(引)</p>
<p>
	　　二羽忿怒缚二风屈如钩</p>
<p>
	　　是名钩密印能办摄召事</p>
<p>
	　　真言曰</p>
<p>
	　　曩莫三满多母驮南阿(引)萨嚩怛嚩(二合)钵啰(二合引)底诃跢怛佗(引)蘖党(引)矩舍冒地左里也(引)跛哩布啰迦娑嚩(二合)诃</p>
<p>
	　　次奉献阏伽</p>
<p>
	　　以前商佉印诵是秘密言</p>
<p>
	　　曩莫三满多母默(引)南誐誐曩(引)三么三么娑嚩(二合)诃</p>
<p>
	　　涂香供养印二羽芙蓉合</p>
<p>
	　　风各如弹指空并押风轮</p>
<p>
	　　真言曰</p>
<p>
	　　娜莫三满多母驮(引)南尾秫驮巘度纳婆(二合)嚩娑嚩(二合)诃</p>
<p>
	　　以前涂香印二空住风侧</p>
<p>
	　　中节之下际名华供养印</p>
<p>
	　　真言曰</p>
<p>
	　　娜莫三满多母驮(引)南么诃昧底哩夜(三合)毗庾(二合)娜誐(二合)帝娑嚩(二合引)诃(引)</p>
<p>
	　　二手三补吒地竖住水下</p>
<p>
	　　二火屈上节和合少下水</p>
<p>
	　　二风屈中节峰跓住空头</p>
<p>
	　　名焚香供养</p>
<p>
	　　真言曰(亦有归命)</p>
<p>
	　　达么驮怛嚩(二合下同)弩誐帝娑嚩(二合引)诃(引)</p>
<p>
	　　饮食供养印二手虚心合</p>
<p>
	　　定慧空入掌</p>
<p>
	　　真言曰(有归命)</p>
<p>
	　　婀啰啰迦啰啰么邻(上)娜弭摩邻(上)娜泥摩诃么里娑嚩(二合引)诃(引)</p>
<p>
	　　以前饮食印唯改二空轮</p>
<p>
	　　并建离满月名灯明供养</p>
<p>
	　　真言曰(有归命)</p>
<p>
	　　怛佗孽跢啰止(二合)娑颇(二合)啰弩嚩婆(引)娑曩誐誐怒(奴奥反)那(引)哩曳娑嚩(二合引)诃(引已上真言一切同用剑真言归命)</p>
<p>
	　　次结无动尊根本秘密印</p>
<p>
	　　二羽内相叉轮轮各如环</p>
<p>
	　　二空住水侧火峰住空面</p>
<p>
	　　二空和合竖次宝山印相</p>
<p>
	　　定慧内相叉二空入满月</p>
<p>
	　　以二金刚拳定置慧拳上</p>
<p>
	　　名头秘密印以印置于头</p>
<p>
	　　二羽内相叉二空入满月</p>
<p>
	　　风轮和合竖印眼及眉间</p>
<p>
	　　是名眼密印次结口密印</p>
<p>
	　　地轮内相叉水押地叉间</p>
<p>
	　　二火并伸直空各加水甲</p>
<p>
	　　二风加火甲以印置于口</p>
<p>
	　　复次密印相二羽三补吒</p>
<p>
	　　风空如弹指是名心密印</p>
<p>
	　　复次三补吒二火建如幢</p>
<p>
	　　风住火初节二水如宝形</p>
<p>
	　　二地及二空各各而建立</p>
<p>
	　　印心及两肩喉位顶上散</p>
<p>
	　　次作恶叉波名师子奋迅</p>
<p>
	　　不改前密印开竖慧风轮</p>
<p>
	　　次结火焰印以慧手空轮</p>
<p>
	　　加于水火甲风竖拄定掌</p>
<p>
	　　右旋成界方左转名解散</p>
<p>
	　　火焰轮止印定慧各为拳</p>
<p>
	　　空出火风间二拳背相合</p>
<p>
	　　能制止诸火次商佉密印</p>
<p>
	　　定空加地水慧羽亦如之</p>
<p>
	　　二火甲如针观风附火节</p>
<p>
	　　止风开竖之不动渴诚印</p>
<p>
	　　止空加地水风火并伸直</p>
<p>
	　　是名三昧鞘慧手亦如之</p>
<p>
	　　观风火轮入定空水地环</p>
<p>
	　　轮面与月合即釰住定鞘</p>
<p>
	　　抽出办诸事断结辟护等</p>
<p>
	　　次结罥索印慧空加水火</p>
<p>
	　　及地等三轮风建入定月</p>
<p>
	　　止地水火拳空风拄如环</p>
<p>
	　　是名索幖帜三钴金刚印</p>
<p>
	　　观空加风甲三轮如金刚</p>
<p>
	　　所有诸供具散洒作净除</p>
<p>
	　　密印已说竟圣者无动尊</p>
<p>
	　　说一切真言用前金刚印</p>
<p>
	　　当诵是真言</p>
<p>
	　　曩莫三漫跢嚩日啰(二合引)[赤*皮](引下同此归命)吽尾讫哩(二合下同)跢尾迦吒尾羯啰(引)路啰特嚩 (二合引)计舍吽嚩日啰(二合引)仡啰(二合引)仡啰吽发吒(吒半音呼下同)</p>
<p>
	　　此一真言用金刚印。能为成办一切事业</p>
<p>
	　　复次真言曰用渴诚印</p>
<p>
	　　没莫三漫跢嚩日啰(二合引)[赤*皮]唵婀左攞迦(引)拏没驮际吒迦吽吽佉(引)呬佉呬伊南(上)仡哩(二合上下同)啰怛曩(三合)[牟*含]贺(引)攞贺攞尾沙索(入)跛哆(二合)恶纥哩(引入)郝贺(引)发吒(吒半音)阿(引)哩夜(二合)左攞(引)孽縒紧止啰(引)也徒伊南(上)迦(引)哩养(二合)矩噜娑嚩(二合引)诃(引)</p>
<p>
	　　以此真言用前剑印。一切事业皆能成办次一真言用前索印</p>
<p>
	　　曩莫三满多嚩日啰(二合)喃暗播舍盆(去)若曩吽发吒(吒半音呼)</p>
<p>
	　　真言用索印能成一切事</p>
<p>
	　　复次心真言用金刚密印</p>
<p>
	　　曩莫三满多嚩日啰(二合引)喃婀左攞迦拏赞拏娑(引)驮也吽发吒(吒字半音)</p>
<p>
	　　此之真言用金刚印能为成办</p>
<p>
	　　一切事业次说不空圣者无动</p>
<p>
	　　威怒真言</p>
<p>
	　　曩莫三满多嚩日啰(二合引)喃怛啰(二合)吒(半音)阿慕伽赞拏摩诃路沙拏娑颇(二合引)吒也吽怛啰(二合)么也怛啰(二合)么也吽怛啰(二合)吒(半音)憾[牟*含]</p>
<p>
	　　<a>行者</a>每食讫以是真言加</p>
<p>
	　　残余置净处奉献无动尊</p>
<p>
	　　次说圣无动大威怒之王</p>
<p>
	　　一字心真言</p>
<p>
	　　曩莫三满多缚日啰(二合引)喃憾(引已上诸真言归命同上)</p>
<p>
	　　用是一字心真言能成办</p>
<p>
	　　一切事业作通用一切印</p>
<p>
	　　复次圣无动布字秘密法</p>
<p>
	　　从顶乃至足一一安布之</p>
<p>
	　　顶上安长欠而成于顶相</p>
<p>
	　　顶相真言曰</p>
<p>
	　　曩莫萨嚩怛他孽帝毗药(二合下同)萨嚩目契毗药(二合)萨嚩他(引)唵婀左攞赞拏欠(引)</p>
<p>
	　　企孕安头上成就尸佉髻</p>
<p>
	　　头髻真言曰</p>
<p>
	　　曩莫萨嚩怛他孽帝毗药(二合)萨嚩目契毗药(二合)萨嚩他唵阿左罗企孕(二合)企孕(二合引归命如顶明)</p>
<p>
	　　弃布于头左成一发索垂</p>
<p>
	　　垂发真言曰</p>
<p>
	　　曩莫萨嚩怛他孽帝毗药(二合)萨嚩目契毗药(二合)萨嚩他(引)唵赞拏(已下真言首皆安之)弃</p>
<p>
	　　长憾安于额成啰啰吒相</p>
<p>
	　　毫相真言曰</p>
<p>
	　　憾(引)</p>
<p>
	　　长呬布两耳成就金刚耳</p>
<p>
	　　耳相真言曰</p>
<p>
	　　呬</p>
<p>
	　　左眼布怛啰其字戴长声</p>
<p>
	　　吒置于左眼半义不应全</p>
<p>
	　　眼相真言曰</p>
<p>
	　　怛啰(引)吒(半音)</p>
<p>
	　　长吽布两鼻布诵是真言</p>
<p>
	　　吽</p>
<p>
	　　贺字第九转名护安于口</p>
<p>
	　　诵是口真言</p>
<p>
	　　护(引)</p>
<p>
	　　贺短加空点名憾布舌端</p>
<p>
	　　成金刚舌相诵是舌真言</p>
<p>
	　　憾</p>
<p>
	　　长莽布两肩诵是肩真言</p>
<p>
	　　莽</p>
<p>
	　　莽短加空点名[牟*含]布于喉</p>
<p>
	　　诵是喉真言</p>
<p>
	　　[牟*含]</p>
<p>
	　　短跢安空点名瞻布两乳</p>
<p>
	　　布诵是真言</p>
<p>
	　　瞻</p>
<p>
	　　短么安空点名满安于心</p>
<p>
	　　诵是心真言</p>
<p>
	　　满</p>
<p>
	　　短吒并空点布于脐轮中</p>
<p>
	　　大空严饰故而成就咤暗</p>
<p>
	　　诵是脐真言</p>
<p>
	　　咤暗(二合)</p>
<p>
	　　咤字第九转顶戴大空点</p>
<p>
	　　安布于两胁诵是胁真言</p>
<p>
	　　咤唵(二合引)</p>
<p>
	　　最初声吒字当用置于腰</p>
<p>
	　　布诵是真言</p>
<p>
	　　咤</p>
<p>
	　　贺字十二转名郝布两髀</p>
<p>
	　　诵是髀真言</p>
<p>
	　　郝</p>
<p>
	　　贺第十一转名憾布两膝</p>
<p>
	　　布诵是真言</p>
<p>
	　　憾</p>
<p>
	　　贺字第二转并以大空点</p>
<p>
	　　名憾布两足诵足印真言</p>
<p>
	　　憾(引归命同前)</p>
<p>
	　　是圣无动尊摩诃威怒王</p>
<p>
	　　布字秘密法十九种真言</p>
<p>
	　　并布诸支分修真言菩萨</p>
<p>
	　　作是布置已自身成圣尊</p>
<p>
	　　一切天素啰及十地菩萨</p>
<p>
	　　不复能摇动一切天及龙</p>
<p>
	　　八部诸鬼神于是等众中</p>
<p>
	　　为<a>自在</a>啰惹</p>
<p>
	　　复次圣无动尊大威怒王。说大身真言曰</p>
<p>
	　　曩莫三漫跢嚩日啰(二合)[赤*皮]阿慕伽曀呬婀钵啰(二合)底贺跢曀呬婀左攞际吒婀难跢迦(引)曩底瑟吒(二合下同)底瑟吒(二合同上)左(引)拏左(引)拏跢抳怛吒乌(二合)尾勒南(二合引)伽(引)哆也莽啰也佉(引)娜也萨跢单左茗婀拏满驮婀讫娘(二合引)矩噜婀娑荷驮曩(引)仡啰(二合)羯吒羯吒莽吒莽吒憾憾婀底么攞曀呬摩诃愚拏避洒拏捺吒捺吒婀尾舍(引)婀尾舍婀左攞制吒萨嚩怛啰(引)努跢[口*束*页]迦际吒跢吒跢吒娜么娜么发吒(半音)发吒(吒半音)憾[牟*含](引)</p>
<p>
	　　圣者无动尊大威怒王。复说三。三么耶摄召真言曰</p>
<p>
	　　曩莫三漫跢(引)莫伽(引)钵啰(二合)底贺跢嚩日啰(二合引)[赤*皮]婀钵啰(二合)底贺党(引)矩施婀曩也</p>
<p>
	　　吽婀慕伽摩诃么朗(引)矩施婀(引)曩也吽(引)摩诃底哩(二合)三么养矩施吽(引)怛啰(二合引)吒(半音下同)怛啰(二合)吒(半音)嚩日礼(二合)啰吒啰吒嚩日[口*礼](二合)迦吒迦吒嚩日礼(二合)曩吒曩吒嚩日礼跢呬跢呬党矩噜三么也嚩日啰(二合引)么诃么攞尾羯啰(二合引)茗婀(引)曩也施(引)伽囕(二合)娑佗(二合)跛也萨鑁(引)满驮也娑(引)[口*礼]么哩粖里儞慕止计慕左也满荡(引)婀难跢么么底儞婀三茗底哩(二合)三么也么诃么朗(引)矩施婀娑荷婀娑忙[口*银]儞(二合)吽荷啰荷啰婀三茗怛啰(二合)呬么阿么朗(引)矩施吽婀羯洒也婀三忙[口*银]儞(二合)娑嚩(二合引)诃(引一切皆同)</p>
<p>
	　　圣者无动大威怒王。复说护身结界三磨耶真言曰</p>
<p>
	　　曩莫三漫跢嚩日啰(二合引)[赤*皮]怛啰(二合引)吒(半音)婀慕伽赞拏么诃路洒拏娑破(二合)吒也婀(引)曩也婀娑荷婀三忙[口*银]儞(二合)吽吽尾觐喃吽怛啰(二合)吒(半音)</p>
<p>
	　　圣者无动尊大威怒王。复说加护所住处真言曰</p>
<p>
	　　曩莫三漫跢嚩日啰(二合引)[赤*皮]怛啰(二合引)吒(半音)阿慕伽赞拏摩诃路洒拏娑颇(二合)吒也萨嚩尾觐南(二合引)么么娑嚩(二合引)娑底(二合)扇(引)底始鑁茗婀左攞党(引)矩噜怛啰(二合)么也怛啰(二合引)吒(半音呼)憾[牟*含]</p>
<p>
	　　复说无比力圣者无动心</p>
<p>
	　　能成办一切事业之法门</p>
<p>
	　　菜食作念诵数满十万遍</p>
<p>
	　　断食一昼夜方设大供养</p>
<p>
	　　作护摩事业应以苦练木</p>
<p>
	　　两头揾酥烧八千枚为限</p>
<p>
	　　已成初行满心所愿求者</p>
<p>
	　　皆悉得成就发言咸随意</p>
<p>
	　　所摄召即至欲验法成者</p>
<p>
	　　能摧折树枝能堕落飞鸟</p>
<p>
	　　河水能令谒陂池使枯涸</p>
<p>
	　　能使水逆流能移山及动</p>
<p>
	　　制止诸外道咒术力不行</p>
<p>
	　　复次成就法候月蚀之时</p>
<p>
	　　断食一日夜应以未至地</p>
<p>
	　　黄牛瞿摩夷涂拭曼茶罗</p>
<p>
	　　置大般若经以诸妙华香</p>
<p>
	　　布散于坛上应取黄牛酥</p>
<p>
	　　犊母同色者酥数满一两</p>
<p>
	　　置于赤铜器以佉陀罗木</p>
<p>
	　　搅酥作加持令现三种相</p>
<p>
	　　暖能成敬爱烟相变颜色</p>
<p>
	　　令<a>寿命</a>增长火光相出现</p>
<p>
	　　足践于<a>虚空</a>得成就大仙</p>
<p>
	　　复次于山顶不食而念诵</p>
<p>
	　　满一洛叉遍能见诸伏藏</p>
<p>
	　　取与皆自在次除死灾法</p>
<p>
	　　以乳作护摩一千遍为限</p>
<p>
	　　能除死灾难又除大死法</p>
<p>
	　　以骨泸草揾酥乳蜜护摩</p>
<p>
	　　满一千万遍能除大死难</p>
<p>
	　　所谓国人民疾疫行夭折</p>
<p>
	　　故名大死难</p>
<p>
	　　复次成就法以酥酪蜜等</p>
<p>
	　　莲华揾护摩满一洛叉遍</p>
<p>
	　　莲华大吉祥天女而现前</p>
<p>
	　　满修行者愿复次成就法</p>
<p>
	　　入赴海河水深至于肩处</p>
<p>
	　　于中作念诵满三洛叉遍</p>
<p>
	　　得一大聚落随所护摩物</p>
<p>
	　　得如是色衣若以稻谷护</p>
<p>
	　　获得无尽谷</p>
<p>
	　　又一护摩法以蜜攞嚩果</p>
<p>
	　　护摩十万遍当获得惹位</p>
<p>
	　　复次护摩法以比哩孕愚</p>
<p>
	　　华护摩十万成就敬爱事</p>
<p>
	　　又法以松木护摩十万遍</p>
<p>
	　　得众人归敬又法以<a>大麦</a></p>
<p>
	　　护摩十万遍得成大长者</p>
<p>
	　　次说无动尊画像仪法则</p>
<p>
	　　于<a>袈裟</a>上画圣者无动尊</p>
<p>
	　　右垂一索发左目而现眇</p>
<p>
	　　右手操锐剑左手执罥索</p>
<p>
	　　安坐宝盘山现叱咤喑鸣</p>
<p>
	　　作怖三界相其身遍青色</p>
<p>
	　　上言袈裟画或赤或乾陀</p>
<p>
	　　褐色等缯彩是名为袈裟</p>
<p>
	　　画像作成就置赴海河边</p>
<p>
	　　修行者衣服所差色如像</p>
<p>
	　　屏舍诸世务断诸异言说</p>
<p>
	　　乞食作念诵满五洛叉遍</p>
<p>
	　　数毕便断食满一日一夜</p>
<p>
	　　应以战娜迦其形似毕豆</p>
<p>
	　　和酥作护摩一万数为极</p>
<p>
	　　无动尊现身奉事修行者</p>
<p>
	　　犹如婆誐鑁得三摩地成</p>
<p>
	　　与诸大菩萨得同共止住</p>
<p>
	　　复次画像法取死人衣服</p>
<p>
	　　画圣无动尊相貌如前说</p>
<p>
	　　刺取自身血画无动像眼</p>
<p>
	　　安像面于西真言行菩萨</p>
<p>
	　　面东对像坐三时皆澡浴</p>
<p>
	　　着所浴湿衣断语作持诵</p>
<p>
	　　满一十万遍以诸杂饮食</p>
<p>
	　　施一切鬼神黑月分八日</p>
<p>
	　　断食一日夜取一未坏尸</p>
<p>
	　　遍身者瘢痕诸根皆全具</p>
<p>
	　　少年好丈夫得如是死尸</p>
<p>
	　　当坐于心上念诵一万遍</p>
<p>
	　　其尸即动摇明者不应怖</p>
<p>
	　　尸口出妙莲便即须割取</p>
<p>
	　　执之便腾空成就持明仙</p>
<p>
	　　身状如梵天得为仙中王</p>
<p>
	　　若对像三时念诵满六月</p>
<p>
	　　随力办供养烧悼沉水香</p>
<p>
	　　得成就惹位又法加幢幡</p>
<p>
	　　一千遍满足能降伏他军</p>
<p>
	　　若止诸冤敌画黄色大身</p>
<p>
	　　四面手亦四口出现利牙</p>
<p>
	　　作大暴恶形遍身成火焰</p>
<p>
	　　作吞他力相所有战阵时</p>
<p>
	　　置像于军前犹如以罥索</p>
<p>
	　　作摄缚彼相令使他归降</p>
<p>
	　　若欲成敬爱以盐作彼形</p>
<p>
	　　称名而片割护摩七日内</p>
<p>
	　　设有大威德咸来伏从之</p>
<p>
	　　又一成就法若底花护摩</p>
<p>
	　　满一十万遍得药厕抳来</p>
<p>
	　　伏从持明者复次护摩法</p>
<p>
	　　以旋风所飘叶作护摩事</p>
<p>
	　　得彼着颠狂又摄召护摩</p>
<p>
	　　盐作护摩事能摄诸天女</p>
<p>
	　　及召仙女等又法安悉香</p>
<p>
	　　作护摩事业得为国大臣</p>
<p>
	　　又法画释迦牟尼如来像</p>
<p>
	　　右边画文殊童子之形像</p>
<p>
	　　左画金刚手菩萨微笑形</p>
<p>
	　　于下画无动大威怒金刚</p>
<p>
	　　着种种璎珞严饰身支分</p>
<p>
	　　画毕于像前念诵五十万</p>
<p>
	　　一切皆成办打贼用眼印</p>
<p>
	　　诵吽字真言所有诸冤敌</p>
<p>
	　　能使着颠狂真言者不舍</p>
<p>
	　　乃至置殒灭复次成敬爱</p>
<p>
	　　以烧死尸灰加持一七遍</p>
<p>
	　　散于彼身上即敬爱成就</p>
<p>
	　　又法以牛黄加持一七遍</p>
<p>
	　　点置于眉间一切皆伏从</p>
<p>
	　　无复违拒者复次观自身</p>
<p>
	　　成本尊形状以真言文字</p>
<p>
	　　布身诸支分一百由旬内</p>
<p>
	　　所有难调御鬼神所持者</p>
<p>
	　　皆悉能散坏又正报尽者</p>
<p>
	　　能延六月住又法壁画剑</p>
<p>
	　　以俱哩迦龙缠交于剑上</p>
<p>
	　　加持一千遍剑中观婀字</p>
<p>
	　　发生威焰光令病者看之</p>
<p>
	　　便即阿尾舍问者皆实说</p>
<p>
	　　若能于每日诵一百八遍</p>
<p>
	　　无动尊常逐修真言菩萨</p>
<p>
	　　每食余残者以置于净处</p>
<p>
	　　奉献无动使随心获悉地</p>
<p>
	　　又法于分怒诵吽字真言</p>
<p>
	　　能止云雨等又法以刺木</p>
<p>
	　　作护摩事业能止大风雨</p>
<p>
	　　复能成众事复次画像法</p>
<p>
	　　于袈裟上画应作青黑色</p>
<p>
	　　发向左边垂作童真形状</p>
<p>
	　　手操烁讫底或执嚩日啰</p>
<p>
	　　眼睛色微赤威焰光赫奕</p>
<p>
	　　坐于盘山上其山色赤黄</p>
<p>
	　　着青色衣服作孩子相貌</p>
<p>
	　　对此画像形结一切密印</p>
<p>
	　　皆悉得成就先所思念事</p>
<p>
	　　若旧若新等皆悉得成就</p>
<p>
	　　所有隐形法轮剑飞空药</p>
<p>
	　　若无是画像但于寂静处</p>
<p>
	　　念诵皆成就又法或以镜</p>
<p>
	　　中看一切事或辟画像上</p>
<p>
	　　问看诸事等皆得随意应</p>
<p>
	　　又法以无病童男或童女</p>
<p>
	　　作阿尾舍法问三世诸事</p>
<p>
	　　皆悉得成办复次说使者</p>
<p>
	　　成就之法门起黑月一日</p>
<p>
	　　对像三时念各一百八遍</p>
<p>
	　　至白十五日月轮<a>圆满</a>时</p>
<p>
	　　如前所演说最初承事法</p>
<p>
	　　以苦练木柴及以白芥子</p>
<p>
	　　从黄昏起首护摩至夜半</p>
<p>
	　　使者即来赴不来尽一夜</p>
<p>
	　　决定来出现来问持明者</p>
<p>
	　　求乞进止等随意而处分</p>
<p>
	　　皆悉依奉行若欲往天宫</p>
<p>
	　　使者戴接往使取天帝释</p>
<p>
	　　妃后婇女等亦皆能将来</p>
<p>
	　　若所须宫观皆悉能成办</p>
<p>
	　　若齿木净水涂扫等事业</p>
<p>
	　　悉皆能为作所使令作者</p>
<p>
	　　一切能成办如圣者所须</p>
<p>
	　　皆使成办之若一夜护摩</p>
<p>
	　　使者不出现彼即决定死</p>
<p>
	　　圣者无动使法门说已竟</p>
<p>
	　　金刚手光明灌顶经最胜立印圣无动尊大威怒王念诵仪轨法品</p>
		</div>
		
		
		</div></div><hr><script charset='utf-8' src='../../js/footer.js'></script></body></html>