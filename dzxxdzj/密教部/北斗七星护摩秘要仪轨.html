<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，北斗七星护摩秘要仪轨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>北斗七星护摩秘要仪轨</center></div><div class='fo'><center>经文出处:来自无量光明网</center><br/><br>
			<p>　　<strong>北斗七星护摩秘要仪轨</strong></p>
<p>　　大兴善寺翻经院灌顶阿阇梨述</p>
<p>　　我今为末世薄福众生故。说是北极七星供养护摩次第仪则。于静室中作一水坛。或方或圆各足一肘。以茅香甘松熏陆龙脑白檀五味和合泥涂之。其坛场内安着圆炉。饮食果子分别置之。烧食谓饭食果饼酥蜜等。但五谷并乳木。随人命星相捡用之</p>
<p>　　先启词曰至心奉启北极七明娜罗贪狼巨门禄存文曲廉贞武曲破军尊星。为陀主某甲。灾厄<a>解脱</a><a>寿命</a>延长得见百秋。今作<a>曼荼罗</a>。唯愿垂哀降临此处。纳受护摩。拥护施主某甲。灾难解脱寿命增长所愿从心(三遍)</p>
<p>　　次结其印。虚心合掌。以二大指。捻二无名指甲。二中指二小指如莲叶。二头指小开屈来去</p>
<p>　　次诵一字顶轮王<a>真言</a>。并召北斗七星真言</p>
<p>　　顶轮真言曰</p>
<p>　　【◇】曩慕三曼多那罗那罗跛左【◇】啰吽</p>
<p>　　召北斗真言曰</p>
<p>　　【◇】曩莫三曼多那罗曩翳醯呬颇【◇】伊贺伊那伊迦伊啰伊谟啰(二合)【◇】哆啰伽啰唅娑嚩诃</p>
<p>　　以手取木及谷并酥蜜油等。掷之于炉内火烧之。自专视其本命之星。若动摇变色。光照通烁光貌黄白者。即应愿如来依前法七日夜而为之。必应如事不即其星藏没不见(决云不求也)谓北斗七星者日月五星之精也。曩括七曜照临八方上曜于天神下直于人间。以司<a>善恶</a>而分祸福。群星所朝宗万灵所俯仰。若有人能<a>礼拜</a>供养长寿福贵。不信敬者运命不久。是以禄命书云。世有司命神每至庚申日。上向天帝陈说众人之<a>罪恶</a>。重罪者则彻算。轻罪者则去纪。算书纪告即主命已者。是故如来为末世薄福短命夭死众生故。说是一字顶轮王召北斗七星供养护摩之仪则。为供养者。令其属命星数削死籍还付生籍。若诸国王于自宫中作曼茶罗。<a>如法</a>护摩礼拜供养。北斗<a>欢喜</a>为拥护故。久居胜位恒受安稳。后妃夫人后宫彩女。王子群臣三公百官。上下和穆不行非法。人民炽盛稼穑丰饶国土安宁。无有灾难不现怪异。疫病死亡不起。境内怨敌群贼自然退散。故以是法甚为秘要</p>
		</div>
		
		
		</div></div><hr><script charset='utf-8' src='../../js/footer.js'></script></body></html>