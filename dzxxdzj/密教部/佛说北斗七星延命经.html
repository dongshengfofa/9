<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说北斗七星延命经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说北斗七星延命经</center></div><div class='fo'><center>经文出处:来自无量光明网</center><br/><br>
			<p style="text-align: center"><strong><img alt="第1307部 佛说北斗七星延命经" src="./images/佛说北斗七星延命经0.png" style="width: 484px; height: 300px" title="第1307部 佛说北斗七星延命经" /></strong></p>
<p><strong>　　<a>婆罗门</a>僧将到此经唐朝受持</strong></p>
<p><strong>　　イ</strong></p>
<p>　　子生人。向此星下生。禄食黍。有厄宜供养此经及带本星符。大吉。</p>
<p><strong>　　ロ</strong></p>
<p>　　丑生亥生人。同向此星下生。禄食粟。有厄宜供养此经及带本星符。大吉。</p>
<p><strong>　　ハ</strong></p>
<p>　　寅生戌生人。同向此星下生。禄食<a>粳米</a>。有厄宜供养此经及带本星符。大吉。</p>
<p><strong>　　ニ</strong></p>
<p>　　卯生酉生人。同向此星下生。禄食小豆。有厄宜供养此经及带本星符。大吉。</p>
<p><strong>　　ホ</strong></p>
<p>　　辰生申生人。同向此星下生。禄食麻子。有厄宜供养此经及带本星符。大吉。</p>
<p><strong>　　ヘト</strong></p>
<p>　　巳生未生人。同向此星下生。禄食<a>大豆</a>。有厄宜供养此经及带本星符。大吉。</p>
<p><strong>　　チ</strong></p>
<p>　　午生人。向此星下生。禄食小豆。有厄宜供养此经及带本星符。大吉。</p>
<p>　　南无贪狼星。是东方最胜世界运意通证如来佛。</p>
<p>　　南无巨门星。是东方妙宝世界光音<a>自在</a>如来佛。</p>
<p>　　南无禄存星。是东方<a>圆满</a>世界金色成就如来佛。</p>
<p>　　南无文曲星。是东方无忧世界最胜吉祥如来佛。</p>
<p>　　南无廉贞星。是东方净住世界广达智辨如来佛。</p>
<p>　　南无武曲星。是东方法意世界法海游戏如来佛。</p>
<p>　　南无破军星。是东方琉璃世界药师琉璃光如来佛。</p>
<p>　　若遇行年灾厄礼此经七拜。</p>
<p>　　尔时佛告文殊师利<a>菩萨</a>。所说此经。有大威神有大威力。能救一切众生重罪能灭一切业障。若有<a>比丘</a>僧比丘。宰官<a>居士</a>善男子善女人。若贵若贱大小生命。皆属北斗七星所管。若闻此经受持供养转读。劝于朋友亲族骨肉受持者现世获福后世得生天上。若善男子善女人。或先亡过者堕于<a>地狱</a>。或受种种苦楚。若闻此经信敬供养。即得先亡离于地狱。生于<a>极乐世界</a>　若有善男子善女人。或被鬼魅所侵邪魔所娆。恶梦怪异魂魄惊恐。若闻此经受持供养。即得魂魄安宁。永无恐怖　若善男子善女人。或有仕官身役善发征行。若遇此经信敬供养。即得仕官高迁甚大吉　若善男子善女人。或是疾病缠身。欲求轻差。当于净室<a>烧香</a>供养此经。疾病痊瘥　若善男子善女人。欲得进达及以出行经纪。求财称遂兴生货卖。若遇此经信敬供养。即得求财称遂出入大吉。若有善男子善女人。或养蚕虚耗六畜不安。即于净室烧香供养此经。即得田蚕遂意六畜孳荣。永无损失亦无灾障　若有女人怀胎难月。若遇此经信敬供养。即一得母子分解厄难消除。所生儿女。皆得端正长命果报　若善男子善女人。须知北斗七星管人生命。一生之中所有灾厄。官事口舌釜鸣百怪。若遇此经信敬供养。一无妨害　尔时文殊师利言善男子善女人恭敬信受作礼而散。</p>
<h2>佛说北斗七星延命经</h2>
<p>　　（薄草决十七本命下。引用此经。今年幸得梅尾山法鼓台传习之本于洛北福胜密寺。施国训铸版。于时享和二岁次壬戌纪号仲夏月<a>沙门</a>快道记丰山小池坊轮下总持院　一挍加笔讫慈顺）。</p>
		</div>
		
		
		</div></div><hr><script charset='utf-8' src='../../js/footer.js'></script></body></html>