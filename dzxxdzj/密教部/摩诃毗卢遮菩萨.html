<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，摩诃毗卢遮菩萨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>摩诃毗卢遮菩萨</center></div><div class='fo'><center>经文出处:来自无量光明网</center><br/><br>
			<p>　　<strong>摩诃毗卢遮<a>菩萨</a></strong></p>
<p>　　摩诃毗卢遮那如来定惠均等入三昧耶身双身大圣<a>欢喜</a>天菩萨<a>修行</a>秘密法仪轨</p>
<p>　　鸿卢卿大广智不空<a>三藏</a>奉敕译</p>
<p>　　若有<a>佛弟子</a>。<a>比丘</a><a>比丘尼</a>优婆塞优婆夷四种<a>弟子</a>。若善男子善女人等。欲得修行此圣天菩萨法。令成就所求所愿随心如意者。先须尽珍宝入劳传法师并阿阇梨。为令得欢喜心。百味饮食。资具资财。衣服座具。随身之资具。供养劳令得欢喜心后。其微细秘密甚悉旨宗趣。问求具习觉。应修行秘密法。要道成就法奇舍身求道。尽珍宝入劳。谓资身衣服也。续命饮食。所以自身可被着衣服之料。自可食饮食之料。供养传法师知法阿阇梨。供养此尽珍宝入劳。谓先须以火一升胡麻油温。炭瓫火网白铜多罗加持。大<a>真言</a>百八返。且温且加持。但印三股鉾也</p>
<p>　　根本大真言曰身咒</p>
<p>　　曩谟尾那翼迦(二合)泻贺悉底(二合)母佉泻怛儞也(二合引)他唵娜(去声下同)翼迦(二合)娜翼迦(二合)尾娜翼迦(二合)尾娜翼迦(二合)怛啰(二合)翼迦(二合)簸哩(二合)怛啰(二合)翼迦(二合)饷(引)佉贺悉底(二合)饷(引生反)佉迦只多扇(上)底迦啰(二合)娑嚩(二合引)贺(引)</p>
<p>　　灌沐日中三返。平日旦四返。灌沐限七日为期。乞得成就悉地。以少心咒加持供物。其供物数萝福根欢喜团饼时菓子等。唯现身贤圣供养奉。七日之内必验得。少心咒曰</p>
<p>　　唵只里虐娑婆贺(引二合)</p>
<p>　　每供养奉毕。诵赞叹颂曰</p>
<p>　　唵誐娜婆底洲底娑婆悉底摩诃誐驮转底洲底迦罗耶娑婆贺(引二合)</p>
<p>　　成就所求所愿如意<a>圆满</a>具足故。可令传法阿阇梨欢喜。然后一七日可修行。得四种成就悉地。息增爱调。此谓四种成就悉地法也。毗那夜经说。谓此圣天菩萨供养奉。有三种果报。上品供养奉。令得国王威德。中品供养奉者。令具七宝富饶令得下品供养奉。衣食不乏饱满具足自然也。上品供养奉者。令得传法人欢喜之心。秘密甚深□旨被教授。<a>如法</a>供养奉。中品供养奉者仪轨可见不悟具次第要道略供养奉。下品供养奉者。不灌沐油。只别殿令坐。所得每初分供养奉。此名为下品。像末佛弟子。自之心怀悭贪我慢爱惜之心。不成得传法知道阿阇梨得欢喜悦贺之心。委曲要深趣不问悟。亦自得疎略供养修行。诽谤深秘胜道。招取贫穷无福种子。<a>天台</a>智者阿阇梨止观心要记云。谓有福无智。此愚人不殊龙身鬼(云云)有智无福。此横惑者。非贤圣之心。<a>世间</a>甚自无福能无胜者。世中操者福德自庄严无过哉。谓所以此圣天菩萨供养奉修行时。必令圆满福智也。定者福也。惠均等三摩身者。谓此法初终有两时。一者平旦。二者日中。此两时此平旦增益时也。日中吉祥时也。所以此圣天供养奉人者。福智圆满具足耳。亦毗尼宗有□所权教人者。百世无平等(云云)此法以酒供养<a>附子</a>。此毒物服医师得之除病安身药。和合人合得悦贺。酒此欢喜水妙药也。田夫令悦。此酒也。能饮人药成。恶饮人毒成。此天菩萨人心令得欢喜故。以酒供养此名欢喜水耳。现生国王贵君。如供养奉时。必获得灵验。所供遗咒师服无咎。饮法所制也。此法无制。像末佛弟子发诚心信念。至心殷勤供养奉。不可生起疑心。传法知法者问求具习悟信受奉行。不可疎略。次第法阿阇梨含受具不载。仪轨文能次第法受习<a>觉悟</a>供养修行信受奉行皆大欢喜</p>
<p>　　双身大圣天菩萨修行秘密法仪轨</p>
<p>　　永历元年十月八日书了</p>
<p>　　东寺之本也俊乘记之</p>
<p>　　建久四年四月廿九日书之了</p>
<p>　　宽俊</p>
<p>　　一交了</p>
		</div>
		
		
		</div></div><hr><script charset='utf-8' src='../../js/footer.js'></script></body></html>