<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，降三世忿怒明王念诵仪轨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>降三世忿怒明王念诵仪轨</center></div><div class='fo'><center>经文出处:来自无量光明网</center><br/><br>
			<p>　　<strong>降三世忿怒明王念诵仪轨</strong></p>
<p>　　特进试鸿胪乡大兴善寺<a>三藏</a><a>沙门</a>大广智不空奉诏译</p>
<p>　　尔时诸佛<a>菩萨</a>一切贤圣现<a>世间</a>。利益一切有情。时为非顺正<a>法相</a>。损坏国土众生魔等。阿閦普贤大弘誓甚深故示现忿怒形相。白佛言。我在<a>真言</a>。于世间甚所希有。诸如来被听宣说真言。我等当守护诸<a>佛教</a>法<a>饶益</a>一切有情。尔时佛告言。善哉善哉忿怒王。汝听说降伏真言。则时示现四面八臂极恶大忿怒形相。说真言句颂。真言曰</p>
<p>　　唵苏(苏吽反)婆儞苏婆吽(短呼下同)蘖哩(二合)诃拏(二合)蘖哩(二合)诃拏(二合)吽蘖哩(二合)诃拏(二合)波耶吽阿那野斛(引)婆誐[口*梵]嚩日罗(二合)吽[口*半]吒</p>
<p>　　尔时普贤大士等。说此真言时。三千<a>大千世界</a>六种震动。所有天魔鬼界。于众生生损害者。皆悉恐怖非得安乐。各走集白忿怒尊言。唯愿愍念令我无恐惧。尔时忿怒王。皆令得安稳。则尚右足下踏大<a>自在</a>魔王。左足下踏魔妇人。于国土有情。皆令得快乐。诵此真言一遍。则无量无边魔界。各苦恼热病故。于<a>行者</a>生障碍者无得便者。变成行者仆从乃到妨难。行者宜须护三业内外。此亦可辟除结界印身五处。作契仪则。可见金刚顶瑜伽教中。更不翻译。复不须作诸契法印。但威验皆在此真言。亦无有别咒。若欲修此真言者面东。像前忿怒坐。想我身则为不异本尊威怒王。则净三业。所谓吽字三遍。亦安法界。则二手坚固缚捧额上。左右三转亦成辟除结界。次至心合掌。<a>礼拜</a>忿怒尊诸圣众</p>
<p>　　若欲降伏一切恶人。作三角炉。坛向南。取恶木一遍一烧。满三百二十四遍。恶人自降伏生归依</p>
<p>　　又欲令恶人病疾者。作调伏坛诵根本真言。一千八十遍。烧赤黑二种芥子。一千八十粒一遍一烧。真言句中诵姓名。则洗长病而无死灭</p>
<p>　　若欲除病者。作息灾坛向东。烧白米一千粒一咒一烧真言句中。安除病宇则息病。归伏<a>佛法</a>。无有异心如此枝木</p>
<p>　　若欲顿灭恶人。炉中安恶人姓名形。以恶心诵咒一百八遍。以砂打恶人烧之。则死。若欲急苏。对忿怒王。以慈悲心诵一百八遍。不过时苏复无损坏</p>
<p>　　若欲胜军阵者。取香花木一百八枚。诵真言烧之。即虽魔敌军即时得胜。亦须五谷五香。若无者随在。莫恼不得</p>
<p>　　若欲入山林不遭恶禽兽毒虫者。二手掌内把随节之石咒二七遍。打投行道前。虽禽兽毒虫皆降伏。敢无有害损心</p>
<p>　　若欲被敬爱国王大臣者。作敬爱坛炉烧菊根一百八枚。一咒一烧一则敬爱自来</p>
<p>　　若欲济助重病人者。对像前咒香水一百八遍。急撮入病者腹怀内。则醒起</p>
<p>　　若欲留癫[病-丙+狂]病者。取龙水则咒一百八遍。洗二眼口舌等。自然消灭无有他病</p>
<p>　　若欲缚男女令问显一辞。取柘榴木一丈二尺加持一万遍。然后别处。以枝一咒一打。打人二七处。即万事随问皆显语。即想意计被解缚</p>
<p>　　若行者修此法时。七七日间。须断五谷味盐一心无余境满真言十万遍。尔时本尊现形。作大恶怖魔体。试谦行者心。是时慎勿生散发则法成就</p>
<p>　　尔时忿怒王说此真言时。一切天魔恶鬼等。皆大降伏。而信受归依佛道。各作将护者行者</p>
<p>　　次解结界。<a>礼佛</a>出堂场。任意读般若等之经</p>
		</div>
		
		
		</div></div><hr><script charset='utf-8' src='../../js/footer.js'></script></body></html>