<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，马鸣菩萨大神力无比验法念诵轨仪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>马鸣菩萨大神力无比验法念诵轨仪</center></div><div class='fo'><center>经文出处:来自无量光明网</center><br/><br>
			<p>　　<strong><a>马鸣菩萨</a>大神力无比验法念诵轨仪</strong></p>
<p>　　金刚智奉诏译</p>
<p>　　曩日释迦如来菩提树下坐大众集会中。时马鸣<a>菩萨</a>前白佛言。欲说我庄严<a>佛法</a>。及为成像末贫穷下贱裸形众生有情衣服。历无数劫行菩萨行。所得大神咒有大威德。色力无比。能于<a>世间</a>行<a>殊胜</a>事。无能碍挂。时即佛微[口*笑]告马鸣菩萨言。善哉大丈夫。汝速可说可说。唯然<a>世尊</a>愍念我听说。合掌<a>欢喜</a>从口中放大光明。说光中神咒曰</p>
<p>　　曩谟三曼多没他那迦迦马鸣吃哩吒啰佉吒啰佉莎缚诃</p>
<p>　　若欲受持此法。先从师尽财利布施供给。受习印契<a>真言</a>。则画作菩萨像。色相白肉色而合掌坐白莲华。乘白马着白色衣。以璎珞庄严身。首戴花冠垂右足。画像了泥坛。始自三月三日。东面像向西。以种种广大供具苏乳苏灯供养。二十八日乃至百日。须清净洁净。<a>比丘</a>及传法利生之师恩不已失时。我常檀那家及国土放大光明。成就锦绣罗绵财绢縺致之类。金宝积如山岳。世间受用咨(矣)</p>
<p>　　若有一国一人。<a>修行</a>我本誓故。普天率土民家皆悉如前所说。财利庄严具成就。一人莫乏有患。我本愿皆悉为庄严财宝。于若法至疑惑之心。发起不信之念。不成就一世之愿故。后世之果不定。好好以坚固之情归于法。非忌传授之德。我必日日时时加护念。<a>圆满</a>世间第一妙乐之财利。如向所说系念本誓。向宝坛前。作契印念诵。屈左中指无名指。以大母指押彼二指甲。舒头指及小指安心上。右手把数珠念真言。此名玉环成就一切所愿印。此契印末代愚学之妄不可记于文字。万人中撰十人。十人之中撰一人。许可(矣)</p>
		</div>
		
		
		</div></div><hr><script charset='utf-8' src='../../js/footer.js'></script></body></html>