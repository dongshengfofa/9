<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，焰罗王供行法次第' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>焰罗王供行法次第</center></div><div class='fo'><center>经文出处:来自无量光明网</center><br/><br>
			<p>　　<strong>焰罗王供行法次第</strong></p>
<p>　　阿谟伽<a>三藏</a>撰</p>
<p>　　<a>行者</a>若欲修是法者。先应知是王五变之身并其大宫一一缘起。其五变者。一者焰罗法王。是即本号也。二者死王。三者黄泉国善贺罗王。四者料罪忿怒王。五者檀拏少忿怒王。本宫在铁围山之北地中。是即冥道宫也。五万眷属而为围绕。宫中庭有檀拏幢。其头有一少忿怒之面。王常见其面知人间罪轻重<a>善恶</a>。人间有作重罪之者。从其口出火光光中黑绳涌出警觉。见木札知其姓名料记之。又有作善之者。白莲花从口开敷。其香普薰大山府君五道将军王。常奉王教能定善恶。凡欲修是法时设供物。国王王子及百宦宰相等人民。随人应设供物。胡麻油五谷纸钱币帛香药等用之。苏蜜安善那香药等。入粥和合可煮之。求露地闲静之处。宜修供不知意人见之。杨枝五尺以是教其位。是法疫病气病一切病恼时。宜修兼能修之。正报尽付死籍。能乞王削死籍付生籍。到疫病之家。多诵大山府君咒</p>
<p>　　行者着座涂香摩手臂。南无释迦牟尼如来御名七遍可诵之。以香水洒地上(用<a>竹叶</a>)加持香水。<a>真言</a>曰</p>
<p>　　【◇】唵阿蜜利帝贺曩贺曩吽娑缚(二合)◇贺(引)</p>
<p>　　供师运一念离自他之异故曰无遮心。绝怨亲之念号平等。能行是法是<a>菩萨</a>行广大之愿。能运是慈。是如来慈。为诸福之王。在三檀之上者。良由佛说无尽威德<a>自在</a>光明胜妙真言加持之力也。能令一食为无量食。又使一财成无尽财。一一财食量同法界。普施有情。悉皆充足<a>甘露</a>法食。法食充饱罪灭福生。离恶趣身受人天报。能令施主增益<a>寿命</a>消除业障。即得满足檀波罗蜜现招胜果当证菩提。妙力难思信而不惑。今日施主(某甲)奉为皇帝宰辅及法界有情。普设无遮广大供养。先从诸佛菩萨金刚天等。乃至鬼类冥道诸饿鬼僧尼灵等。记其名籍上。一一立坛上。以供物置籍前。当诵甘露王真言。加持供物观想。右手掌内有字。是字流出甘露水。充满诸供物等</p>
<p>　　洒净净水真言</p>
<p>　　【◇】唵嚩日罗(二合)舍儞吽泮吒</p>
<p>　　已上香水以竹枝洒之。若露地修是法。勿向桃柳之本</p>
<p>　　【图】</p>
<p>　　次可请诸佛菩萨</p>
<p>　　一心奉请本师<a>释迦牟尼佛</a></p>
<p>　　一心奉请<a>世间</a>广大威德自在明神</p>
<p>　　一心奉请西方<a>极乐世界</a>阿弥陀佛</p>
<p>　　一心奉请当来下生<a>弥勒</a>尊佛</p>
<p>　　一心奉请尽<a>虚空</a>界一切诸佛</p>
<p>　　一心奉请大圣文殊师利菩萨摩诃萨</p>
<p>　　一心奉请大圣<a>普贤菩萨</a>摩诃萨</p>
<p>　　一心奉请大悲<a>观世音菩萨</a>摩诃萨</p>
<p>　　一心奉请<a>大势至菩萨</a>摩诃萨</p>
<p>　　一心奉请药王药上菩萨摩诃萨</p>
<p>　　一心奉请除盖障菩萨摩诃萨</p>
<p>　　一心奉请<a>地藏菩萨</a>摩诃萨</p>
<p>　　一心奉请<a>虚空藏菩萨</a>摩诃萨</p>
<p>　　一心奉请金刚藏菩萨摩诃萨</p>
<p>　　一心奉请十方尽虚空界菩萨摩诃萨</p>
<p>　　一心奉请十方尽虚空界声闻缘觉一切贤圣</p>
<p>　　一心奉请一切<a>护法</a>金刚密迹诸善神众</p>
<p>　　惟愿本师释迦牟尼如来。及十方尽虚空遍法界一切诸佛诸大菩萨摩诃萨。一切贤圣众今日今时不舍弘愿。为众生故受我等请。降临此道场。受今施主(某甲)所献供养。今当承以召请真言召请冥道。惟愿三宝哀愍纳受护持(某甲)消除灾难。若是人正报尽虽付死籍。王垂慈悲方便削死籍。愿如大誓即付生籍。寿命百岁常见百秋(云云)</p>
<p>　　即诵诸佛菩萨摄招真言曰</p>
<p>　　曩莫三满多没驮南阿(引)萨缚怛罗(二合)钵啰(二合)底诃跢怛他(引)檗党(引)矩舍冒地左哩也(二合)跛哩布罗迦娑嚩(二合)诃</p>
<p>　　印二羽忿怒缚。二风屈如钩。请了即献供物。先释迦。次普贤文殊(若用王法者请佛菩萨次第可供之)次可请梵天帝释及四天(印金刚合掌称名)四天王每座有一鬼其名东方健达婆王。南方俱盘荼王。西方诸龙。北方二十八大药叉。供了次大梵天。帝释四王印真言</p>
<p>　　四王通心咒印</p>
<p>　　左手大指。中指小指皆立向上。屈头指无名指。拳着掌上。手掌向前。屈肘向上。咒曰</p>
<p>　　唵(一)渐婆罗(二)谢辇陀罗夜(三)莎嚩(去声)诃(四)</p>
<p>　　梵天印</p>
<p>　　左手作拳按腰。右手五指相竖。着之少屈高过肩。观有掌内莲华。真言曰</p>
<p>　　唵没罗(二合)诃么(二合)宁娑嚩(二合)诃</p>
<p>　　次<a>帝释天</a>印</p>
<p>　　右手同前安腰。左手五指直竖。相着地水二指。屈中节以风着火背。空屈中节。真言曰</p>
<p>　　唵因捺啰(二合)野娑嚩(二合)诃</p>
<p>　　焰魔檀陀呼召印真言</p>
<p>　　以两手中指无名指小指正相叉。二头指竖头相拄。二大母指各附二头指侧。开掌如掬水法。大母指来去。真言曰</p>
<p>　　跢侄他(一)唵(二)焰魔檀驮耶(三)尸朋迦唎尼(四)跋折唎杜堤(五)[瑮-木+土]醯[瑮-木+土]醯(六)莎缚(二合)贺(引七)</p>
<p>　　阎罗王法身印屈左手三指。仍称出头指三分许。以大指博。附着头指下节文。头指来去。真言曰</p>
<p>　　唵(一)焰魔罗阇(二)鸟揭啰(去声)毗[口*梨](二合)耶(三)阿揭车(四)莎缚(二合)诃(五)</p>
<p>　　若用是法印咒作大坛。供一切诸佛天等。即结是印七遍。诵咒其焰魔罗王即来受是供。大<a>欢喜</a></p>
<p>　　次请五道将军王。金刚合掌称名。曰五道将军王左司命右司命</p>
<p>　　次请天曹府君一切天曹百司官属都官使者及诸部类。降临此坛场受我供养。地府神君平等大王一切地府百司官属都官使者诸司部类。降临坛场受我供养。典主<a>地狱</a>三十六主马头罗刹牛头罗刹等诸眷属。降临此坛场受我供养。地主明王山川岳渎。城隍社庙一切神众各与眷属。愿到道场受我供养</p>
<p>　　今过僧尼未<a>解脱</a>者。施主先亡七代久远。一切魂灵及无始时来冤家债主。降临此道场受我供养</p>
<p>　　旷野大力烧面大王无量百千万亿那由他恒河沙诸饿鬼等。各与眷属降临此道场。受我供养。归命三宝</p>
<p>　　次召诸饿鬼真言(以右手大母指捻中指头余三指微屈即成弹指声)。真言曰</p>
<p>　　唵部布(入)哩迦哩怛哩怛他(引)揭多夜</p>
<p>　　次诵开喉印真言(印不散前印)。真言曰</p>
<p>　　唵部布(入)帝哩迦哆哩怛他揭多(引)夜</p>
<p>　　请了结钩索锁铃印</p>
<p>　　次光泽诸供物印(用三股印)。真言曰</p>
<p>　　唵入嚩(二合)啰也满度哩莎嚩(二合)诃</p>
<p>　　次以竹叶洒净香水</p>
<p>　　次诵甘露真言曰。展右手于右肩上并众指开中。念<a>三七</a>遍</p>
<p>　　那谟苏卢婆也(一)怛他揭多也(二)怛儞也他(三)唵(四)苏卢苏卢婆罗苏卢婆罗苏卢莎嚩(二合)贺</p>
<p>　　次念毗卢舍那心。转观乳海真言。展右手五指向下。临食器中即成。想鑁字在于掌中</p>
<p>　　那谟三满多没驮南鑁</p>
<p>　　次是等真言。令供物微妙味</p>
<p>　　次可请太山府君。是王住宅。山后有勇猛鬼王。<a>刹那</a>间游行世界。行木札之病(木札者疫病之异名也)以金刚合掌。可诵真言</p>
<p>　　曩莫三曼多没驮喃(引)只怛罗(二合)虞钵多(二合)野莎嚩(二合)贺</p>
<p>　　次可请供诸冥道</p>
<p>　　次至心唱五如来之号</p>
<p>　　曩谟婆誐嚩帝钵啰(二合)保陀啰怛曩(二合)耶怛侘誐哆(引)耶</p>
<p>　　曩谟宝胜如来除悭贪业福德<a>圆满</a></p>
<p>　　曩谟婆誐嚩帝苏噜婆耶怛侘誐哆(引)耶</p>
<p>　　曩谟妙色身如来破丑陋形相好圆满</p>
<p>　　曩谟婆誐嚩帝阿密[口*栗](二合)帝罗阇耶怛宅誐哆(引)耶</p>
<p>　　曩谟甘露王如来灌法身心令受快乐</p>
<p>　　曩谟婆誐嚩帝尾补攞誐怛罗(二合)耶怛侘誐哆(引)耶</p>
<p>　　曩谟广博身如来咽喉宽大受妙味</p>
<p>　　曩谟婆誐嚩帝阿婆延迦罗耶怛侘誐哆(引)耶</p>
<p>　　曩谟离怖畏如来恐怖悉除离饿鬼趣</p>
<p>　　次金刚合掌当奉请地藏菩萨。愿以慈悲令一切冥道次第无令失所</p>
<p>　　次金刚合掌可诵。某甲等谨以香洁饮食及钱财币帛等。先奉献十方诸佛百千俱胝万亿那由侘不可说不可说国土微尘等一切冥宦冥道僧尼灵界五百饿鬼众半天<a>婆罗门</a>诸饿鬼众。一一各得摩伽陀国十六斛食。能令此食悉皆变为法喜<a>禅悦</a>甘露醍醐清净乳海。充遍法界。广大无量无不饱满。悉皆证得解脱菩提。归命<a>常住</a>三宝。次金刚合掌。赞诵曰</p>
<p>　　阿(引)演睹(引)泥嚩左誐素罗(一)紧那罗那罗乞铄迦罗(二合)那野(二)钵啰(二合)嚩啰(二合)达么蘖哩(二合)多地伽罗(二合三)尾达么左钵罗舍么操企也(二合四)儞铭(二合)多部多铭多婆罗迦舍夜(五)怛儞贺室罗(二合)摩拏也驮(引)[牟*含](引)</p>
<p>　　次唱忏悔偈曰今日(某甲)所设供具。多不<a>如法</a>。可[朕-月+口]粗恶。恼乱一切冥宦冥道檀吉尔众。冥道唯愿。令许唯愿慈悲布施欢喜</p>
<p>　　次若欲消除疫病气病疟病者。可供大山府君。若欲解脱恶人怨家咒咀者。又别可供大梵天王四天王位即得解脱。若欲得福德者。可别供二十八大药叉(毗<a>沙门</a>眷属也)若欲拔济正报之命者。可别供焰罗王五道将军。即得削死籍付生籍。总一切任行者之意。但钱币帛等不须供养。阿阇梨召请当所龙神一切灵等可供养(别座)一切随意。常以新衣坛中穿一穴置新衣。每时时以焰魔王真言从坛出。煎饼五谷粥。加诸香花和水净器。以欢喜心四方散之。始从四鬼。一切鬼等欢喜纳受。而后可读大乘经</p>
		</div>
		
		
		</div></div><hr><script charset='utf-8' src='../../js/footer.js'></script></body></html>