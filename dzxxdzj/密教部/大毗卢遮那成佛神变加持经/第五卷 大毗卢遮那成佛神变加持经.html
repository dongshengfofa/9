<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 大毗卢遮那成佛神变加持经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 大毗卢遮那成佛神变加持经</center></div><div class='fo'><center>经文出处:来自无量光明网</center><br/><br>
			<p>　　<strong>大唐<a>天竺</a><a>三藏</a>善<a>无畏</a>共<a>沙门</a>一行译</strong></p>
<h>字轮品第十</h>
<p>　　尔时薄伽梵毗卢遮那。告持金刚秘密主言。谛听秘密主。有遍一切处法门。秘密主若<a>菩萨</a>住此字门。一切事业皆悉成就</p>
<p><span style="color: #800000">　　南么三曼多勃驮喃阿</span></p>
<p><span style="color: #800000">　　南么三曼多勃驮喃娑</span></p>
<p><span style="color: #800000">　　南么三曼多伐折啰（二合）【赤*皮】嚩</span></p>
<p><span style="color: #800000">　　迦佉哦伽遮车若社吒吒拏荼多他娜驮波颇么婆野啰逻嚩奢沙娑诃吃洒（二合右此一转皆上声短呼之）</span></p>
<p><span style="color: #800000">　　南么三曼多勃驮喃阿</span></p>
<p><span style="color: #800000">　　南么三曼多勃驮喃娑</span></p>
<p><span style="color: #800000">　　南么三曼多伐折啰【赤*皮】嚩</span></p>
<p><span style="color: #800000">　　迦佉誐伽遮车惹社吒吒拏荼多他娜驮波颇么婆野啰逻嚩奢沙娑诃吃洒（二合右此一转皆去声长呼之）</span></p>
<p><span style="color: #800000">　　南么三曼多勃驮喃暗</span></p>
<p><span style="color: #800000">　　南么三曼多勃驮喃糁</span></p>
<p><span style="color: #800000">　　南么三曼多伐折啰【赤*皮】鑁</span></p>
<p><span style="color: #800000">　　剑欠俨俭占襜染瞻【齿*占】【口*谄】喃湛担探腩淡【口*窆】【口*泛】【口*（鍐-凶+（鬯-匕））】【口*梵】</span></p>
<p><span style="color: #800000">　　阎【口*蓝】蓝【口*（鍐-凶+（鬯-匕））】</span></p>
<p><span style="color: #800000">　　睒衫参颔吃衫（二合其口边字皆带第一转本音呼之）</span></p>
<p><span style="color: #800000">　　南么三曼多勃驮喃恶</span></p>
<p><span style="color: #800000">　　南么三曼多勃驮喃索</span></p>
<p><span style="color: #800000">　　南么三曼多伐折啰【赤*皮】莫</span></p>
<p><span style="color: #800000">　　【尸@挢】却虐噱灼绰弱杓磔坼搦择呾托诺铎博泊漠簿药【口*落】落嗼铄嗦索臛吃索（二合皆带第一转音入声呼之）</span></p>
<p><span style="color: #800000">　　伊缢坞乌哩【口*捚】里狸翳蔼汗奥</span></p>
<p><span style="color: #800000">　　仰壤【口*拏】曩莽【口*昂】穰儜囊忙噞髯喃南鑁 【唬-儿+（雪-雨）】弱搦诺莫</span></p>
<p>　　秘密主如是字门道。善巧法门。次第住<a>真言</a>道。一切如来神力之所加持。善解正遍知道。菩萨行舞过去未来现在诸佛<a>世尊</a>。已说当说今说。秘密主我今普观诸佛刹土。无不见此遍一切处法门。彼诸如来。无有不宣说者。是故秘密主。若欲了知真言门修菩萨行诸菩萨。于此遍一切处法门。应勤修学。于舸遮吒多波。初中后相加。以等持品类相入。自然获得菩提心行。成等正觉。及般<a>涅槃</a>。有此等所说字门相与。和合真言法教。初中后俱。真言者若如是知。随其自心而得<a>自在</a>。于此一一句。决定意用之。以慧觉知。当授无上<a>殊胜</a>句。如是一轮。轮转字轮。真言者了知此故。常照<a>世间</a>。如大日世尊。而转法轮</p>
<h>秘密漫荼罗品第十一</h>
<p>　　尔时薄伽梵毗卢遮那。以如来眼。观察一切法界。入于法界俱舍。以如来奋迅平等庄严藏三昧。以现法界无尽严故。以是真言行门。度无余众生界。满足本愿故。时佛在三昧中。于如是无尽众生界。从众声门。出随类音声。如其本性。业生成熟。受用果报。显形诸色。种种语言。心所思念。而为<a>说法</a>。令一切众生皆得<a>欢喜</a>。复于一一毛孔。法界增身出现。出已。等同<a>虚空</a>。于无量世界中。以一音声法界语表。演说如来发生偈</p>
<p style="text-align: center">　　能生随类形诸法之<a>法相</a></p>
<p style="text-align: center">　　诸佛与声闻救世因缘觉</p>
<p style="text-align: center">　　勤勇菩萨众及仁尊亦然</p>
<p style="text-align: center">　　众生器世界次第而成立</p>
<p style="text-align: center">　　生住等诸法常恒如是生</p>
<p style="text-align: center">　　由具智方便离于无慧疑</p>
<p style="text-align: center">　　而观此道故诸正遍知说</p>
<p>　　尔时法界生如来身。一切法界。自身表化云遍满毗卢遮那世尊。才生心顷。诸毛孔中出无量佛。展转加持已。还入法界宫中。于是大日世尊。复告持金刚秘密主言。秘密主有造漫荼罗圣尊分位。种子幖帜。汝当谛听善思念之。吾今演说。持金刚秘密主言。如是世尊愿乐欲闻。时薄伽梵以偈颂曰</p>
<p style="text-align: center">　　真言者圆坛先置于自体</p>
<p style="text-align: center">　　自足而至脐成大金刚轮</p>
<p style="text-align: center">　　从此而至心当思惟水轮</p>
<p style="text-align: center">　　水轮上火轮火轮上风轮</p>
<p style="text-align: center">　　次应念持地而图众形像</p>
<p>　　尔时金刚手。升于大日世尊身语意地。法平等观。念彼未来众生。为断一切疑故。说大真言王曰</p>
<p>　　<span style="color: #800000">南么三曼多勃驮喃（一）阿三忙（引）钵多（二合）达摩驮睹（二）蘖登（底孕反）蘖哆喃（三）萨婆他（引四）暗（引）欠（引）暗恶（五）糁索（六）含鹤（七）【口*蓝】【口*落】（八）鑁嚩（急呼九）莎诃【合*牛】（十）【口*蓝】【口*落】诃啰（二合）鹤（十一）莎诃【口*蓝】【口*落】（十二）莎诃（十三）</span></p>
<p>　　持金刚秘密主。说此真言王已。时一切如来。住十方世界。各舒右手摩执金刚顶。以善哉声而称叹言。善哉善哉佛子。汝已超升毗卢遮那世尊身语意地。为欲照明一切方所。住平等真言道诸菩萨故。说此真言王。何以故。毗卢遮那世尊应正等觉。坐菩提座。观十二句法界。降伏四魔。此法界生。三处流出。破坏天魔军众。次得世尊身语意平等。身量等同虚空。语意量亦如是。逮得无边智生。于一切法自在而演说法。所谓此十二句。真言之王。佛子汝今现证毗卢遮那世尊平等身语意故。众所知识。同于正遍知者。而说偈言</p>
<p style="text-align: center">　　汝问一切智大日正觉尊</p>
<p style="text-align: center">　　最胜真言行当演说法教</p>
<p style="text-align: center">　　我往昔由是发觉妙菩提</p>
<p style="text-align: center">　　开示一切法令至于灭度</p>
<p style="text-align: center">　　现在十方界诸佛咸证知</p>
<p>　　尔时具德金刚手。心大欢喜。诸佛威神所加持故。而说偈言</p>
<p style="text-align: center">　　是法无有尽无自性无住</p>
<p style="text-align: center">　　于业生<a>解脱</a>同于正遍知</p>
<p style="text-align: center">　　诸救世方便随于悲愿转</p>
<p style="text-align: center">　　开悟无生智诸法如是相</p>
<p>　　时执金刚秘密主。复说优陀那偈。请问毗卢遮那世尊。于此大悲藏生大漫荼罗。决断所疑。为未来世诸众生故</p>
<p style="text-align: center">　　已断一切疑种智离热恼</p>
<p style="text-align: center">　　我为众生故请问于导师</p>
<p style="text-align: center">　　<a>曼荼罗</a>何先惟大牟尼说</p>
<p style="text-align: center">　　阿阇梨有几<a>弟子</a>复几种</p>
<p style="text-align: center">　　云何知地相云何而择治</p>
<p style="text-align: center">　　云何当作净云何彼坚住</p>
<p style="text-align: center">　　及净诸弟子惟愿导师说</p>
<p style="text-align: center">　　云何已净相以何而作护</p>
<p style="text-align: center">　　云何加持地事业谁为初</p>
<p style="text-align: center">　　修多罗有几云何作地分</p>
<p style="text-align: center">　　几种修供养云何花香等</p>
<p style="text-align: center">　　此华当献谁香亦复如是</p>
<p style="text-align: center">　　云何而奉献应以何花香</p>
<p style="text-align: center">　　诸食与护摩各以何轨仪</p>
<p style="text-align: center">　　及诸圣天座愿说此教法</p>
<p style="text-align: center">　　身相显形色唯次第开演</p>
<p style="text-align: center">　　所尊之密印及与自敷座</p>
<p style="text-align: center">　　何故名为印是印从何生</p>
<p style="text-align: center">　　灌顶复几种三摩耶有几</p>
<p style="text-align: center">　　真言者几时勤修真言行</p>
<p style="text-align: center">　　当具菩萨道云何见<a>真谛</a></p>
<p style="text-align: center">　　悉地有几种及与成就时</p>
<p style="text-align: center">　　云何升大空云何身秘密</p>
<p style="text-align: center">　　不舍于此身而得成天身</p>
<p style="text-align: center">　　种种诸变化彼复从何生</p>
<p style="text-align: center">　　日月火方等曜宿星时分</p>
<p style="text-align: center">　　所现诸不祥<a>生死</a>受众苦</p>
<p style="text-align: center">　　云何令不起所起尽除灭</p>
<p style="text-align: center">　　而得常亲近诸佛两足尊</p>
<p style="text-align: center">　　几种护摩火几事而增威</p>
<p style="text-align: center">　　诸佛差别性唯愿导师说</p>
<p style="text-align: center">　　无余诸世界及与出世间</p>
<p style="text-align: center">　　彼果及数量殊胜三摩地</p>
<p style="text-align: center">　　成熟在何所未成熟云何</p>
<p style="text-align: center">　　复剂于几时业生得解脱</p>
<p style="text-align: center">　　正觉一切智离热恼世尊</p>
<p style="text-align: center">　　告金刚手言善哉大勤勇</p>
<p style="text-align: center">　　秘密漫荼罗决定圣天位</p>
<p style="text-align: center">　　大悲根本生无上摩诃衍</p>
<p style="text-align: center">　　诸佛最秘密如汝之所问</p>
<p style="text-align: center">　　大力持金刚我今略宣说</p>
<p style="text-align: center">　　漫荼罗初业佛子应谛听</p>
<p style="text-align: center">　　十二支句生大力持明王</p>
<p style="text-align: center">　　所应最先作住于本三昧</p>
<p style="text-align: center">　　解了瑜伽道而作众事业</p>
<p style="text-align: center">　　阿阇梨有二通达印真言</p>
<p style="text-align: center">　　彼相亦如是深秘显略分</p>
<p style="text-align: center">　　能知深广义可传者方授</p>
<p style="text-align: center">　　正觉之长子远离于世乐</p>
<p style="text-align: center">　　第二求现法深着痴攀缘</p>
<p style="text-align: center">　　世间漫荼罗一切为斯作</p>
<p style="text-align: center">　　诸佛二足尊灌顶传教者</p>
<p style="text-align: center">　　说四种弟子时非时差别</p>
<p style="text-align: center">　　一者时念诵非时俱非俱</p>
<p style="text-align: center">　　具有一切相佛说亲弟子</p>
<p style="text-align: center">　　最初知地相即所谓心地</p>
<p style="text-align: center">　　我已说作净如前修事业</p>
<p style="text-align: center">　　若离于过患心地无所畏</p>
<p style="text-align: center">　　当得成真净离一切诸过</p>
<p style="text-align: center">　　坚住如是知见自三菩提</p>
<p style="text-align: center">　　若异于此者非能清净地</p>
<p style="text-align: center">　　若住妄分别<a>行者</a>净其地</p>
<p style="text-align: center">　　秘密主非净以离菩提心</p>
<p style="text-align: center">　　故应舍分别净除一切地</p>
<p style="text-align: center">　　我广说法教所有漫荼罗</p>
<p style="text-align: center">　　是中所先事愚痴不知解</p>
<p style="text-align: center">　　非名世间觉亦非一切智</p>
<p style="text-align: center">　　乃至不能舍分别诸苦因</p>
<p style="text-align: center">　　应当为弟子而净菩提心</p>
<p style="text-align: center">　　护以不动尊或用降三世</p>
<p style="text-align: center">　　若弟子不为妄执之所动</p>
<p style="text-align: center">　　当成最正觉无垢喻虚空</p>
<p style="text-align: center">　　初加持是地依于诸<a>佛教</a></p>
<p style="text-align: center">　　第二心自在唯此非余教</p>
<p style="text-align: center">　　四种苏多罗谓白黄赤黑</p>
<p style="text-align: center">　　第五所应念所谓虚空色</p>
<p style="text-align: center">　　空中而等持印定漫荼罗</p>
<p style="text-align: center">　　第二持綖经置于道场地</p>
<p style="text-align: center">　　一切如来座及诸佛智子</p>
<p style="text-align: center">　　悦意妙莲华世间称吉祥</p>
<p style="text-align: center">　　缘觉诸声闻所谓边智者</p>
<p style="text-align: center">　　当知所敷座芰荷青莲叶</p>
<p style="text-align: center">　　世界诸天神梵众以为初</p>
<p style="text-align: center">　　赤色钵昙华彼称为座王</p>
<p style="text-align: center">　　降此如所应念居其地分</p>
<p style="text-align: center">　　供养有四种谓作礼合掌</p>
<p style="text-align: center">　　并及慈悲等世间与华香</p>
<p style="text-align: center">　　从手发生花奉诸救世者</p>
<p style="text-align: center">　　结支分生印而观菩提心</p>
<p style="text-align: center">　　各各诸如来彼所生子等</p>
<p style="text-align: center">　　以是无过花芬妙复光显</p>
<p style="text-align: center">　　法界为树王供养仁中尊</p>
<p style="text-align: center">　　真语以加持三昧自在转</p>
<p style="text-align: center">　　胜妙广大云法界中出生</p>
<p style="text-align: center">　　从彼雨众花常遍诸佛前</p>
<p style="text-align: center">　　其余世天等亦当散此华</p>
<p style="text-align: center">　　奉献随相应本真言性类</p>
<p style="text-align: center">　　如是涂香等亦随其所应</p>
<p style="text-align: center">　　空水轮相持是谓吉祥印</p>
<p style="text-align: center">　　彼所奉花等当自心献之</p>
<p style="text-align: center">　　若诸世天神应知在脐位</p>
<p style="text-align: center">　　或金刚拳印若复莲华鬘</p>
<p style="text-align: center">　　而在空中献导师救世者</p>
<p style="text-align: center">　　乃至诸世天各如其次第</p>
<p style="text-align: center">　　护摩有二种所谓内及外</p>
<p style="text-align: center">　　业生得解脱复有芽种生</p>
<p style="text-align: center">　　以能烧业故说为内护摩</p>
<p style="text-align: center">　　外用有三位三位三中住</p>
<p style="text-align: center">　　成就三业道世间胜护摩</p>
<p style="text-align: center">　　若异此作者不解护摩业</p>
<p style="text-align: center">　　彼痴不得果舍离真言智</p>
<p style="text-align: center">　　如来部真言及诸正觉说</p>
<p style="text-align: center">　　当知白与黄金刚具众色</p>
<p style="text-align: center">　　观自在真言纯素随事迁</p>
<p style="text-align: center">　　四方相重普轮圆如次第</p>
<p style="text-align: center">　　三隅半月轮而说形亦然</p>
<p style="text-align: center">　　初应知色像所谓男女身</p>
<p style="text-align: center">　　或复一切处随其类形色</p>
<p style="text-align: center">　　不思议智生是故不思议</p>
<p style="text-align: center">　　应物有殊异智智证常一</p>
<p style="text-align: center">　　乃至心广博当知是其量</p>
<p style="text-align: center">　　座印亦如是以及诸天神</p>
<p style="text-align: center">　　如诸佛所生印等同彼生</p>
<p style="text-align: center">　　以此法生印印持诸弟子</p>
<p style="text-align: center">　　故略说法界用是为幖帜</p>
<p style="text-align: center">　　灌顶有三种佛子至心听</p>
<p style="text-align: center">　　若秘印方便则离于作业</p>
<p style="text-align: center">　　是名初胜法如来所灌顶</p>
<p style="text-align: center">　　所谓第二者令起作众事</p>
<p style="text-align: center">　　第三以心授悉离于时方</p>
<p style="text-align: center">　　令尊欢喜故如所说应作</p>
<p style="text-align: center">　　现前佛灌顶是则最殊胜</p>
<p style="text-align: center">　　正等觉略说五种三昧耶</p>
<p style="text-align: center">　　初见漫荼罗具足三昧耶</p>
<p style="text-align: center">　　未传真实语不授彼密印</p>
<p style="text-align: center">　　第二三昧耶入睹圣天会</p>
<p style="text-align: center">　　第三具坛印随教修妙业</p>
<p style="text-align: center">　　复次许传教说具三昧耶</p>
<p style="text-align: center">　　虽具印坛位如教之所说</p>
<p style="text-align: center">　　未逮心灌顶秘密慧不生</p>
<p style="text-align: center">　　是故真言者秘密道场中</p>
<p style="text-align: center">　　具第五要誓随法应灌顶</p>
<p style="text-align: center">　　当知异此者非名三昧耶</p>
<p style="text-align: center">　　善住若观意真言者觉心</p>
<p style="text-align: center">　　不得于三处说彼为菩萨</p>
<p style="text-align: center">　　得<a>无缘</a>观行方便利众生</p>
<p style="text-align: center">　　为植众善本故号仁中尊</p>
<p style="text-align: center">　　于诸法本寂常无自性中</p>
<p style="text-align: center">　　安住如须弥是名为见谛</p>
<p style="text-align: center">　　此空即实际非虚妄言说</p>
<p style="text-align: center">　　所见犹如佛先佛如是见</p>
<p style="text-align: center">　　逮得菩提心悉地最无上</p>
<p style="text-align: center">　　从此有五种诸悉地差别</p>
<p style="text-align: center">　　所谓入<a>修行</a>及胜进诸地</p>
<p style="text-align: center">　　世间五<a>神通</a>诸<a>佛缘</a>觉等</p>
<p style="text-align: center">　　修业无间息乃至心续净</p>
<p style="text-align: center">　　未熟令成熟尔时悉地成</p>
<p style="text-align: center">　　于彼一时顷净业心俱等</p>
<p style="text-align: center">　　真言者当得悉地随意生</p>
<p style="text-align: center">　　悉地升空界如幻无畏者</p>
<p style="text-align: center">　　咒术网所惑同于帝释网</p>
<p style="text-align: center">　　如乾闼婆城所有诸人民</p>
<p style="text-align: center">　　身秘密如是非身亦非识</p>
<p style="text-align: center">　　又如于睡梦而游诸天宫</p>
<p style="text-align: center">　　不舍于此身亦不至于彼</p>
<p style="text-align: center">　　如是瑜伽梦住真言行者</p>
<p style="text-align: center">　　所生功德业身相犹虹霓</p>
<p style="text-align: center">　　真言如意珠出生意语身</p>
<p style="text-align: center">　　<a>随念</a>雨众物而无分别想</p>
<p style="text-align: center">　　犹十方虚空离诸有为行</p>
<p style="text-align: center">　　真言者不染一切分别行</p>
<p style="text-align: center">　　解了唯有想如是遍观察</p>
<p style="text-align: center">　　尔时真语者诸佛同<a>随喜</a></p>
<p style="text-align: center">　　正觉两足尊说二种护摩</p>
<p style="text-align: center">　　所谓内及外增威亦如是</p>
<p style="text-align: center">　　诸尊殊类性观察当证知</p>
<p style="text-align: center">　　世间诸真言今说彼限量</p>
<p style="text-align: center">　　福德自在等众知识天神</p>
<p style="text-align: center">　　彼所说明咒及与大力印</p>
<p style="text-align: center">　　彼皆现世果故说有分量</p>
<p style="text-align: center">　　虽成不坚住悉是生灭法</p>
<p style="text-align: center">　　出世间真言无作本不生</p>
<p style="text-align: center">　　业生悉已断战胜离三过</p>
<p style="text-align: center">　　麟角无师者及佛声闻众</p>
<p style="text-align: center">　　菩萨诸真言彼量我当说</p>
<p style="text-align: center">　　超越于三时众缘所生起</p>
<p style="text-align: center">　　可见非见果从意语身生</p>
<p style="text-align: center">　　世间之所传果数经一劫</p>
<p style="text-align: center">　　等正觉所说真言过劫数</p>
<p style="text-align: center">　　大仙正等觉佛子众三昧</p>
<p style="text-align: center">　　清净离于想有想为世间</p>
<p style="text-align: center">　　从业而获果有成熟熟时</p>
<p style="text-align: center">　　若得成悉地自在转诸业</p>
<p style="text-align: center">　　心无自性故远离于因果</p>
<p style="text-align: center">　　解脱于业生生等同虚空		
		<p class="box marginT">
<a></a> <span></span> <a></a> <a></a> <a class="a"></a>		

	
	

		<br>
			</p>
<p>　　复次秘密主谛听。彼密印。形相。敷置圣天之位威验现前。三昧所趣。如是五者。往昔诸佛成菩提。法界虚空行。本所誓愿。度脱无余众生界。为欲利益安乐彼真言门修菩萨行诸菩萨故。金刚手言。如是世尊愿乐欲闻。时薄伽梵以偈颂曰</p>
<p style="text-align: center">　　最初正等觉敷置漫荼罗</p>
<p style="text-align: center">　　密中之秘密大悲胎藏生</p>
<p style="text-align: center">　　及无量世间出世漫荼罗</p>
<p style="text-align: center">　　彼所有图像次第说当听</p>
<p style="text-align: center">　　四方普周匝一门及通道</p>
<p style="text-align: center">　　金刚印遍严中羯磨金刚</p>
<p style="text-align: center">　　其上妙莲华开敷含果实</p>
<p style="text-align: center">　　于彼大莲印大空点庄严</p>
<p style="text-align: center">　　八叶悉圆正善好具须蕊</p>
<p style="text-align: center">　　十二支生句普遍华台中</p>
<p style="text-align: center">　　其上两足尊导师成正觉</p>
<p style="text-align: center">　　以入漫荼罗眷属自围绕</p>
<p style="text-align: center">　　当知此最初悲生漫荼罗</p>
<p style="text-align: center">　　从此流诸坛各如其本教</p>
<p style="text-align: center">　　事业形悉地安置诸佛子</p>
<p style="text-align: center">　　复次秘密主如来漫荼罗</p>
<p style="text-align: center">　　犹如净圆月内现商佉色</p>
<p style="text-align: center">　　一切佛三角在于白莲华</p>
<p style="text-align: center">　　空点为幖帜金刚印围绕</p>
<p style="text-align: center">　　从彼真言主周匝放光明</p>
<p style="text-align: center">　　以无疑虑心普遍而流出</p>
<p style="text-align: center">　　复次秘密主观世自在者</p>
<p style="text-align: center">　　秘密漫荼罗佛子一心听</p>
<p style="text-align: center">　　普遍四方相中吉祥商佉</p>
<p style="text-align: center">　　出生钵昙华开敷含果实</p>
<p style="text-align: center">　　上表金刚慧承以大莲印</p>
<p style="text-align: center">　　布一切种子善巧以为种</p>
<p style="text-align: center">　　多罗毗俱知及与白处尊</p>
<p style="text-align: center">　　明妃资财主及与大势至</p>
<p style="text-align: center">　　诸吉祥受教皆在漫荼罗</p>
<p style="text-align: center">　　得自在者印殊妙作标相</p>
<p style="text-align: center">　　何耶揭哩婆<a>如法</a>住三角</p>
<p style="text-align: center">　　漫荼罗围绕严好初日晖</p>
<p style="text-align: center">　　当在明王边巧慧者安立</p>
<p style="text-align: center">　　复次秘密主今说第二坛</p>
<p style="text-align: center">　　正等四方相金刚印围绕</p>
<p style="text-align: center">　　一切妙金色内<a>心莲</a>华敷</p>
<p style="text-align: center">　　台现迦罗奢光色如净月</p>
<p style="text-align: center">　　亦以大空点周匝自庄严</p>
<p style="text-align: center">　　上表大风印叆叇犹玄云</p>
<p style="text-align: center">　　鼓动幢旛相空点为幖帜</p>
<p style="text-align: center">　　其上生猛焰同于劫灾火</p>
<p style="text-align: center">　　而作三角形三角以围之</p>
<p style="text-align: center">　　光鬘相周普晨朝日晖色</p>
<p style="text-align: center">　　是中钵头摩朱黰犹劫火</p>
<p style="text-align: center">　　彼上金刚印流散发焰晖</p>
<p style="text-align: center">　　持以【合*牛】字声胜妙种子字</p>
<p style="text-align: center">　　先佛说是法勤勇漫荼罗</p>
<p style="text-align: center">　　部母商憩罗及金刚部主</p>
<p style="text-align: center">　　金刚钩索支大德持明王</p>
<p style="text-align: center">　　一切皆于此大漫荼罗中</p>
<p style="text-align: center">　　印坛诸佛子形色各如次</p>
<p style="text-align: center">　　随类而相应诸业善成就</p>
<p style="text-align: center">　　复次我所说金刚自在者</p>
<p style="text-align: center">　　谓虚空无垢金刚轮及牙</p>
<p style="text-align: center">　　妙住与名称大忿及迅利</p>
<p style="text-align: center">　　寂然大金刚并及青金刚</p>
<p style="text-align: center">　　莲华及广眼妙金刚金刚</p>
<p style="text-align: center">　　及住无戏论无量虚空步</p>
<p style="text-align: center">　　是等漫荼罗所说白黄赤</p>
<p style="text-align: center">　　乃至黑色等印形及所余</p>
<p style="text-align: center">　　三戟一股印二首皆五峰</p>
<p style="text-align: center">　　或执金刚鬘随色类区别</p>
<p style="text-align: center">　　一切作种子大福德当知</p>
<p style="text-align: center">　　不动漫荼罗风轮与火俱</p>
<p style="text-align: center">　　依涅哩底方<a>大日如来</a>下</p>
<p style="text-align: center">　　及种子围绕微妙大慧刀</p>
<p style="text-align: center">　　或复罥索印具慧者安布</p>
<p style="text-align: center">　　降三世殊异谓在风轮中</p>
<p style="text-align: center">　　绕以金刚印而住于三处</p>
<p style="text-align: center">　　复次秘密主先说漫荼罗</p>
<p style="text-align: center">　　诸佛菩萨母安置坛形像</p>
<p style="text-align: center">　　方正真金色金刚印围绕</p>
<p style="text-align: center">　　最胜漫荼罗今当示尊相</p>
<p style="text-align: center">　　彼中大莲华晖焰遍黄色</p>
<p style="text-align: center">　　中置如来顶超越于中分</p>
<p style="text-align: center">　　而至三分位应作如来眼</p>
<p style="text-align: center">　　自住光焰中遍布彼种子</p>
<p style="text-align: center">　　次一切菩萨大如意宝尊</p>
<p style="text-align: center">　　谓彼漫荼罗圆白而四出</p>
<p style="text-align: center">　　遍寂极清净满一切希愿</p>
<p style="text-align: center">　　复次应谛听释迦师子坛</p>
<p style="text-align: center">　　谓大因陀罗妙善真金色</p>
<p style="text-align: center">　　四方相均等如前金刚印</p>
<p style="text-align: center">　　上现波头摩周遍皆黄晖</p>
<p style="text-align: center">　　大钵具光焰金刚印围绕</p>
<p style="text-align: center">　　<a>袈裟</a>锡杖等置之如次第</p>
<p style="text-align: center">　　五种如来顶谛听今当说</p>
<p style="text-align: center">　　白伞以伞印具慧者胜顶</p>
<p style="text-align: center">　　围以大慧刀普遍皆流光</p>
<p style="text-align: center">　　最胜顶轮印除障顶钩印</p>
<p style="text-align: center">　　大士顶髻相是名火聚印</p>
<p style="text-align: center">　　广生跋折罗发生以莲华</p>
<p style="text-align: center">　　无量声商佉观察知像类</p>
<p style="text-align: center">　　毫相摩尼珠佛眼次当听</p>
<p style="text-align: center">　　顶髻遍黄色围以拔折罗</p>
<p style="text-align: center">　　无能胜妃印以手持莲华</p>
<p style="text-align: center">　　无能胜大口而在黑莲上</p>
<p style="text-align: center">　　净境界之行所谓净居天</p>
<p style="text-align: center">　　置彼诸印相佛子应谛听</p>
<p style="text-align: center">　　所谓思惟手善手及笑手</p>
<p style="text-align: center">　　华手虚空手画之如法则</p>
<p style="text-align: center">　　地神迦罗奢圆白金刚围</p>
<p style="text-align: center">　　请召火天印当以大仙手</p>
<p style="text-align: center">　　迦摄骄答摩末建拏竭伽</p>
<p style="text-align: center">　　婆私倪刺婆各如其次第</p>
<p style="text-align: center">　　应画韦陀手而居火坛内</p>
<p style="text-align: center">　　阎摩但茶印常处风轮中</p>
<p style="text-align: center">　　没栗底铃印黑夜计都印</p>
<p style="text-align: center">　　涝达罗输罗大梵妃莲华</p>
<p style="text-align: center">　　俱摩利铄底毗瑟女轮印</p>
<p style="text-align: center">　　当知焰摩后以没揭罗印</p>
<p style="text-align: center">　　娇吠离耶后用劫跋罗印</p>
<p style="text-align: center">　　如是等皆在风漫茶罗中</p>
<p style="text-align: center">　　乌鹫及婆栖野干等围绕</p>
<p style="text-align: center">　　若欲成悉地依法以图之</p>
<p style="text-align: center">　　涅哩底大刀毗纽胜妙轮</p>
<p style="text-align: center">　　鸠摩罗烁底难徒跋难陀</p>
<p style="text-align: center">　　密云与电俱皆具清潭色</p>
<p style="text-align: center">　　夹辅门厢卫在释师子坛</p>
<p style="text-align: center">　　商羯罗三戟妃作钵胝印</p>
<p style="text-align: center">　　月天迦罗奢净白莲华敷</p>
<p style="text-align: center">　　日天金刚轮表以舆辂像</p>
<p style="text-align: center">　　社耶毗社耶当知大力者</p>
<p style="text-align: center">　　俱以大弓印在因陀罗轮</p>
<p style="text-align: center">　　风方风幢印妙音乐器印</p>
<p style="text-align: center">　　缚噜拏罥索而在圆坛中</p>
<p style="text-align: center">　　汝大我应知种子字环绕</p>
<p style="text-align: center">　　如是等标志如次漫荼罗</p>
<p style="text-align: center">　　释师子眷属今已略宣说</p>
<p style="text-align: center">　　佛子次谛听施愿金刚坛</p>
<p style="text-align: center">　　四方相均普卫以金刚印</p>
<p style="text-align: center">　　当于彼中作火生漫荼罗</p>
<p style="text-align: center">　　内心复安置妙善青莲印</p>
<p style="text-align: center">　　智者曼殊音本真言围之</p>
<p style="text-align: center">　　如法布种子而以为种子</p>
<p style="text-align: center">　　复于其四傍严饰以青莲</p>
<p style="text-align: center">　　图作勤勇众各如其次第</p>
<p style="text-align: center">　　光网以钩印宝冠持宝印</p>
<p style="text-align: center">　　无垢光童子青莲而未敷</p>
<p style="text-align: center">　　妙音具大慧所说诸使者</p>
<p style="text-align: center">　　当知彼密印各如其所应</p>
<p style="text-align: center">　　髻设尼刀印优波输罗印</p>
<p style="text-align: center">　　质怛罗杖印地慧以幢印</p>
<p style="text-align: center">　　彼招召使者以鸯俱尸印</p>
<p style="text-align: center">　　一切如是作围以青莲华</p>
<p style="text-align: center">　　所有诸奉教皆羗揭梨印</p>
<p style="text-align: center">　　复次南方印除一切盖障</p>
<p style="text-align: center">　　大精进种子谓真陀摩尼</p>
<p style="text-align: center">　　住于火轮中翼从端严众</p>
<p style="text-align: center">　　当知彼眷属秘密之标志</p>
<p style="text-align: center">　　次第应图画我今广宣说</p>
<p style="text-align: center">　　除疑以宝瓶置一股金刚</p>
<p style="text-align: center">　　圣者施无畏作施无畏手</p>
<p style="text-align: center">　　除一切恶趣发起手为相</p>
<p style="text-align: center">　　救意慧菩萨悲手常在心</p>
<p style="text-align: center">　　大慈生菩萨应以执华手</p>
<p style="text-align: center">　　悲念在心上垂屈火轮手</p>
<p style="text-align: center">　　除一切热恼作施诸愿手</p>
<p style="text-align: center">　　<a>甘露</a>水流注遍在诸指端</p>
<p style="text-align: center">　　具不思议慧持如意珠手</p>
<p style="text-align: center">　　皆住莲华上在漫荼罗中</p>
<p style="text-align: center">　　北方地藏尊密印次当说</p>
<p style="text-align: center">　　先作庄严座在因陀罗坛</p>
<p style="text-align: center">　　大莲发光焰间错备众色</p>
<p style="text-align: center">　　于彼建大幢大宝在其端</p>
<p style="text-align: center">　　是名为最胜密印之形像</p>
<p style="text-align: center">　　复当殷勤作上首诸眷属</p>
<p style="text-align: center">　　无量无数众彼诸慕达罗</p>
<p style="text-align: center">　　宝作于宝上三股金刚印</p>
<p style="text-align: center">　　宝掌于宝上一股金刚印</p>
<p style="text-align: center">　　持地于宝上二首金刚印</p>
<p style="text-align: center">　　宝印手宝上五股金刚印</p>
<p style="text-align: center">　　坚意于宝上羯么金刚印</p>
<p style="text-align: center">　　一切皆应住彼漫荼罗中</p>
<p style="text-align: center">　　西方虚空藏圆白悦意坛</p>
<p style="text-align: center">　　大白莲华座置大慧刀印</p>
<p style="text-align: center">　　如是坚利刃锋锐犹冰霜</p>
<p style="text-align: center">　　自种子为种智者当安布</p>
<p style="text-align: center">　　及画诸眷属印形如法教</p>
<p style="text-align: center">　　虚空无垢尊应当以轮印</p>
<p style="text-align: center">　　轮像自围绕具足在风坛</p>
<p style="text-align: center">　　虚空慧商佉在风漫荼罗</p>
<p style="text-align: center">　　清净慧白莲在风漫荼罗</p>
<p style="text-align: center">　　行慧之印相当以车【（王*巨）/木】瓶</p>
<p style="text-align: center">　　上插青莲华在风漫荼罗</p>
<p style="text-align: center">　　安慧金刚莲在风漫荼罗</p>
<p style="text-align: center">　　略说佛秘藏诸尊密印竟		
		<p class="box marginT">
<a></a> <a></a> <span></span> <a></a> <a class="a"></a>		

	
	

		<br>
			</p>
<h>入秘密漫荼罗法品第十二</h>
<p>　　尔时世尊。又复宣说入秘密漫荼罗法。优陀那曰</p>
<p style="text-align: center">　　真言遍学者通达秘密坛</p>
<p style="text-align: center">　　如法为弟子烧尽一切罪</p>
<p style="text-align: center">　　<a>寿命</a>悉焚灭令彼不复生</p>
<p style="text-align: center">　　同于灰烬已彼寿命还复</p>
<p style="text-align: center">　　谓以字烧字因字而更生</p>
<p style="text-align: center">　　一切寿及生清净遍无垢</p>
<p style="text-align: center">　　以十二支句而作于彼器</p>
<p style="text-align: center">　　如是三昧耶一切诸如来</p>
<p style="text-align: center">　　菩萨救世者及佛声闻众</p>
<p style="text-align: center">　　乃至诸世间平等不违逆</p>
<p style="text-align: center">　　解此平等誓秘密漫荼罗</p>
<p style="text-align: center">　　入一切法教诸坛得自在</p>
<p style="text-align: center">　　我身等同彼真言者亦然</p>
<p style="text-align: center">　　以不相异故说名三昧耶</p>
<h>入秘密漫荼罗位品第十三</h>
<p>　　尔时大日世尊。入于等至三昧。观未来世诸众生故。住于定中。即时诸佛国土。地平如掌。五宝间错。悬大宝盖。庄严门标。众色流苏。其相长广。宝铃。白拂。名衣。幡佩。绮绚垂布而校饰之。于八方隅。建摩尼幢。八功德水芬馥盈满。无量众鸟鸳鸯鹅鹄。出和雅音。种种浴池时华杂树敷荣间列芳茂严好。八方合系五宝璎绳。其地柔软犹如绵纩。触践之者皆受快乐。无量乐器自然谐韵。其声微妙人所乐闻。无量菩萨随福所感宫室殿堂意生之座。如来信解愿力所生。法界幖帜。大莲华王出现。如来法界性身。安住其中。随诸众生种种性欲。令得欢喜。时彼如来一切支分无障碍力。从十智力信解所生。无量形色庄严之相。无数百千俱胝那由他劫。布施持戒忍辱精进<a>禅定</a>智慧。诸度功德所资长。身即时出现。彼出现已。于诸世界大众会中。发大音声而说偈言</p>
<p style="text-align: center">　　诸佛甚奇特权智不思议</p>
<p style="text-align: center">　　无阿赖耶慧含藏说诸法</p>
<p style="text-align: center">　　若解无所得诸法之法相</p>
<p style="text-align: center">　　彼无得而得得诸佛导师</p>
<p>　　说如是音声已。还入如来不思议法身</p>
<p>　　尔时世尊。复告执金刚秘密主言。善男子谛听内心漫荼罗。秘密主。彼身地。即是法界自性。真言密印加持。而加持之。以本性清净故。羯磨金刚所护持故。净除一切尘垢。我人众生寿者意生。儒童造立者等。株杌过患。方坛四门。西向通达。周旋界道。内现意生八叶大莲华王。抽茎敷【蕊/纟】彩绚端妙。其中如来。一切世间最尊特身。超越身语意地至于心地逮得殊胜悦意之果。于彼东方宝幢如来。南方开敷华王如来。北方鼓音如来。西方无量寿如来。东南方<a>普贤菩萨</a>。东北方观自在菩萨。西南方妙吉祥童子。西北方慈氏菩萨。一切【蕊/纟】中。佛菩萨母。<a>六波罗蜜</a>三昧眷属。而自庄严下列持明诸忿怒众。持金刚主菩萨。以为其茎。处于无尽大海。一切地居天等。其数无量而环绕之</p>
<p>　　尔时行者。为成三昧耶故。应以意生香华灯明涂香种种肴膳。一切皆以献之。优陀那曰</p>
<p style="text-align: center">　　真言者诚谛图画漫荼罗</p>
<p style="text-align: center">　　自身为大我啰字净诸垢</p>
<p style="text-align: center">　　安住瑜伽座寻念诸如来</p>
<p style="text-align: center">　　顶授诸弟子阿字大空点</p>
<p style="text-align: center">　　智者传妙花令散于自身</p>
<p style="text-align: center">　　为说内所见行人宗奉处</p>
<p style="text-align: center">　　此最上坛故应与三昧耶</p>
<h>秘密八印品第十四</h>
<p>　　尔时毗卢遮那世尊。复观诸大众会。告执金刚秘密主言。佛子有秘密八印。最为秘密。圣天之位威神所同。自真言道以为幖帜。图具漫荼罗。如本尊相应。若依法教。于真言门修菩萨行诸菩萨。应如是知。自身住本尊形。坚固不动。知本尊已。如本尊住。而得悉地。云何八印。谓以智慧三昧手。作空心合掌。而散风轮地轮。如放光焰。是世尊本威德生印。其漫荼罗三角而具光明。彼真言曰</p>
<p>　　<span style="color: #800000">南么三曼多勃驮喃（一）【口*蓝】【口*落】（二）莎诃</span></p>
<p>　　即以此印。而屈风轮。在虚空轮上。如嚩字形。是世尊金刚不坏印。其漫荼罗。如嚩字相。有金刚光。彼真言曰</p>
<p>　　<span style="color: #800000">南么三曼多勃驮喃（一）鑁嚩（急呼二）莎诃</span></p>
<p>　　复以初印。而散水轮火轮。是名莲<a>华藏</a>印。其漫荼罗。如月轮相。以波头摩华而围绕之。彼真言曰</p>
<p>　　<span style="color: #800000">南么三曼多勃驮喃（一）糁索（二）莎诃</span></p>
<p>　　即以此印。屈二地轮。入于掌中。是如来万德庄严印。其漫荼罗。犹如半月形。以大空点围之。彼真言曰</p>
<p>　　<span style="color: #800000">南么三曼多勃驮喃（一）含鹤（二）莎诃</span></p>
<p>　　复以定慧手。作未开敷华合掌。建立二虚空轮。而稍屈之。是如来一切支分生印。其漫荼罗。如迦罗舍满月之形。金刚围之。彼真言曰</p>
<p>　　<span style="color: #800000">南么三曼多勃驮喃（一）暗恶（二）莎诃</span></p>
<p>　　即以此印。屈其火轮。余相如前。是世尊陀罗尼印。其漫荼罗。犹如彩虹。而遍围之。垂金刚幡。彼真言曰</p>
<p>　　<span style="color: #800000">南么三曼多勃驮喃（一）勃驮陀罗尼（上二）娑没【口*栗】（三合）底沫罗驮那羯【口*履】（三）驮啰也萨鑁（四）薄伽（轻）嚩底（五）阿（去）迦（引）啰嚩底（六）三么曳（七）莎诃</span></p>
<p>　　复以虚心合掌。开散火轮。其地轮空轮。和合相持。是谓如来法住印。其漫荼罗。犹如虚空。以杂色围之。有二空点。彼真言曰</p>
<p>　　<span style="color: #800000">南么三曼多勃驮喃（一）阿（去）吠娜尾泥（二）莎诃</span></p>
<p>　　同前虚心合掌。以智慧三昧手。互相加持。而自旋转。是谓世尊迅疾持印。其漫荼罗。亦如虚空。而用青点严之。彼真言曰</p>
<p>　　<span style="color: #800000">南么三曼多勃驮喃（一）摩诃（引）瑜伽（轻）瑜拟（宜以反）宁（上二）瑜诣说【口*履】（三）欠若唎计（四）莎诃</span></p>
<p>　　秘密主。是名如来秘密印。最胜秘密。不应辄授与人。除已灌顶。其性调柔。精勤坚固。发殊胜愿。恭敬师长。念恩德者。内外清净。舍自身命而求法者</p>
<h>持明禁戒品第十五</h>
<p>　　尔时金刚手。复以偈颂。请问大日世尊持明禁戒。为真言门修菩萨行诸菩萨故</p>
<p style="text-align: center">　　云何成禁戒云何住尸罗</p>
<p style="text-align: center">　　云何随所住修行离诸着</p>
<p style="text-align: center">　　修行几时月禁戒得终竟</p>
<p style="text-align: center">　　住于何法教而知彼威德</p>
<p style="text-align: center">　　离时方作业及法非法等</p>
<p style="text-align: center">　　云何而速成愿佛说其量</p>
<p style="text-align: center">　　先佛所宣说令得于悉地</p>
<p style="text-align: center">　　我问一切智正觉两足尊</p>
<p style="text-align: center">　　为未来众生仁中尊证知</p>
<p>　　是时薄伽梵毗卢遮那。哀愍众生故。而说偈言</p>
<p style="text-align: center">　　善哉勤勇士大德持金刚</p>
<p style="text-align: center">　　所说殊胜戒古佛所开演</p>
<p style="text-align: center">　　缘明所起戒住戒如正觉</p>
<p style="text-align: center">　　令得成悉地为利世间故</p>
<p style="text-align: center">　　等起自真实不生疑虑心</p>
<p style="text-align: center">　　<a>常住</a>于等引修行戒当竟</p>
<p style="text-align: center">　　菩提心及法及修学业果</p>
<p style="text-align: center">　　和合为一相远离诸造作</p>
<p style="text-align: center">　　具戒如佛智异此非具戒</p>
<p style="text-align: center">　　得诸法自在通达利众生</p>
<p style="text-align: center">　　常修无著行等砾石众宝</p>
<p style="text-align: center">　　乃至满落叉所说真言教</p>
<p style="text-align: center">　　毕于时月等禁戒量终竟</p>
<p style="text-align: center">　　最初金轮观住大因陀罗</p>
<p style="text-align: center">　　当结金刚印饮乳以资身</p>
<p style="text-align: center">　　行者一月满能调出入息</p>
<p style="text-align: center">　　次于第二月严正水轮中</p>
<p style="text-align: center">　　应以莲华印而服醇净水</p>
<p style="text-align: center">　　次于第三月胜妙火轮观</p>
<p style="text-align: center">　　啖不求之食即以大慧力</p>
<p style="text-align: center">　　烧灭一切罪而生身意语</p>
<p style="text-align: center">　　第四月风轮行者常服风</p>
<p style="text-align: center">　　结转法轮印摄心以持诵</p>
<p style="text-align: center">　　金刚水轮观依住于瑜伽</p>
<p style="text-align: center">　　是为第五月远离得非得</p>
<p style="text-align: center">　　行者无所著等同三菩提</p>
<p style="text-align: center">　　和合风火轮出过众过患</p>
<p style="text-align: center">　　复一月持诵亦<a>舍利</a>非利</p>
<p style="text-align: center">　　梵释等天众摩睺毗舍遮</p>
<p style="text-align: center">　　远住而敬礼一切为守护</p>
<p style="text-align: center">　　皆悉奉教命彼常得如是</p>
<p style="text-align: center">　　人天药叉神持明诸灵仙</p>
<p style="text-align: center">　　翊侍其左右随所命当作</p>
<p style="text-align: center">　　不善为障者罗刹七母等</p>
<p style="text-align: center">　　见持真言者恭敬而远之</p>
<p style="text-align: center">　　见是处光明驰散如猛火</p>
<p style="text-align: center">　　随所住法教皆依明禁故</p>
<p style="text-align: center">　　等正觉真子一切得自在</p>
<p style="text-align: center">　　调伏难降者如大执金刚</p>
<p style="text-align: center">　　<a>饶益</a>诸群生同于观世音</p>
<p style="text-align: center">　　经逾六月已随所愿成果</p>
<p style="text-align: center">　　常当于自他悲愍而救护</p>
<h>阿阇梨真实智品第十六</h>
<p>　　尔时持金刚者。次复请问大日世尊诸漫荼罗真言之心。而说偈言</p>
<p style="text-align: center">　　云何为一切真言实语心</p>
<p style="text-align: center">　　云何而解了说名阿阇梨</p>
<p style="text-align: center">　　尔时薄伽梵大毗卢遮那</p>
<p style="text-align: center">　　慰喻金刚手善哉摩诃萨</p>
<p style="text-align: center">　　令彼心欢喜复告如是言</p>
<p style="text-align: center">　　解秘中最秘真言智大心</p>
<p style="text-align: center">　　今为汝宣说一心应谛听</p>
<p style="text-align: center">　　所谓阿字者一切真言心</p>
<p style="text-align: center">　　从此遍流出无量诸真言</p>
<p style="text-align: center">　　一切戏论息能生巧智慧</p>
<p style="text-align: center">　　秘密主何等一切真语心</p>
<p style="text-align: center">　　佛两足尊说阿字名种子</p>
<p style="text-align: center">　　故一切如是安住诸支分</p>
<p style="text-align: center">　　如相应布已依法皆遍授</p>
<p style="text-align: center">　　由彼本初字遍在增加字</p>
<p style="text-align: center">　　众字以成音支体由是生</p>
<p style="text-align: center">　　故此遍一切身生种种德</p>
<p style="text-align: center">　　今说所分布佛子一心听</p>
<p style="text-align: center">　　以心而作心余以布支分</p>
<p style="text-align: center">　　一切如是作即同于我体</p>
<p style="text-align: center">　　安住瑜伽座寻念诸如来</p>
<p style="text-align: center">　　若于此教法解斯广大智</p>
<p style="text-align: center">　　正觉大功德说为阿阇梨</p>
<p style="text-align: center">　　是即为如来亦即名为佛</p>
<p style="text-align: center">　　菩萨及梵天毗纽摩醯罗</p>
<p style="text-align: center">　　日月天水天帝释世间主</p>
<p style="text-align: center">　　黑夜焰摩等地神与妙音</p>
<p style="text-align: center">　　梵志及常浴亦名梵行者</p>
<p style="text-align: center">　　漏尽<a>比丘</a>众吉祥持秘密</p>
<p style="text-align: center">　　一切智见者法自在<a>财富</a></p>
<p style="text-align: center">　　若住菩提心及与声智性</p>
<p style="text-align: center">　　不着一切法说名遍一切</p>
<p style="text-align: center">　　即是真语者持吉祥真言</p>
<p style="text-align: center">　　真实语之王持执金刚印</p>
<p style="text-align: center">　　所有诸字轮若在于支分</p>
<p style="text-align: center">　　当知住眉间【合*牛】字金刚句</p>
<p style="text-align: center">　　娑字在唇下是谓莲华句</p>
<p style="text-align: center">　　我即同心位一切处自在</p>
<p style="text-align: center">　　普遍于种种有情及非情</p>
<p style="text-align: center">　　阿字第一命嚩字名为水</p>
<p style="text-align: center">　　啰字名为火【合*牛】字名忿怒</p>
<p style="text-align: center">　　佉字同虚空所谓极空点</p>
<p style="text-align: center">　　知此最真实说名阿阇梨</p>
<p style="text-align: center">　　故应具方便了知佛所说</p>
<p style="text-align: center">　　常作精勤修当得不死句</p>
<h>布字品第十七</h>
<p>　　尔时世尊。复告金刚手言</p>
<p style="text-align: center">　　复次秘密主诸佛所宣说安布诸字门</p>
<p style="text-align: center">　　佛子一心听迦字在咽下佉字在齶上</p>
<p style="text-align: center">　　誐字以为颈伽字在喉中遮字为舌根</p>
<p style="text-align: center">　　车字在舌中若字为舌端社字舌生处</p>
<p style="text-align: center">　　吒字以为胫吒字应知髀拏字说为腰</p>
<p style="text-align: center">　　荼字以安坐多字最后分他字应知腹</p>
<p style="text-align: center">　　娜字为二手驮字名为胁波字以为背</p>
<p style="text-align: center">　　颇字应知胸么字为二肘婆字次臂下</p>
<p style="text-align: center">　　莽字住于心耶字阴藏相啰字名为眼</p>
<p style="text-align: center">　　【口*逻】字为广额缢伊在二眦坞乌为二唇</p>
<p style="text-align: center">　　翳蔼为二耳污奥为二颊暗字菩提句</p>
<p style="text-align: center">　　恶字般涅槃知是一切法行者成正觉</p>
<p style="text-align: center">　　一切智资财常在于其心世号一切智</p>
<p style="text-align: center">　　是谓萨婆若</p>
		
		<p class="box marginT">
<a></a> <a></a> <a></a> <span></span> <a></a>		

	
	

		<br></div></div><hr><script charset='utf-8' src='../../js/footer.js'></script></body></html>