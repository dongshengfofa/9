<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，地藏菩萨仪轨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>地藏菩萨仪轨</center></div><div class='fo'><center>经文出处:来自无量光明网</center><br/><br>
			<p>　　<strong><a>地藏菩萨</a>仪轨</strong></p>
<p>　　中<a>天竺</a>输婆迦罗奉诏译</p>
<p>　　尔时<a>释迦牟尼佛</a>。在佉罗提耶山。与无量诸地藏<a>菩萨</a>十俱胝<a>比丘</a><a>比丘尼</a>及天龙八部诸鬼神俱无量百千大众围绕而为<a>说法</a>。尔时大众中有一大士名曰地藏。偏袒右肩右膝着地。合掌恭敬白佛言。我说神咒欲利益一切众生。唯愿<a>世尊</a>欲说神咒。慈哀听许。时佛告地藏菩萨言。汝等速说利益一切有情</p>
<p>　　尔时地藏菩萨腾<a>虚空</a>赞叹归命世尊。在空中亦现无量<a>神通</a>。以神口说咒曰</p>
<p>　　唵闇摩他[口*闇]摩尔俱苾俱苾三曼多娑婆贺</p>
<p>　　次说心咒</p>
<p>　　唵炎曼他啫娑婆贺</p>
<p>　　次心中心咒</p>
<p>　　唵礘呬(二合)</p>
<p>　　才说此咒。十地等大菩萨。失本心迷惑。天龙八部药叉鬼神惊走倒地。日月星宿失光隐蔽空。雨宝华缤纷。穷劫说咒力不可说尽</p>
<p>　　次说画像法。作声闻形像。着<a>袈裟</a>端覆左肩。左手持盈华形。右手施<a>无畏</a>令坐莲华。复居座大士像顶着天冠着袈裟。左手持莲华茶。右手如先令安坐九品莲台(传云九品者九重也亦云八叶中台也)</p>
<p>　　次说印咒印二羽三补吒。戒方内掌来去。咒曰</p>
<p>　　唵炎摩智利娑婆贺</p>
<p>　　次说普供养印。二羽三补吒。禅智立来去</p>
<p>　　唵喃惹摩尼娑嚩贺</p>
<p>　　次总说总印。二羽三补吒。进力立来去。咒曰</p>
<p>　　唵[口*羯]只儞耶娑嚩(二合)贺</p>
<p>　　次请赞印。二羽三补吒。进力来去次拨遣以观手禅进弹</p>
<p>　　复说成就法。若念得大福德。持阿迦木护摩七万遍。若念得五谷成就。以稻实华护摩。若念他人福德。取得其家[穴/土/黾]土护摩。若念得高位二德。以比哩华护摩。若念生生世世怨敌伏。以苦练木护摩。若念恶灵邪家伏。以毒味护摩。若念颠狂痾病除愈。莲实草护摩。三万遍。若念灭罪生善生身后生极乐以草护摩三万遍。若念恶人咒咀还着本人。以苦草投火中护摩三万遍。若念得无量荣果俸禄。白华鸟草护摩三万遍。若念三昧辨财德者。以骨娄草护摩三万遍。若念化度一切众生令离苦得乐。以白芥子护摩三万遍。若念化度无佛世界众生。以尸迦草护摩<a>三七</a>万遍。若念枯田[白/田]五谷生者。加持古蔓菁。加持散。若愁万病者。牛膝草护摩三万遍。若愁三阴四热种种病。以降干各门草护摩。若<a>夫妻</a>不和者。比罪草护摩三万遍和合。若恶友善友相违者。藤叶草护摩三万遍。若白月八日十四日。十五日以上法修必得成就</p>
		</div>
		
		
		</div></div><hr><script charset='utf-8' src='../../js/footer.js'></script></body></html>