<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，曼殊室利焰曼德迦万爱秘术如意法' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>曼殊室利焰曼德迦万爱秘术如意法</center></div><div class='fo'><center>经文出处:来自无量光明网</center><br/><br>
			<p>　　<strong>曼殊室利焰曼德迦万爱秘术如意法</strong></p>
<p>　　一行撰译</p>
<p>　　夫<a>真言</a>教源。自护摩法无上也。此之中秘密教爱法也。为求末世众生敬爱。说一印真言。能利众生故。先说像。其身六面六臂六足。乘水牛。所谓六面。顶上三面中面<a>菩萨</a>形柔软也。其面顶有阿弥陀佛。又六臂。所谓左一鉾二轮索三弓。右一剑二宝杖三箭。以彼弓铸势也。又六足。左三足立轮。右三足上彼轮下有木牛。牛四足立花座。复像背有火焰。如虹。又如吠琉璃。其火中当像右足下有寅神。次第十二神但未申对面。复次坛水圆坛。其坛中置轮可<a>修行</a>。增益敬爱息灾调伏。皆可置。其所口传又当身口传</p>
<p>　　复次说一印口传。咒曰</p>
<p>　　唵瑟底哩迦罗噜婆吽欠娑呵</p>
<p>　　以是印咒向佛。成普礼及次第观念</p>
<p>　　复说曼陀罗法。内院明王。明王背有法形文殊。外院东方召请童子。其形如童子。髻上生登以弓矢。东南方计设尼童子如上形。左拳右把三角鉾。左拳置腰。南方救护慧童子如上形。左投轮。右施<a>无畏</a>右足上。西南方乌波计设尼童子如上形。二手花钵。西方光纲童子。左拳置腰。右捧孔雀尾。西北方地慧童子。右手把三[月*古]。如金刚藏王。北方无垢光童子如上形。左拳置腰。右索上。东北方不思议童子。左拳置腰。右剑地上物打势也。一一身五色立轮。轮下一一有师子。如是<a>说法</a>。成就说法。高山顶造净室。四十九日无言。断火<a>如法</a>。百万遍满足。然后法成就获得</p>
<p>　　复次法成就说符</p>
<p>　　【图】加法口传地符</p>
<p>　　【图】天符</p>
<p>　　如是说已。末世众生信受奉行</p>
<p>　　焰摩德迦万爱法一卷</p>
<p>　　保元二年七月二十三日。于劝修寺西明院住房一校了</p>
<p>　　僧智海</p>
		</div>
		
		
		</div></div><hr><script charset='utf-8' src='../../js/footer.js'></script></body></html>