<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，观自在菩萨化身蘘麌哩曳童女销伏毒害陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>观自在菩萨化身蘘麌哩曳童女销伏毒害陀罗尼经</center></div><div class='fo'><center>经文出处:来自无量光明网</center><br/><br>
			<p>　　<strong>观<a>自在</a><a>菩萨</a><a>化身</a>蘘麌哩曳童女销伏毒害陀罗尼经</strong></p>
<p>　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a>三藏</a><a>沙门</a>不空奉诏译</p>
<p>　　如是我闻。一时薄伽梵。住舍卫国只陀园。与大苾刍众千二百五十人俱。又与无数菩萨摩诃萨。及天龙夜叉八部众等皆来云集</p>
<p>　　尔时如来告诸大众。我念往昔。住雪山北游香醉山。见一童女。百福相好庄严其身。鹿皮为衣。以诸毒蛇而为璎珞。将诸毒虫虎狼师子。前后围绕常为伴侣。饮毒菓浆食毒草菓。彼女见我作如是言。仁者听我宣说一大<a>真言</a>。能除<a>世间</a>一切诸毒。若人闻此咒及念我名者。不被一切诸毒所害。尔时童女为我说咒。我得闻已。常持此咒<a>饶益</a>有情。我今当说真言曰</p>
<p>　　怛儞也他唵(引)壹哩蜜帝(引)底(丁壹反)哩蜜帝壹哩帝哩蜜帝(引)努迷努么(引)哩(引)曳(引)讷泚讷蹉(引)哩曳得羯啰抳(尼贞反)嚩揭啰抳揭湿弭[口*(隶-木+士)](引)揭湿弭啰目讫帝(二合)恶只恶伽儞恶伽娜恶伽曩伽儞壹哩曳壹哩壹哩曳阿佉夜(引)曳姶(乌合反)播夜曳湿吠帝(引)湿吠多顿奶阿曩(引)努啰乞砂(二合)伺嚩(二合)诃</p>
<p>　　佛言诸苾刍。若人一闻此咒。却后七年远离诸毒。若人常念者。一切毒虫及诸毒药悉不能害。若有毒蛇来咬此人者。其蛇即烂坏。其有受持此咒法者。以白物先供养师。然后受之法必成就。勿于蛇边念此咒。其蛇即死死已令其苏活咒曰</p>
<p>　　怛儞也他伊哩弥哩誐啰弥左斫骨噜斫骨鲁斫骨论斫骨论誐啰弥抳句吒句吒曳帝娑普吒娑普吒曳帝那揭黎那伽折迦兰底哩壹掣啰佛沙尸怛啰卑怛啰悉普吒悉普吒伺嚩(二合)诃</p>
<p>　　若人念一遍。经年诸毒不中。若能常持非言外毒消灭。亦除内三毒。若恶疮发背痈肿等病。唾之念咒即差。一切恶兽来。但念七遍即过不能为害。若为中毒。处于中指上头第一节文。左右手绕疮。逆日转念咒<a>三七</a>遍即差。常念不得高声。高声则有毒虫必死。若恶虫死已。以此咒解之即活。念三七遍。解毒咒曰</p>
<p>　　怛儞也他壹哩弥哩议哩那伽斫伽兰底哩壹掣啰合沙鸡怛吒悉怛吒担吒悉怛吒伺嚩(二合)诃</p>
<p>　　若人患发背。逆日转绕倒书一匝即差。恶物自出大有神验</p>
<p>　　佛说是语已。大众<a>欢喜</a>授时而起</p>
		</div>
		
		
		</div></div><hr><script charset='utf-8' src='../../js/footer.js'></script></body></html>