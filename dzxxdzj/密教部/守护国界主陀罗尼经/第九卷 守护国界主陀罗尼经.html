<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第九卷 守护国界主陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第九卷 守护国界主陀罗尼经</center></div><div class='fo'><center>经文出处:来自无量光明网</center><br/><br>
			<p>
	　　<strong>第九卷 守护国界主陀罗尼经 </strong></p>
<p>
	　　罽宾国<a>三藏</a><a>沙门</a>般若共牟尼室利译</p>
<p>
	　　陀罗尼功德轨仪品第九</p>
<p>
	　　尔时会中有一<a>菩萨</a>摩诃萨。名秘密主金刚手。即从座起偏袒右肩。右膝着地顶<a>礼佛</a>足。合掌恭敬而白佛言。<a>世尊</a>如佛所说陀罗尼门。如是一切陀罗尼门。云何名为陀罗尼门。何等陀罗尼能为一切陀罗尼母。何等陀罗尼普能利乐一切众生。何等陀罗尼能令有情速得阿耨多罗三藐三菩萨</p>
<p>
	　　尔时世尊告秘密主金刚手言。善哉善哉善男子。能问如来如是深义。我今为汝分别解说。善男子有一陀罗尼。即是一切陀罗尼母。名守护国界主。若有菩萨受持证得此陀罗尼。则得其身同如意宝。众生见者所愿满足。亦能速得无上菩提</p>
<p>
	　　尔时金刚手闻是语已而白佛言。善哉世尊愿为我说此陀罗尼。少分功能轨仪法则。我等闻已精勤修习。便能证得此陀罗尼。佛告秘密主言。善男子毗卢遮那世尊。色究竟天为天帝释及诸天众已广宣说。我今于此菩提树下金刚道场。为诸国王及与汝等。略说于此陀罗尼门汝当谛听。善男子陀罗尼母所谓。◇唵字所以者何。三字和合为唵字故。谓◇婀◇乌◇莾一婀字者。是菩提心义是诸法门义。亦无二义亦诸法果义。亦是性义是<a>自在</a>义。犹如国王黑白<a>善恶</a>随心自在。又法身义。二乌字者即报身义。三莾字者是<a>化身</a>义。以合三字共为唵字。摄义无边故为一切陀罗尼首。与诸字义而作先导。即一切法所生之处。三世诸佛皆观此字而得菩提。故为一切陀罗尼母。一切菩萨从此而生。一切诸佛从此出现。即是诸佛一切菩萨诸陀罗尼集会之处。犹如国王住于王城。臣佐辅翼婇女围绕。或出游巡狩还归皇居。必严四兵导从千万。但言王住王之往来。虽不说余而无不摄。此陀罗尼亦复如是。虽说一字无所不收</p>
<p>
	　　尔时秘密主金刚手。复白佛言世尊。如佛所说诸佛<a>常住</a>平等三昧。等视众生犹如一子。今者云何但言守护国界主耶。诸有贫穷孤茕困苦。无依无归无救无护。何不愍念而守护耶</p>
<p>
	　　尔时如来无上调御。告秘密主金刚手言。善男子谛听谛听当为汝说。诸佛如来非不住于平等三昧。由平等故守护国王。善男子譬如良医见小婴孩。身萦疾病不胜医药。乃以良药令母服之。由母服药力及于乳。其子饮乳疾病皆除。诸佛如来亦复如是。哀愍一切守护国王。若护国王获七胜益何等为七。所谓若能守护国王即是守护国之太子。若守护太子即守护大臣。若守护大臣即守护百姓。若守护百姓即守护库藏。若守护库藏即守护四兵。若守护四兵即守护邻国。若能如是一切皆安。善男子是故国王与诸众生。为日为月为灯为眼为父为母。若诸有情无眼无灯无日无月无父无母身命可存。若无国王不可安立。又善男子如大龙池。龙若住时水常盈满。鼋鼍鱼鳖水族皆安。龙若去时水便枯涸。水性之属皆灭无余。国王亦尔。若诸国王受持于此陀罗尼门。能令无量无数众生。现在安乐长守尊贵。身坏命终得生善道。是知国主善能关闭诸恶趣门。开示人天<a>涅槃</a>正路。故我偏说守护国王</p>
<p>
	　　尔时世尊复告秘密主金刚手言。善男子如汝所问轨仪法则。谛听谛听。我今为此陀罗尼故。说金刚城大<a>曼荼罗</a>轨仪法则。善男子若欲建立曼荼罗时。金刚阿阇梨先择其地若山若野。其地若有种种果木。软草名花平坦可乐。或有清净池沼澄潭泉流盈满。诸佛称赞可以建立曼荼罗场。或大河侧或近龙池莲华庄严。所谓优钵罗花拘勿头花波头摩花芬陀利花。复有凫雁鸳鸯白鹤孔雀。鹦鹉<a>舍利</a>拘枳罗等。诸妙鸟王翔集庄严。或是诸佛及诸菩萨独觉声闻。曾所止住寂静可赞。诸天龙等所守护处。及余城邑聚落僧房舍宅堂阁。塔庙天祠牛所住处。闲静园苑空舍之中。并可建立此曼荼罗。若无如是称法之处。不复简择随所便宜以用安置。但随心地作曼荼罗。复次善男子若阿阇梨选择地时。其地若有沙石瓦砾树根株杌发毛爪齿糠[麦*弋]灰炭骸骨冢墓蛇窟蚁穴。如是等地不堪建立曼荼罗场。既择地已阿阇梨当选好宿直日。于清旦时吉祥相时。五体投地礼如来足。随其力分随心广狭以建坛场。量极大者一千由旬。或复九百七百五百。三百一百一由旬量。或七肘量五肘三肘。或一肘量或一手掌乃至一爪甲量。我今当说作金刚城胜曼荼罗量之仪则。当畟方作面开一门。上安阀阅以为庄严。一面各自有三十二磔手之量。四周栏楯画成三重共十二角。以种种宝用作花鬘而为庄严。于坛中心画毗卢遮那如来之像。并画四波罗蜜菩萨。四方四佛各四菩萨。或安种子。一一菩萨各有一拘胝那由他菩萨。以为眷属。次安十二供养菩萨。最外一院安置十天。彼一一尊各有<a>真言</a>。五佛真言已如上说</p>
<p>
	　　唵(一)萨怛嚩(二合二)嚩(入)日哩(二合引三)娑嚩(二合引)贺(引四)</p>
<p>
	　　唵(一)啰怛曩(二合二)嚩(入)日哩(二合引三)娑嚩(二合引)贺(引四)</p>
<p>
	　　唵(一)达摩(二)嚩(入)日哩(二合引三)娑嚩(二合引)贺(引四)</p>
<p>
	　　唵(一)羯摩(二)嚩(入)日哩(二合引三)娑嚩(二合引)贺(引四)</p>
<p>
	　　唵(一)嚩(入)折啰(二合引二)萨埵嚩(二合引三)娑嚩(二合引)贺(引四)</p>
<p>
	　　唵(一)嚩(入)折啰(二合引二)啰佐(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)啰誐(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)娑度(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)啰怛曩(二合三)娑嚩(二合引)贺(引四)</p>
<p>
	　　唵(一)嚩(入)折啰(二合引二)谛者(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)计睹(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)悉蜜多(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)达摩(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)底乞史那(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)系睹(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)磨洒(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)羯磨(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)啰乞洒(二合引三)娑嚩(二合引)贺(引四)</p>
<p>
	　　唵(一)嚩(入)折啰(二合引二)药乞洒(二合引三)娑嚩(二合引)贺(引四)</p>
<p>
	　　唵(一)嚩(入)折啰(二合引二)珊第(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)攞洗(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)摩[口*(隶-木+士)](三)娑嚩(二合引)贺(引四)</p>
<p>
	　　唵(一)嚩(入)折啰(二合引二)儗谛(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)儞哩(二合)谛(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)努闭(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)补涩闭(二合引三)娑嚩(二合引)贺(引四)</p>
<p>
	　　唵(一)嚩(入)折啰(二合引二)阿噜计(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)巘第(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)阿麌舍(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)波(引)舍(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)娑普(二合)吒(三)娑嚩(二合引)贺(引四)</p>
<p>
	　　唵(一)嚩(入)折啰(二合引二)巘吒(三)娑嚩(二合引)贺(引四)</p>
<p>
	　　唵(一)因达啰(二合)也(二)娑嚩(二合引)贺(引三)</p>
<p>
	　　唵(一)阿仡乃(二合)裔(上二)娑嚩(二合引)贺(引三)</p>
<p>
	　　唵(一)阎么也(二)娑嚩(二合引)贺(引三)</p>
<p>
	　　唵(一)泥(上)以低(二)娑嚩(二合引)贺(引三)</p>
<p>
	　　唵(一)嚩(上)噜那也(二)娑嚩(二合引)贺(引三)</p>
<p>
	　　唵(一)么那(平)吠(上二)娑嚩(二合引)贺(引三)</p>
<p>
	　　唵(一)拘米啰也(二)娑嚩(二合引)贺(引三)</p>
<p>
	　　唵(一)伊舍娜(二)娑嚩(二合引)贺(引三)</p>
<p>
	　　唵(一)陀罗抳(二)娑嚩(二合引)贺(引三)</p>
<p>
	　　唵(一)末啰(二合)没泥(二)娑嚩(二合引)贺(引三)</p>
<p>
	　　尔时佛告秘密主言。依此轨仪次第安布。皆周毕已。其阿阇梨为入坛者。先当授与三昧耶戒以为先导。然后灌顶既灌顶已。然后教其念诵真言。唇齿相合其舌微动勿使出声。量力记数及时多少以为常限。要当要期得胜境界。若无克获不出道场。如是精勤以求悉地。我今当说用珠差别。而说偈言</p>
<p>
	　　佛部绍佛种当用菩<a>提子</a></p>
<p>
	　　金刚部中珠亦用金刚子</p>
<p>
	　　宝部之中用金等宝为珠</p>
<p>
	　　真珠为<a>念珠</a>诸佛所称赞</p>
<p>
	　　莲华部中用莲华子为尊</p>
<p>
	　　羯摩部中珠种种和合作</p>
<p>
	　　五部掏珠法用大拇指同</p>
<p>
	　　佛部头指承金刚部中指</p>
<p>
	　　宝部无名指莲华部合三</p>
<p>
	　　羯摩四指承皆用于初节</p>
<p>
	　　金珠两倍福真珠得俱胝</p>
<p>
	　　金刚莲子珠百千俱胝福</p>
<p>
	　　若持菩提子及以和合珠</p>
<p>
	　　无数福庄严诸佛之所说</p>
<p>
	　　珠有一百八摄乱心不驰</p>
<p>
	　　毗卢遮那印当鼻端系想</p>
<p>
	　　为除烦恼等增长三摩提</p>
<p>
	　　当想于本尊护摩勤念诵</p>
<p>
	　　先观月轮净想自坐轮中</p>
<p>
	　　发焰光炽然天光严自体</p>
<p>
	　　十方现在佛五色青白珠</p>
<p>
	　　庄严极可尊常观现前住</p>
<p>
	　　三千尘数佛悉来入我身</p>
<p>
	　　我身等<a>虚空</a>扇底迦供养</p>
<p>
	　　想菩萨<a>欢喜</a>是增长护摩</p>
<p>
	　　忿怒入我身内外冤皆灭</p>
<p>
	　　美色菩萨入想敬爱相成</p>
<p>
	　　瑜伽内护摩过去诸佛说</p>
<p>
	　　尔时世尊说此偈已。告秘密主金刚手言。善男子谛听谛听此一字陀罗尼门。即是一切陀罗尼母。无边俱胝陀罗尼门以为眷属。若有观察此陀罗尼。无边俱胝三昧现前。过去现在一切诸佛。由观察此陀罗尼故。得阿耨多罗三藐三菩提。善男子我今为诸国王。略说一字令得受持。若诸国王得一字观。一<a>刹那</a>顷便得五种三昧现前。所有烦恼不复现起。善男子此大金刚城曼荼罗。所有功能不可思议。若善男子善女人。有能入此曼荼罗者。则为已见一切诸佛一切菩萨。何以故此曼荼罗。即是一切诸佛贤圣集会议论甚深法处。若能入者。则为诸佛一切菩萨证知护念。为诸如来法王真子。能为一切众生之父。绍三宝种断三恶趣。开人天门住不退地。远一切罪得三十七菩提分法十力<a>无畏</a>。以为璎珞而自庄严。善男子随其城邑。有此道场受持<a>修行</a>。四天大王帝释诸天八部拥护。于此国土常无饥馑亦无冤敌。一切人畜无诸灾疫。诸国小王钦德归化。于诸王中<a>殊胜</a>第一。远离一切忧患苦恼。随其<a>寿命</a>安隐快乐。乃至梦中常见一切诸佛菩萨。转身受生常得安乐。有大名称富有财宝。好行惠施能修安忍。具足智慧爱乐善法。生生常得宿住智慧。于百千世作转轮王。那由他劫作天帝释。百俱胝世常作人王。秘密主若有善男子善女人。以恒河沙世界满中七宝持用布施。若复有人为欲利乐一切众生。发菩提心入此金刚曼荼罗者。其福胜彼。尔时世尊欲重宣此义而说偈言</p>
<p>
	　　诸佛曼荼罗已说三身法</p>
<p>
	　　法身及报化相续次第成</p>
<p>
	　　修佛菩提中最胜微妙法</p>
<p>
	　　不久当成佛三身皆得圆</p>
<p>
	　　十方诸世尊共证知护念</p>
<p>
	　　当成法王子持佛种常全</p>
<p>
	　　已断恶趣因复远诸苦果</p>
<p>
	　　随顺不退转修行趣菩提</p>
<p>
	　　常安住勤修三十七道品</p>
<p>
	　　又住四梵住无畏十力中</p>
<p>
	　　若见此道场远离一切罪</p>
<p>
	　　应受人天等敬养尊重心</p>
<p>
	　　现世成如来众生痴闇灭</p>
<p>
	　　诸天恒见佛常护道场门</p>
<p>
	　　金刚道场中若得灌顶者</p>
<p>
	　　法王子灌顶不久必当成</p>
<p>
	　　千世为轮王那由他帝释</p>
<p>
	　　亿劫四王位无数世人王</p>
<p>
	　　十度悉皆圆安住于十地</p>
<p>
	　　成就十种智十自在皆通</p>
<p>
	　　趣三<a>解脱</a>门建立三乘法</p>
<p>
	　　随顺成佛地相好以庄严</p>
<p>
	　　<a>转生</a>所受身得乐大名称</p>
<p>
	　　能脱诸病恼智慧决无疑</p>
<p>
	　　富贵施贫穷安忍爱乐善</p>
<p>
	　　生生知宿住世世尽端严</p>
<p>
	　　世界如恒沙满中皆七宝</p>
<p>
	　　净心将布施缘觉及声闻</p>
<p>
	　　若发菩提心为利诸含识</p>
<p>
	　　入此道场者此福胜过前</p>
<p>
	　　从发菩提心生佛及菩萨</p>
<p>
	　　从菩萨流出缘觉与声闻</p>
<p>
	　　及色究竟天刹利诸族姓</p>
<p>
	　　并余诸善业凡夫之所行</p>
<p>
	　　菩提心出生菩萨不退地</p>
<p>
	　　故修诸胜行先发菩提心</p>
<p>
	　　尔时秘密主金刚手。闻说此已白佛言。世尊我今闻此大金刚城曼荼罗一切陀罗尼母一切如来成正觉法心。得清净欢喜踊跃。随其所在国土城邑。若有建立此曼茶罗。我秘密主以陀罗尼而为供养。即说陀罗尼曰</p>
<p>
	　　曩谟(一)啰怛曩(二合)怛啰(二合)也耶(二)曩谟嚩折啰(二合)播曩曳(平三)摩贺(四)药乞叉(二合)犀那钵戴曳(平五)摩贺(引)么攞(六)钵啰(二合)讫啰(二合)摩也(七)摩贺嚩折啰(二合八)谜啰嚩也(九)唵(十)阿没[口*栗](二合)多(十一)军吒[口*梨](十二)吽(十三)发(十四)翳系(十五)翳奚(十六)阿劫腊摩(十七)阿劫腊摩(十八)阿迦哩洒(二合)也(十九)阿迦哩洒(二合)也(二十) 嚩(入)质哩(二合)曩(上鼻音乃也反二十一)萨嚩弩瑟吒(二合二十二)那伽难(上二十三)室啰斯(上二十四)频那频那(二十五) 嚩(入)折啰(二合)曩(上鼻音乃也反二十六)跛吒(上)也跛吒(上)也(二十七)嚩(入)折啰(二合)曩(上鼻音乃也反二十八)吽吽吽(二十九)癹癹癹(三十)嗔陀嗔陀嗔陀(三十一)嚩(入)折啰(二合)曩(上鼻音乃也反三十二)萨嚩努瑟吒(二合三十三)娜健难(三十四)毗洒耶毗洒耶(三十五)仡啰(二合)娑仡啰(二合)娑(三十六)娑么娑么(三十七)弥勃多(二合)入嚩(二合)啰(三十八)摩哩那(三十九)嚩(入)折哩(二合)娜(乃也反四十)那赖也那赖也(四十一)户嚧户嚧(四十二)吽吽吽(四十三)阿没哩(二合)多(四十四)嚩(入)哩洒(二合)儞(四十五)嚩 (入)哩杀睹(四十六)祢嚩(上)娑(上)满低曩(上鼻音乃也反四十七)癹癹癹癹癹癹癹(四十八)佉(上已下同)佉佉佉佉佉佉(四十九)佉(上)呬(奚以反下同)佉呬佉呬佉呬佉呬佉呬佉呬(五十)攞攞攞(五十一)娑嚩(二合引)贺(引五十二)</p>
<p>
	　　世尊我今复当说于念诵轨仪法则。金刚阿阇梨凡欲所为。要当先于一切众生起慈悲心。若有国土亢阳无雨。金刚阿阇梨往有莲华大龙池所。或河流岸或复小池。当结大界。或四方界或四隅界。结护己身此处作坛坛上图画七头龙王。散种种花烧种种香。涂香末香花鬘资具种种供养。坛场四面悬青色幡建赤色幢。当以谷麦油麻<a>大麦</a>腊沓子银金钱等投龙池中。右绕四面合掌<a>礼拜</a>以为供养。次备饮食以为供养。谓酪密酥乳糜白<a>粳米</a>饭种种饮食。转读大孔雀王经。起大悲心发大誓愿。为诸众生祈降甘雨。作是法已若不降雨。当以忿怒尊陀罗尼念诵加持。我当自来以金刚杵。而拟龙头令彼惊怖。时龙云中恭敬合掌。下微细雨普遍充洽龙亦欢喜。唯除众生有决定业甘雨不降余必应心。念诵之时食三白食。所谓乳酪及白粳米。诵十万遍便得成就</p>
<p>
	　　若雨过多便诵止雨陀罗尼曰</p>
<p>
	　　唵(一)阿蜜[口*栗]低底(二)吽(三)底瑟咤(二合四)娑嚩(二合引)贺(引五)</p>
<p>
	　　诵此陀罗尼七遍。或以钵器或瓶缸等盛蜀葵花。以钵瓶等覆在地上便即晴明</p>
<p>
	　　若他方冤敌来相侵扰。当诵此陀罗尼曰</p>
<p>
	　　南谟(一)啰怛曩(二合)怛啰(二合)耶也(二)唵(三)阿蜜[口*栗]多(四)嚩日哩(二合)阿蜜[口*栗]低(五)吽(六)孽捙孽捙(七)曳(入)他苏佉(八)三昧也(九)摩奴三末啰(十)娑嚩(二合引)贺(引十一)</p>
<p>
	　　烧安悉香以花置掌中。作金刚合掌诵此真言。四向散花冤贼退散</p>
<p>
	　　若国土内一切灾难诸恶鬼神。流行疫毒恼于人畜。及有他方冤敌侵扰。当作极大威德忿怒王金刚手<a>甘露</a>军荼利金刚。哑哑而笑要胜秘密心法。亦取诸毒刺。火焚念诵而作护摩。如上灾难皆悉消灭。若欲效验先诵真言满十万遍即得悉地</p>
<p>
	　　若欲先知善恶吉凶定不定者应当诵此陀罗尼曰</p>
<p>
	　　南谟(一)啰怛曩(二合)怛啰(二合)耶也(二)南谟(三)始战(二合)拏嚩折啰(二合引)跛曩曳(四)摩贺(五)药乞叉(二合)犀那钵戴曳(平六)翳鬘(七)勿[亭*野](亭也反八)钵啰乞叉(二合)茗(九)娑茗(十)勿[亭*野](亭也反十一)三没哩[亭*野] (亭也反)睹(十二)唵(十三)阿蜜[口*栗](二合)低癹(十四)怛儞也(二合)他(十五)战抳战抳(十六)印抳泯抳(十七)僧羯[口*束*页]摩(十八)泯抳(十九)阿尾奢矫祢(二十)钵啰(二合)尾奢矫祢(二十一)阿悉泯(二十二)阿麌瑟咤(二合二十三)曼茶哩(二十四)钵扇努(二十五)那啰迦(二十六)那哩迦(二十七)儞尾那(二十八)斫蒭洒(二十九)阿闭睹(三十)摩努山(三十一)斫蒭入(拈熠反)眠斫蒭(三十二)跛啰(二合) 嚩(入)多也(三十三)睹系那纥哩(二合)单(三十四)曳(入)写纥哩(二合)单(三十五)曳(入)怛啰(二合三十六)悉他比单(三十七)怛(三十八)萨挽(三十九)捺哩洒(二合)也(四十)莎嚩(二合引)贺(四十一引)</p>
<p>
	　　次说持念轨仪。金刚阿阇梨先以瞿摩夷涂成方坛。以乳酪末作儞也(平二合)阿乐多(二合乐音阑格反)各盛满椀置坛四角四角。置灯。然后散花烧安悉香。或于剑中或镜或墙。或指或掌或灯或佛像。或水精或坛或琉璃中。称心所欲见其善恶。当以童男或有童女。身无瘢痕清净无过。澡浴身体着解白衣。诵此真言用加持之。我当至彼自现其身。随其所问三世之事悉皆辩说。随心疑惑悉皆断除。若为癫癎鬼魅所著。当以杨枝及<a>石榴</a>枝。以上真言加持七遍。烧安悉香于地画彼鬼神形像。令前童子执杨枝等。鞭彼图画鬼神形像胸背等处。时彼病人如挞其身。嘷叫啼泣叩头求救。从今永去不敢更来。时阿阇梨令鬼立誓。若再来者愿我眷属丧灭无余。鬼立誓后更不再来病者平复。非唯去病种种胜事。此总持力皆得称心成就所作</p>
<p>
	　　尔时世尊告秘密主金刚手菩萨言。善哉善哉善男子。此陀罗尼能与未来一切众生作大利益。一切如来悉皆<a>随喜</a>。此陀罗尼能令众生发菩提心。又令一切外道异见皆悉调伏。与诸<a>佛法</a>以为先导。随诸国土有此总持。国无饥馑人民安乐。国主无病无复怨敌。佛法<a>流通</a>无诸障碍。秘密主菩萨以此陀罗尼为主覆护自身。能持种种陀罗尼宝。于夜闇中而为明炬。又以种种陀罗尼门。而作璎珞庄严其身。以此陀罗尼而为先导。以此陀罗尼而为器仗。过现未来恒须执持。以此陀罗尼而为室宅。安住其中而行布施。守护净戒修习安忍。勤行精进深入<a>禅定</a>照明般若。秘密主菩萨云何安住于此陀罗尼中而行布施。秘密主以此菩萨。不舍平等而行施故。谓陀罗尼平等故布施平等。布施平等故我平等。我平等故众生平等。众生平等故法平等。法平等故菩提平等。菩提平等故即陀罗尼平等故。此菩萨住陀罗尼能行布施。如是布施非随烦恼而行布施。与胜义<a>法相</a>应布施。悉能舍离一切烦恼名最胜舍。诸见不起内外眷属一切皆舍。秘密主此是安住陀罗尼住处修行布施</p>
<p>
	　　秘密主云何菩萨。住陀罗尼修行净戒。此菩萨见身口意本性寂静而护持戒。于身口意心无所著。不依此世不依他世。不依于内不依于外。不依蕴界处不依菩提。亦不依于陀罗尼门。不依涅槃及一切法。护持净戒亦不念言我能持戒。是为菩萨安住总持护持净戒。秘密主云何菩萨。住陀罗尼修习安忍。此菩萨修忍辱时。不见自身不见众生。不见补特伽罗不见寿者。不见于我及以我所。此菩萨内心清净众生清净一切法清净。以无所依依清净心而行安忍。此菩萨修安忍时。无有少法而可修习。亦无少法而可损减。亦无少法而可增长。亦不为于少法生故。亦不为于少法灭故。亦不为于少法尽故。亦不为于少寂静故。亦不为于一切众生<a>无我</a>性故。亦不为于一切众生寂静性故。亦不为于无恐怖故。亦不为于身灭尽故。亦不为于语言尽故。亦不为于心意尽故。并不为于如是等法修习安忍。此菩萨于身修安忍时。为他所害节节支解。当自观察身与草木墙壁瓦砾等无有异。此菩萨于语修安忍时。为他毁辱以妙言词而酬答之。自在观察言语性空不可执持。体性寂静无有住处。又此法体皆不相待。刹那刹那不相续故。如是观察修行安忍。此菩萨于心修安忍时。无有浊乱亦无高下。见身与心各不相知。了见身心无有住处。此是菩萨安住总持修习安忍</p>
<p>
	　　秘密主云何菩萨。住陀罗尼勤行精进。此菩萨为欲增长诸善法故。勤行精进而观法界。不见增长不见损减。无少真实可得成就。无少颠倒可得坏灭。无世界成无世界坏。依此清净陀罗尼门。观察诸法亦复如是。不见善法而可增长。不见恶法而可减灭。彼诸法性无大无小无有住处。来无所从去无所至。如是知见一切诸法。依如是法庄严自身。为令众生真实解了颠倒法故而为<a>说法</a>。如是说时观察众生实不可得。以知众生不可得故。则一切法亦不可得。何以故谓离众生无有少法而可得者。离法亦无众生可得。又此法性即是我性。我性即是一切法性。一切法性即是<a>佛性</a>。此彼本性体平等故。观察寻求如是佛法无少可得。法不可得故佛不可得。又能观心尚不可得况所求法而当可得。内外能所二相俱忘。如是说法此是菩萨安住总持勤行精进</p>
<p>
	　　秘密主菩萨云何。住陀罗尼修习静虑。此菩萨若入诸定。当入诸禅平等体性。非有成就非无成就。观察诸定无增无减。不依诸境而有观察悟诸禅定。及一切法平等体性。不乱不灭不相障碍。于诸净虑支林功德。不依身求不依心求。如是入时依于实相真际法性而入于定。观诸众生体性平等诸法无生。如是相应修习于定。如是入定心不住内。亦不住外亦不住心。此菩萨不住于识。超过一切有见众生持戒入禅。亦悉超过一切外道五通神仙声闻缘觉一切三昧三摩钵底。此菩萨所有禅定。从陀罗尼而得出生。远离诸见及诸烦恼。而皆回向无上菩提。成就众生常住纯一真实三昧。乃至涅槃无有变异。是为菩萨住陀罗尼修习静虑。秘密主云何菩萨住陀罗尼。修习于法毗钵舍那。谓此菩萨以智慧眼明见诸法。非肉眼见非天眼见。此菩萨如是见时。见法寂静见近寂静。见无所行见无合会。虚闲寂静无有成就。此菩萨以如是见见一切法。若见少法不名为见不见少法是名为见。何以故若见法体智慧不生。若无智慧亦无无智。亦无有见。如是见法非有我见。非众生见非寿者见。非养育见非士夫见。非补特伽罗见。如是见者是名见法。如是见法即见众生虚妄颠倒。是故菩萨于诸众生。起极坚固大悲之心。作是念言奇哉众生。如是妙法如是清净云何而为烦恼所缠恒受大苦。为欲令其解脱妄苦而起大悲。是为菩萨住陀罗尼修习于法毗钵舍那。佛言秘密主我于无量无数劫中。修习如是波罗蜜多。至最后身六年苦行。不得阿耨多罗三藐三菩提成毗卢遮那。坐道场时无量化佛犹如油麻遍满虚空。诸佛同声而告我言。善男子云何而求成等正觉。我白佛言我是凡夫未知求处。唯愿慈悲为我解说。是时诸佛同告我言。善男子谛听谛听当为汝说。汝今宜应当于鼻端想净月轮。于月轮中作唵字观。作是观已于夜后分。得成阿耨多罗三藐三菩提。善男子十方世界如恒河沙三世诸佛。不于月轮作唵字观。得成佛者无有是处。何以故唵字即是一切法门。亦是八万四千法门宝炬关钥。唵字即是毗卢遮那佛之真身。唵字即是一切陀罗尼母。从此能生一切如来。从如来生一切菩萨。从菩萨生一切众生乃至少分所有善根。善男子此陀罗尼具如是等不可思议威德功用。穷劫演说劫数可尽。此陀罗尼功用威德不可穷尽。尔时世尊欲重显示此陀罗尼胜功德故。而说偈言</p>
<p>
	　　若离烦恼尘能断一切垢</p>
<p>
	　　离垢心清净此宝炬总持</p>
<p>
	　　若身口意净平等起慈心</p>
<p>
	　　光明如净月此宝炬总持</p>
<p>
	　　解脱诸二见远离念与疑</p>
<p>
	　　得智慧想心此宝炬总持</p>
<p>
	　　入于念智门大智功德具</p>
<p>
	　　如空际无垢此宝炬总持</p>
<p>
	　　不断三宝种远离三种垢</p>
<p>
	　　脱三有惑苦此宝炬总持</p>
<p>
	　　灭尽贪嗔痴阴翳诸烦恼</p>
<p>
	　　不为劫浊乱此宝炬总持</p>
<p>
	　　上中下世界所有诸音声</p>
<p>
	　　妙入无尘相此宝炬总持</p>
<p>
	　　具足甚深法无边诸字句</p>
<p>
	　　脱我所二见此宝炬总持</p>
<p>
	　　妙建立四行具足于四禅</p>
<p>
	　　随顺得解脱此宝炬总持</p>
<p>
	　　得胜义<a>法眼</a>四摄梵住圆</p>
<p>
	　　五通为先导此宝炬总持</p>
<p>
	　　建立妙念处常随顺正断</p>
<p>
	　　恒修四神足此宝炬总持</p>
<p>
	　　具信等五根安住于五力</p>
<p>
	　　速住七觉分此宝炬总持</p>
<p>
	　　八正道引摄住于止观峰</p>
<p>
	　　俱解脱前导此宝炬总持</p>
<p>
	　　自在行地满常随解脱道</p>
<p>
	　　永断一切过此宝炬总持</p>
<p>
	　　光明普照世如净日月轮</p>
<p>
	　　能令眼清净此宝炬总持</p>
<p>
	　　天眼妙清净慧眼无翳障</p>
<p>
	　　法眼亦清净此宝炬总持</p>
<p>
	　　能净烦恼魔及净蕴魔道</p>
<p>
	　　死魔已降伏诸魔军退灭</p>
<p>
	　　总持自在住那由他刹中</p>
<p>
	　　见那由他佛听闻无上法</p>
<p>
	　　闻斯广大法真明力念持</p>
<p>
	　　文义悉皆圆广为众生说</p>
<p>
	　　住此总持者于法微细知</p>
<p>
	　　分别诸因缘心智刹那灭</p>
<p>
	　　满此总持者无著无所依</p>
<p>
	　　三智眼已明安住三解脱</p>
<p>
	　　得此最胜持广说真言要</p>
<p>
	　　获多总持法无量难可称</p>
<p>
	　　诸定及解脱无量无有边</p>
<p>
	　　游戏诸通明无边门悉具</p>
<p>
	　　如大海无量能纳诸细流</p>
<p>
	　　如是最胜明无边法归处</p>
<p>
	　　欲悟无尽智善入无尽声</p>
<p>
	　　永灭结缚源说此真明法</p>
<p>
	　　若欲诸色相种族悉崇高</p>
<p>
	　　生生殊胜身获得如意宝</p>
<p>
	　　能入甚深教忍不出不生</p>
<p>
	　　智地不动摇说此总持法</p>
<p>
	　　无数诸菩萨求无上菩提</p>
<p>
	　　得此陀罗尼菩提不难得</p>
<p>
	　　十方一切佛说法利众生</p>
<p>
	　　得此最胜明辩才常不断</p>
<p>
	　　得此真明法说法皆不空</p>
<p>
	　　知身根乐殊无量众生喜</p>
<p>
	　　住此真明法转于最胜轮</p>
<p>
	　　众生脱苦源最胜乘安住</p>
<p>
	　　那由他亿劫赞叹此功能</p>
<p>
	　　此功德无边佛说不能尽</p>
<p>
	　　尔时秘密主金刚手菩萨摩诃萨。闻说此已。欢喜踊跃即起合掌。右绕世尊经百千匝。还复本座恭敬瞻仰。佛说此陀罗尼功德品时。三十二那由他菩萨得此陀罗尼。无量无数众生。发阿耨多罗三藐三菩提心</p>
		

	
	

		</div></div><hr><script charset='utf-8' src='../../js/footer.js'></script></body></html>