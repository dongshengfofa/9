<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，金刚顶普贤瑜伽大教王经大乐不空金刚萨埵一切时方成就仪' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>金刚顶普贤瑜伽大教王经大乐不空金刚萨埵一切时方成就仪</center></div><div class='fo'><center>经文出处:来自无量光明网</center><br/><br>
			<p>　　<strong>金刚顶普贤瑜伽大教王经大乐不空金刚萨埵一切时方成就仪</strong></p>
<p>　　稽首礼大密从持金刚生</p>
<p>　　密言易成就我说念诵仪</p>
<p>　　密语有先应发心尽利乐</p>
<p>　　无余有情界随意称诵此</p>
<p>　　性成就密言应发菩提心</p>
<p>　　(如上名愿菩提心)</p>
<p>　　唵萨嚩喻誐质多母答跛(二合)那夜弭</p>
<p>　　由才诵密言发菩提心故</p>
<p>　　弥除一切障获诸乐悦意</p>
<p>　　不被众魔阻等同正遍知</p>
<p>　　受诸<a>世间</a>供复观一切法</p>
<p>　　色无自性空(以上名胜义菩提心)</p>
<p>　　即彻见本心圆白如满月</p>
<p>　　五峰素金刚踊立月轮面</p>
<p>　　即观智金刚变成婆伽梵</p>
<p>　　金刚萨埵身形服如皓月</p>
<p>　　坐白莲华台五佛以严冠</p>
<p>　　备饰装严具背炽然赤光</p>
<p>　　依月轮中住又以五金刚</p>
<p>　　装严心月轮如是观己身</p>
<p>　　以二金刚拳左胯右当心</p>
<p>　　名金刚萨埵慢印吽迦罗</p>
<p>　　慧趺押定股名普贤结跏</p>
<p>　　又结妙适悦三摩耶密印</p>
<p>　　诸度聚应缚力智以为根</p>
<p>　　禅形入彼门徐动安应逼</p>
<p>　　念诵素啰多塞怛鑁密语</p>
<p>　　由此印密言圣有入己体</p>
<p>　　印心额喉顶便作三昧拳</p>
<p>　　禅智并入中进力屈跓背</p>
<p>　　诵唵嚩曰罗母瑟智鑁已</p>
<p>　　[打-丁+行]为二业拳诵萨缚悉地</p>
<p>　　复陈前幔印大乐金刚心</p>
<p>　　密语吽迦罗次合金刚掌</p>
<p>　　忍愿如莲合进力安初节</p>
<p>　　顶额右旋置而成五佛冠</p>
<p>　　密语次当演顶中遍照佛</p>
<p>　　当诵唵[仁-二+业]欠阿閦佛发际</p>
<p>　　当诵嚩曰啰萨埵成密语</p>
<p>　　顶右宝生佛亦称嚩曰罗</p>
<p>　　罗怛曩成旬后无量寿佛</p>
<p>　　又诵嚩曰啰达磨密语成</p>
<p>　　顶左诵不空成就佛密语</p>
<p>　　嚩曰啰羯磨分佛身胜印</p>
<p>　　为二金刚拳交臂当于额</p>
<p>　　分拳至玉杬进力节相绕</p>
<p>　　三系金刚鬘分手两耳傍</p>
<p>　　从檀慧历散蕴藉垂缯带</p>
<p>　　称诵嚩曰啰莽攞[牟*含]鑁已</p>
<p>　　由此印等成受具足灌顶</p>
<p>　　为说圣众故参差掌三拍</p>
<p>　　诵嚩曰罗睹史也谷密语</p>
<p>　　由拍金刚掌速成萨埵体</p>
<p>　　次当遍安立眷属十六尊</p>
<p>　　围绕大安乐眼前处于前</p>
<p>　　二手持弓箭形服莲红色</p>
<p>　　以二金刚拳弯弓如射仪</p>
<p>　　诵弱嚩曰啰尔哩瑟致娑</p>
<p>　　也计么吒句右计里枳罗</p>
<p>　　交臂金刚拳右内把金刚</p>
<p>　　月色形莲眼诵吽嚩曰罗</p>
<p>　　计里枳隶吽后更持幢幡</p>
<p>　　么迦罗为首慧拳竖臂肘</p>
<p>　　定拳力智水形眼类青莲</p>
<p>　　鑁嚩曰哩抳娑么啰啰吒</p>
<p>　　诵此密语已二拳且腰侧</p>
<p>　　向左小低头诵谷嚩曰啰</p>
<p>　　迦冥涅嚩哩怛览密语已</p>
<p>　　金刚幔居左意体莲华黄</p>
<p>　　前右隅时春二手捧华盘</p>
<p>　　形服莲华白二拳仰上散</p>
<p>　　名华满空界当诵唵末度</p>
<p>　　嚩曰啰具唵后右隅时雨</p>
<p>　　持炉献焚香身色类悬云</p>
<p>　　覆二向下按香云遍气馥</p>
<p>　　诵彼密语唵嚩曰啰铭祗</p>
<p>　　愚鲁愚鲁已后左隅时秋</p>
<p>　　赤色持灯烛禅智并相逼</p>
<p>　　金刚灯周擢即诵唵舍罗</p>
<p>　　嚩曰哩[打-丁+音]句雨散拭自胸</p>
<p>　　乃成涂香契诵唵嚩曰罗</p>
<p>　　势始隶吽吽捧献涂香钵</p>
<p>　　安住前左隅冬身莲衣黄</p>
<p>　　于外<a>曼荼罗</a>四隅当安立</p>
<p>　　华方名嬉戏覆二拳当心</p>
<p>　　旋诵系啰底嚩曰啰尾攞</p>
<p>　　悉尔怛罗吒扬掌指口旁</p>
<p>　　笑诵系罗底嚩曰啰贺细</p>
<p>　　贺贺迦罗也名笑住云外</p>
<p>　　秋外金刚歌禅执梵箜篌</p>
<p>　　定拳力微屈弯臂如箜篌</p>
<p>　　慧拳进亦然<a>禅定</a>臂膊间</p>
<p>　　歌唱系啰底嚩曰罗儗帝</p>
<p>　　帝帝密语成旋舞轮诸度</p>
<p>　　散拳还成拳左右颊转上</p>
<p>　　金刚掌顶散诵系啰底嚩</p>
<p>　　曰啰尔哩帝吠波吠波已</p>
<p>　　舞处冬外隅如是四供养</p>
<p>　　并同金色身檀慧相钩结</p>
<p>　　交臂申力度屈进初如钩</p>
<p>　　当诵嚩曰[口*朗]矩势弱密语</p>
<p>　　持钩护前门即以进力跓</p>
<p>　　如环成罗索又诵嚩曰罗</p>
<p>　　播势吽密语执索守右门</p>
<p>　　进力极拘结踀即成乃诵</p>
<p>　　嚩曰啰商羯隶鑁密语已</p>
<p>　　中踀住后门不改前印相</p>
<p>　　当心微摇动名震金刚铃</p>
<p>　　嚩曰啰健致谷密语诵已</p>
<p>　　执磬护左门四摄尊形色</p>
<p>　　应内四泥微如上十六尊</p>
<p>　　成尔妙安客美[礼*色]备恣态</p>
<p>　　处莲普贤跏皆依月轮住</p>
<p>　　一切庄严具而用授饰身</p>
<p>　　并载五佛冠裳莲随体色</p>
<p>　　皆已染悦目瞻视持金刚</p>
<p>　　如是安立已成□曼荼罗</p>
<p>　　彼中如轮形八柱而严饰</p>
<p>　　金刚胜柱间月轮而庄严</p>
<p>　　彼外曼荼罗四方应四门</p>
<p>　　四外门相应门户交合闻</p>
<p>　　填饰金刚宝蔓荼罗诸角</p>
<p>　　半月而庄严璎珞铃缯幡</p>
<p>　　处处而悬烈微风吹摇激</p>
<p>　　出和雅畅音周围金刚界</p>
<p>　　<a>虚空</a>为宫殿蔓荼罗处中</p>
<p>　　如是谛思惟一切时方住</p>
<p>　　自心所安立自身为本尊</p>
<p>　　如是等供养围绕献己身</p>
<p>　　行住常随逐所见一切色</p>
<p>　　观彼等皆空复思本尊身</p>
<p>　　诵唵迦路目佉萨嚩达磨</p>
<p>　　拏摩尔努半曩怛袜密语</p>
<p>　　或草称唵字自胜解思惟</p>
<p>　　涂香灯焚香华鬘及饮食</p>
<p>　　衣服宝幡盖扇拂幡铃现</p>
<p>　　歌舞胜宫殿遍诸虚空界</p>
<p>　　我今皆变化一切胜供养</p>
<p>　　众圣受用之即诵四赞王</p>
<p>　　射抱幢幔印轮唱金刚欲</p>
<p>　　萨嚩努逻誐苏佉萨怛莾</p>
<p>　　曩婆放前仪怛鑁嚩曰啰</p>
<p>　　萨埵跛啰么索啰跢妙陀</p>
<p>　　婆嚩铭磨诃苏佉尔哩住</p>
<p>　　縒啰也那幢钵啰底幡[(仁-二+尔)*也]</p>
<p>　　悉地者攞具钵啰拏多慢</p>
<p>　　由此金刚歌大乐随爱乐</p>
<p>　　适悦为坚固皆得如意成</p>
<p>　　以妙适悦言随分诵婀字</p>
<p>　　诸法本不生当知如是义</p>
<p>　　大乐体不空常诵吽迦罗</p>
<p>　　金刚孕法印随意安密言</p>
<p>　　吽迦啰或余每诵发光焰</p>
<p>　　遍出毛孔中如素颇胝迦</p>
<p>　　日现皓月光身口心金刚</p>
<p>　　皆作是谛观成就诸教法</p>
<p>　　金刚语念诵唇齿合无声</p>
<p>　　微动舌念诵作如是修习</p>
<p>　　乃至满一月或二或六月</p>
<p>　　所观相皆现自获萨埵身</p>
<p>　　安圣众身前以唵迦[口*路]献</p>
<p>　　又陈八供养歌诵四赞王</p>
<p>　　金刚嚩并合忍愿度如幢</p>
<p>　　诵唵讫哩姤嚩萨嚩萨埵</p>
<p>　　捺多也他努誐萨縒持挽</p>
<p>　　没驮尾洒焰补曩逻誐么</p>
<p>　　那色睹唵嚩曰啰萨埵目</p>
<p>　　诵此密言已以印顶上散</p>
<p>　　拳送诸圣众从顶而流出</p>
<p>　　若欲一切时依此仪作意</p>
<p>　　见一切色等皆想献本尊</p>
<p>　　观身色空相即是我本尊</p>
<p>　　作如是思惟即名胜解眼</p>
<p>　　所睹彼彼色皆空观又观</p>
<p>　　金刚萨埵身此乃已与尊</p>
<p>　　当知皆本空即同为一体</p>
<p>　　住如是瑜伽行住若坐卧</p>
<p>　　随意念诵光十万遍终目</p>
<p>　　尽夜不寝息念诵至晨朝</p>
<p>　　又于一切时用前妙适悦</p>
<p>　　三么耶及鬘各诵本密语</p>
<p>　　自身成本尊心安系瑜伽</p>
<p>　　后当于四时道场中念诵</p>
<p>　　共满十万遍乃至末后夜</p>
<p>　　准前不寝息至明念诵之</p>
<p>　　不久当成就本尊体佛体</p>
<p>　　克获尚不难何况诸悉地</p>
<p>　　善贤阿阇梨集此微妙义</p>
<p>　　我略说大经缵集极秘旨</p>
<p>　　不入曼荼罗擅用结罪垢</p>
<p>　　及诸教所说犯大重罪障</p>
<p>　　无能除灭者结金刚萨埵</p>
<p>　　大印尽能灭修此三昧者</p>
<p>　　近意作诸法一切教不说</p>
<p>　　皆随意成就才结大印时</p>
<p>　　如来咸敬礼密语者即为</p>
<p>　　诸佛之至宰大印威德力</p>
<p>　　寂胜无伦疋不作诸仪轨</p>
<p>　　唯结一大印无能为障者</p>
<p>　　速疾得成就护本三么耶</p>
<p>　　不令身心苦受乐取成就</p>
<p>　　普愿诸有情信受入此法</p>
<p>　　悉皆速成就金刚萨埵身</p>
<p>　　遍照坚固体及诸随愿身</p>
<p>　　普贤瑜伽经大乐金刚萨埵成就仪轨</p>
<p>　　大历三年八月十四日西京青龙寺僧愿力书写梵汉字记</p>
<p>　　应德元年九月二十八日辰克于桂林房以前唐院唐本传写了件唐本千手仪轨在谛耳良记之</p>
		</div>
		
		
		</div></div><hr><script charset='utf-8' src='../../js/footer.js'></script></body></html>