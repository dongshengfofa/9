<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，顶轮王大曼荼罗灌顶仪轨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>顶轮王大曼荼罗灌顶仪轨</center></div><div class='fo'><center>经文出处:来自无量光明网</center><br/><br>
			<p>　　<strong>顶轮王大<a>曼荼罗</a>灌顶仪轨</strong></p>
<p>　　旧名</p>
<p>　　阿迦</p>
<p>　　[萨/木][口*栗]婆</p>
<p>　　[(工*刀)/言]弘</p>
<p>　　新名</p>
<p>　　萨缚</p>
<p>　　娑</p>
<p>　　底迦</p>
<p>　　吉祥</p>
<p>　　顶轮王大曼荼罗灌顶仪(并金刚界众形色东都圣善寺<a>沙门</a>吉祥集)</p>
<p>　　内院三昧耶界道中台院中。画佛<a>世尊</a>坐师子座。其座种种宝庄严。圣者身坐白莲华。身白金色。入最胜三摩地王相。结跏趺坐。作说<a>法相</a>。从一切身普遍出十二幅金轮炽盛光明。如轮围绕。从顶流出种种光明。青黄赤白。具大仗夫相。倚菩提树。其树有种种叶。如真多摩尼。树形于上系种种缯彩。或系吠琉璃宝天菓妙衣。或垂云降雨。有种种芽。吉祥众鸟并坐其上。或于枝间种种宝叶已成劫树。世尊两肩后倚着其树。佛右边座下画转轮王形。坐白莲华。作观佛势。其身金色。周遍光明。七宝成就。惟轮宝以光围绕。在莲华上。余六宝如次安之</p>
<p>　　东南角摧碎佛顶南胜佛顶西南角无边声佛顶西白伞盖佛顶西北角高广佛顶北光聚佛顶(坐白莲花上。种种光围绕。在炽光明中坐。身金色。手持真多摩尼宝)东北角最胜佛顶正东高佛顶(如大王形。坐白莲花上。手持俱缘菓□睹轮王势)</p>
<p>　　已上中院(十佛顶名号)</p>
<p>　　次第二院独古杵界道(从东北角起首画向南也)</p>
<p>　　东南角法波罗蜜<a>菩萨</a>次大势至<a>观音菩萨</a>叶衣观音菩萨多罗观音菩萨(种种严具庄着轻□衣。其身形不粗不细中庸形。右手持青莲花。左手施愿。坐花台上。作浅绿色也)<a>观世音菩萨</a>毗俱胝观音菩萨(身白色。三目四臂。右上手持仗。左上手持瓶。右下手持<a>念珠</a>。左下手持莲花。身仪寂静)白衣观音菩萨(以莲花鬘庄严身。用宝缯角络被。右手持真多摩尼宝。左手施愿。坐莲花上。此是一切莲花族母)观<a>自在</a>王菩萨(坐宝莲花上。合掌作礼势)西南角羯磨波罗蜜菩萨次禅波罗蜜菩萨(结定即身□如金)忍波罗蜜菩萨施波罗蜜菩萨<a>虚空</a>明妃(如天形。坐莲花上。合掌作礼势)戒波罗蜜菩萨精进波罗蜜菩萨惠波罗蜜菩萨西北角金刚波罗蜜菩萨次降三世金刚菩萨(身相如瑜伽)金刚将明妃金刚将童子(如名别无相)金刚手菩萨(右手持白拂。左手持金刚杵。坐莲花上)金刚母菩萨(名摩莫枳。身相如童女。淡紫青色。种种璎珞庄严。坐莲花上。住般若自性。右手持梵夹。左手持真多摩尼。施愿势。不得高颜□悦意。是金刚族母)苏婆呼童子菩萨(作童子形)顶行童子菩萨同前(准被发相)东北角宝波罗蜜菩萨次般若波罗蜜菩萨慈氏菩萨(手执白拂)佛慈菩萨佛眼菩萨(形如天女。坐宝莲花。种种庄严。身如金色。目观众会。着轻谷衣角被。右手持宝。左手施愿。圆光周遍。身相寂)佛豪相菩萨(形如天母。色相同前。唯右手持莲花。左手施愿。光明同前无异)<a>文殊菩萨</a>(身相金色)如意宝菩萨</p>
<p>　　已上第二院(三十二圣者名)</p>
<p>　　次第三院同第二界道</p>
<p>　　东南角歌供养菩萨(形服皆金色)次如意轮菩萨才发心转法轮菩萨八圣观音菩萨莲华吉祥菩萨莲华孙陀利菩萨(四臂。右第一手持罥索。左手持钺斧。右第二手施愿。左第二手持菓。坐于莲花。光明同前)青颈观音菩萨莲华髻菩萨莲华药叉菩萨十一面观音菩萨西南角舞供养菩萨(形服皆金色)次嚩哩迦龙王嚩哩迦七头阿难陀龙王(此上二龙王。曾见佛有。七头合掌跪地即上嚩哩迦阿难陀也。唯持花鬘有异也)无染河天者(即尼莲河神也。并见佛来。身相如目止邻龙王更无别状)地天供养(身白色。以二手捧宝花笼子。二膝跪地)无能胜姤菩萨无能胜妃无热恼龙王(持莲花鬘曲躬合掌)目真鳞龙王(并前二龙王青色黑色。如女形。七头合掌。作礼势。前后同)龙女(相端严)西北角献喜菩萨(形服皆金色)次乌刍瑟摩金刚金刚藏菩萨<a>甘露</a>军吒利菩萨金刚孙陀利菩萨(此是明妃。形如天女。种种璎珞庄严其身青色。手执莲花。坐宝山上)金刚爱菩萨金刚拳菩萨施<a>无畏</a>菩萨钵拏摄末里菩萨金刚针菩萨东北角鬘供养菩萨(形服皆金色)谈无竭菩萨陀罗尼自在菩萨摩么鸡菩萨(坐莲花台。如女形。首戴宝冠。左手执五古杵。右手施愿。身相端严。圆光炽盛也)大惠菩萨(身如作礼势。合掌坐莲台。金色具端严)寂静菩萨(同前大惠相)无垢惠菩萨(同前寂静相)虚空无垢菩萨(同前无垢惠)海惠菩萨善象猛菩萨</p>
<p>　　已上第三院(四十圣名号)</p>
<p>　　金刚界外第四院办事天等次第外供养从东南角灯供养菩萨(二手捧灯台。身形衣服并赤)次火天姤焰魔天王当门金刚铃菩萨(形服并绿色。摇铃居本门)次焰魔王姤罗刹天主西南角涂香菩萨(衣服身形黄色)次罗刹主姤毗沙门天王当门金刚钩菩萨(形服青。执钩在本位)次毗沙门天姤风天主西北角香供养菩萨(黑色二手执香炉)风天姤水天王当门金刚索菩萨(形服并黄。执索当门位)水天姤伊舍那天东北角花供养菩萨(坐白莲花。衣服面色具白。二手持花。供养势也)伊舍那天姤<a>帝释天</a>王当门金刚锁菩萨(形服并赤。持锁本位中)帝释姤火天主</p>
<p>　　已上第四院(二十天名号)</p>
<p>　　从此第五食道院四角画五古杵契焰鬘威相成</p>
<p>　　已上曼荼罗轮王大灌顶仪轨中上坛圣者。都计一百二十二尊号</p>
<p>　　阿阇梨与<a>弟子</a>灌顶。应于大曼荼罗侧。对圣众面前。别涂作曼荼罗。以白粉参肘量。普于中画莲花。中台上画师子座。令灌顶弟子。[木*郑]花了者坐上。令一解法。弟子持盖及拂。诵吉庆声赞徐徐不绝。取中瓶水。加持一百八遍。教弟子结佛顶印安于顶上(余如灌顶仪中广说)然须吹[彖/虫]击鼓。作诸音乐等</p>
<p>　　我今依经说轮王画像法</p>
<p>　　近人具众流作法方可为</p>
<p>　　如经广称述白叠须顿方</p>
<p>　　五肘或三肘</p>
<p>　　画圣者像。先从大海踊出须弥山王四宝所成(先北金。东白银。南吠琉璃色青色。西颇胝迦宝色红色)于山上坐白莲华。身白金色。正受入最胜王三摩地。结跏趺坐。从一切身遍满流出十二幅金轮炽盛光明。于上应画山峰。其峰以种种宝成。圣者从顶流出种种光明。青黄赤白。旋转自在。圣者右边画持诵人。手执香炉。观如来面。下应画莲花池(余如经说也)画二大明王。相如后说。尊仪贺野仡哩(二合)嚩大明王。身如火色。忿怒形。鼻如猿猴。以蛇庄严璎珞。臂钏膊钏头系莲华鬘。作瞻睹势</p>
<p>　　次无能胜忿怒王。身白色。四臂频眉面嗔。虎皮为裙。蟒蛇为耳。珰得叉迦龙王以为腰。绦婆苏枳龙王以为神。线角络被耽肚。身形稍短。以毒蛇庄严髻冠。口咬下唇。遍身火焰炽盛圆光。右上手持金刚杵。右下手作期克势。左上手持三古戟叉。左下手执钺斧。正面作阿吒吒贺娑[竺-二+(犮-乂+又)]势。从口火焰种种色相。右边面作观瞻势。左边面下看也。头上面作观大众势。于宝莲华立也了</p>
<p>　　已上二圣者于曼荼罗门外两边画</p>
<p>　　次观本尊五支也。阿尾啰吽欠(亦云阙宝量不空毗卢居顶后。余从额配之)阿字(金刚宝地大悲地界所执持故)微字(功德乳海所资[门@壬]故)啰字(三昧惠炬所温育故)吽字(除障智风所开发故)欠字(无边性空不障碍故)</p>
<p>　　五支先布已次说瑜伽相</p>
<p>　　阿字真金色普现金刚轮</p>
<p>　　加持于下体说名瑜伽座</p>
<p>　　微字素月光匪于雾聚中</p>
<p>　　加持于齐上是名大悲海</p>
<p>　　啰字初日晖形赤在三角</p>
<p>　　加持于心位称为智火威</p>
<p>　　吽字劫火焰涂玄若风轮</p>
<p>　　加持白毫际名为自在力</p>
<p>　　欠字由大空含容一切色</p>
<p>　　加持于顶上故号无等人</p>
<p>　　次五支从地水火风空配成及坛</p>
<p>　　阿字想座下。金刚座已成。色相如黄金。即戒义也。其坛相方。曼荼啰亦耳。微字想于脐。色白慈悲水。即定义也。其坛相圆外坛如满月。啰字想于心。其相色赤红。为惠义也。其坛三角形。外坛亦三角。吽字想眉间。色黑为无碍风。即<a>解脱</a>义也。其坛想青形如半月。外坛相亦同。欠字安顶上。以成大空点。即解脱知见义也</p>
<p>　　其坛如字义。空点无色相。能成诸事业。即是陀罗尼义也</p>
<p>　　唵(引)速乞洒(二合)摩嚩日啰(二合此云细细如金刚。此陀罗尼能令所观成就)</p>
<p>　　唵(引)底(丁以反)瑟姹(二合)嚩日啰(二合此云不动如金刚。此陀罗尼能令所观无失)</p>
<p>　　唵(引)萨颇(二合)啰拏嚩日啰(二合此云周遍如金刚。此陀罗尼能令所观渐广量周法界)</p>
<p>　　唵(引)僧贺啰(二合)嚩日啰(二合此云了达如金刚。此陀罗尼能令所观渐略。犹如毫端。住白毫际。或住鼻端。随心所乐)</p>
<p>　　次说画。苏婆呼童子。身形眷属尊身如童子形。金色如名号。悚栗画尊仪。七曜围绕。密莫云漠。[口*商]嗢没斯。那缬鸡[桅-厄+(口/ㄆ)]。各如本形画。住贺野仡哩嚩明侧立花上。次画顶行童子。身形眷属。尊身金色。髻发下垂。左手持金刚杵。右手叉腰。八频那夜迦围绕所为。金刚庄严。金刚尘。金刚索。金刚钺斧。金刚极笑。金刚成庄严。金刚顶。金刚频那夜釰。器仗如文配</p>
<p>　　已上并是顶轮坛法具足写了</p>
<p>　　(书本云)天喜元年五月一日书了</p>
<p>　　一交了僧赖昭</p>
<p>　　以<a>天台</a>实严僧正持本交合之</p>
<p>　　东寺沙门道快</p>
<p>　　(朱笔)此轨者[(工*刀)/言]弘和尚集欤。辨[(工*刀)/言]两字通用之间。青龙和尚门人制作。尤以可为规模者也</p>
		</div>
		
		
		</div></div><hr><script charset='utf-8' src='../../js/footer.js'></script></body></html>