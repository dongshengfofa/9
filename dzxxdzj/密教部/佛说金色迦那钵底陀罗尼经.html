<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说金色迦那钵底陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说金色迦那钵底陀罗尼经</center></div><div class='fo'><center>经文出处:来自无量光明网</center><br/><br>
			<p>　　<strong>佛说金色迦那钵底陀罗尼经</strong></p>
<p>　　<a>三藏</a>金刚智奉诏译</p>
<p>　　如是我闻。一时佛在舍卫国迦兰竹林园。大<a>说法</a>愍念一切众生。说此陀罗尼。属金色迦那钵底。尔时<a>世尊</a>即说<a>真言</a>曰</p>
<p>　　曩谟率都底(一)迦吒迦吒(二)底吒摩吒(三)起哩(二合)亹拏(二合四)起哩(二合)亹拏(二合五)畔惹畔惹(二合六)曩谟率都帝(七)护噜捺(八)跛惹尼曳(九)娑缚贺(十)阿部多(十一)浪拏乞忏(二合)质多(十二)曷罗(引)娑摩誐磋底(丁以反十三)摩诃野(十四)摩贺悉底(二合十五)诺乞(二合)曩(十六)钵罗(二合)句跛野(引)弭(引十七)矩噜矩噜(十八)祖噜祖噜(十九)谟噜谟噜(二十)曩谟曩谟(二十一)</p>
<p>　　佛告<a>舍利弗</a>。此是金色迦那钵底除障难真言。若众生受持真言者。所作诸法无不成。大验当知。定有障难。即于白月若黑月二日八日十五日。牛粪涂地作坛种种供养所作成就。金色迦那钵底白佛言。我当拥护持此真言者。若有众生持此真言者。某人所须资财卧具衣服饮食金银珍宝奴婢从不旧乏少。一切真言法速令成所。作就如意。其像形人身象头六臂。于白[叠*毛]上画之。刻作用得。白檀紫檀苦练木通用。余木不得。若彩色勿用皮胶。须用香汁及有汁木。其身正立。鼻向右曲。左上手把刀。次手把<a>欢喜</a>团。下手把剑棒。次手把缚折罗。下手把索。身作金色。脚蹈金山。头上五色云。云内有四天王及诸仙散华。左边有俱摩罗净军。右边有阿吒薄俱元率大将。向下左画美女。音乐供养立。右画四大药叉。各执器仗一半头一猪头一象头一马头。皆着虎皮裈。作像之时莫令见杂人等。书毕</p>
<p>　　<a>烧香</a>清净不食五辛。于净室中安置其坛。方圆大小随意作之。坛中烧安悉香白胶沉水香等。用随饼乳粥欢喜团苏蜜菓子种种供养。所作随心。若鬼神难调伏者。搓白线咒之。一遍一结满四十九结。系左臂。一切鬼悉皆被缚一受持人。不须邪淫妄语作诳。其禁食已止芸薹葫荽五辛。不得食。故入色孝家生产处。印法并通用。诸毗那翼迦法通用。勿亲恶人。同<a>行者</a>施之无妨</p>
		</div>
		
		
		</div></div><hr><script charset='utf-8' src='../../js/footer.js'></script></body></html>