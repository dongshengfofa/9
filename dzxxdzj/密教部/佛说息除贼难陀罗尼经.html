<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说息除贼难陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说息除贼难陀罗尼经</center></div><div class='fo'><center>经文出处:来自无量光明网</center><br/><br>
			<p>　　<strong>佛说息除贼难陀罗尼经</strong></p>
<p>　　西天译经<a>三藏</a>朝散大夫试光禄卿明教大师臣法贤奉诏译</p>
<p>　　如是我闻。一时佛在摩伽陀国。与诸大众围绕经行。到于庵罗树园侧韦提呬山帝释岩中。时尊者阿难。忽见大恶贼众遥远而来。见已生大恐怖。心怀忧恼身毛皆竖。时尊者阿难疾往佛所。到已合掌而白佛言。<a>世尊</a>我今遥见有大恶贼。唯愿世尊为作救护</p>
<p>　　尔时世尊闻尊者阿难言已。告阿难言汝怖贼耶。阿难白佛言甚怖世尊。佛言阿难汝勿得怖。我有陀罗尼能除贼难。是时尊者阿难闻佛语已心生<a>欢喜</a>。作如是言唯愿世尊为我宣说</p>
<p>　　尔时世尊即说大轮结界陀罗尼曰</p>
<p>　　怛[宁*也](切身下同)他(一)阿焬路哥(二)钵啰路计(三)伊该阿提钵底(四)藕(引)哩巘驮(引)哩(五)赞拏哩(六)摩登儗(七)惹虞哩(八)补哥细(九)</p>
<p>　　尔时世尊说是陀罗尼已。告尊者阿难汝今可往。以此陀罗尼。面十二由旬当作结界。令得安隐息除贼难。乃至刀剑器杖等悉不能侵。又复能令彼诸恶贼。不离本处旋如陶家轮。又复阿难若人遇贼难时。当用净白线。以此陀罗尼加持七遍。结作七结过难即解。所有贼众皆如禁缚不能为难</p>
<p>　　尔时世尊说是经已。尊者阿难及诸大众。闻佛所说皆大欢喜信受奉行</p>
		</div>
		
		
		</div></div><hr><script charset='utf-8' src='../../js/footer.js'></script></body></html>