<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 大吉义神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 大吉义神咒经</center></div><div class='fo'><center>经文出处:来自无量光明网</center><br/><br>
			<p>
	　　<strong>第四卷 大吉义神咒经 </strong></p>
<p>
	　　元魏昭玄统<a>沙门</a>释昙曜译</p>
<p>
	　　时娑伽罗龙王与九十一子及诸龙围绕。往诣佛所头面礼足。瞻仰尊颜一心合掌以偈赞曰</p>
<p>
	　　归命世所赞最上无与等</p>
<p>
	　　<a>三界</a>大导师能示正道者</p>
<p>
	　　成就大威德永灭烦恼结</p>
<p>
	　　人中之胜龙一切众生父</p>
<p>
	　　于无量劫中具真实功德</p>
<p>
	　　力能摧众魔魔军悉退散</p>
<p>
	　　所证无上道难可得思议</p>
<p>
	　　能转妙法轮显现四<a>真谛</a></p>
<p>
	　　演斯真要法<a>解脱</a>众苦缚</p>
<p>
	　　说大结界经利益诸<a>天人</a></p>
<p>
	　　诸恶鬼神等闻佛说咒经</p>
<p>
	　　悉皆远逃避至百由旬外</p>
<p>
	　　说是偈已复白佛言。<a>世尊</a>我今亦欲助佛说咒。摧伏鬼神除诸灾患。即说咒曰</p>
<p>
	　　那地那地那地婆隶波罗罗地质多罗赐鼻多罗赐毗那栖隶栴陀隶阇驶摩登只瞿利乾陀利婆尸利摩诃婆尸利婆尸罗陀陀罗婆尸陀那狸隶阿帝阿吃帝吒吒吒吒妒 妒妒妒智智智智毗知智叱掘弥弥掘弥弥智弥智羽黎羽黎毗羽黎那罗那雉那陀陀隶陀陀隶</p>
<p>
	　　说是咒已大地诸山。三千世界六种震动。一切诸天皆悉<a>欢喜</a>。三<a>佛陀</a>显现此经。城邑聚落官府诸处。此经所在百由旬内不得中住。如此猛咒过去诸佛之所显现。使为帝主作大拥护。无诸灾害作一切吉祥。一切众患悉皆消除</p>
<p>
	　　尔时地神往至佛所。顶<a>礼佛</a>足说偈赞曰</p>
<p>
	　　我今归命大悲愍能尽一切诸苦际</p>
<p>
	　　能救众生令解脱能与一切诸安乐</p>
<p>
	　　谁得闻此善妙说而当不生欢喜心</p>
<p>
	　　是深妙说。为天阿修罗之所供养。我今亦当助佛说是明咒。勇猛必行即说咒曰</p>
<p>
	　　度弥度弥度度弥度弥护弥护弥呼呼呼呼弥呵罗娑隶呵达茶呵呵逻娑陀那娑逻支陀陀隶质埵婆罗泥婆涕婆他婆帝婆泥婆婆婆泥呵罗婆帝遮钵罗赐钵罗卑赐奴罗[少/兔]娄赐毗陀婆帝陀婆尼迦娄卑尼摩陀泥摩诃摩陀尼斯斯细奇细</p>
<p>
	　　说是咒已大地诸山并及大海悉皆震动。夜叉鬼神众号呼失声唱言。呜呼呜呼怪哉怪哉。罗刹亦尔。此经所在国邑聚落。官府诸处百由旬内。我等不得住在其中。结咒界周匝千由旬内。尔时佛放眉间光明光名感悟。大光遍照三千<a>大千世界</a>。一切众生睹斯光者。尽皆感悟如来所说。诸园苑神诸井泉潢池神根神果神。地神龙神阿修罗神。放逸天持华鬘天曲脚天。乘空夜叉乾闼婆罗刹鬼神。究槃茶毗舍阇富单那。饿鬼紧那罗。陆生龙旷野神揵陀神。颠鬼狂鬼癎鬼。日月星辰护世四天王三十三天。焰摩天兜率天化乐天他化<a>自在</a>天魔天魔眷属天。梵辅天大梵天。少光天。无量光天。光音天。少净天。遍净天。无量净天。不广身天不热天善现天。色究竟天摩醯首罗天。此等诸天遇斯光已。皆自见身尽被五缚。以佛神力令诸天众。一切同时飞来向佛。礼世尊足在一面坐。如来尔时即变大地化成金刚。一切<a>世间</a>无能坏者。复化十方悉皆火起。尔时世尊即以佛眼。观此三千大千世界谁有不来集在会者。谛观察已。见此世界无有一人而不来者。即说咒曰</p>
<p>
	　　阇隶摩隶阇罗摩隶摩隶泥伊隶[口*鸡]隶呵[口*鸡]摩[口*鸡]那[口*鸡]那罗那[口*鸡]那[口*鸡]隶[口*鸡]婆隶敷罗鞞隶鞞鞞隶鞞黎[泳-永+卑]那俾泥俾那娑伽隶娑伽隶卑泥颇栖颇罗颇栖颇求迷颇罗颇罗颇求迷求[泳-永+卑]隶颇隶鞞颇罗地贺罗罗地苏罗帝毗苏罗地优浮地涅浮地浮黎浮地娑罗泥隶泥黎罗弥隶摩诃罗隶摩诃那隶喝罗阇泥隶泥泥罗隶牟隶目帝阿罗罗惫毗罗惫罗罗惫罗阇罗惫罗阇颇隶</p>
<p>
	　　说此咒已天龙阿修罗夜叉罗刹皆大惊怖。生于厌患身毛皆竖。不乐听是结大咒界。欲陷形去地如金刚不得陷入。周匝火然犹如<a>地狱</a>。此诸天众皆住空中一心听咒。即说咒曰</p>
<p>
	　　郁去目去那去那去去那去那佉去驱弥隶驱弥细驱驱弥细驱步驱步路步佉步佉步佉那佉步佉雷驱罗细丘摩摩泥驱驱摩泥跂跂摩隶歧歧隶佉罗佉跂隶佉那佉泥隶佉婆婆佉梨泥毗佉地佉陀婆惫婆婆[口*奚]婆那佉腻[口*奚]泥隶[口*奚]栖隶[口*奚][口*奚]栖隶脾[口*奚][口*奚]栖隶</p>
<p>
	　　说是咒已而此大地。动遍动等遍动。摇遍摇等遍摇。六返震动。诸鬼神等见是事已。皆失声大唤唱言呜呼怪哉。自相谓言是等天王共说此咒。我等今者无有生路。断绝一切诸鬼神等</p>
<p>
	　　尔时摩醯首罗白佛言。世尊如来所说结咒界经。若自能持若教人持。若有读者一切皆应离于淫欲修于梵行。不食五物一黑石蜜二油三蜜四鱼五肉终身不食。若诵是咒诸夜叉罗刹。恒伺其便为作恼害。或时轻蔑为遮鬼故。于五种味断而不食。若有外道邪见之人。不信此咒诈伪诵读者必损其寿。如来为欲护四众故。说是咒经。我今亦欲助佛说咒。即说咒曰</p>
<p>
	　　卢头娑细卢头娑帝卢呵隶罗婆婆罗泥卢遮隶卢陀遮隶呜呵罗地卢细卢栖泥卢卢栖泥卢陀罗呵泥卢陀罗呵隶卢卢呵泥卢卢呵隶卢多郅住卢注路注路牟那注路牟贺呵郅牟陀遮隶遮遮隶余利余利遮遮隶毗遮帝</p>
<p>
	　　说是咒已空中诸天其心调伏还下在地寂然听法。尔时世尊为诸天众。说诸法要示教利喜。闻是经时无量那由他众生。远尘离垢得<a>法眼</a>净。诸有夜叉罗刹究槃茶毗舍阇。于<a>佛法</a>中不生信者。为惊动故。如来尔时即出右臂示大地狱。见地狱中烧炙煮烂而命不绝。诸此罪人恶业未尽命则不断。佛告大众如斯地狱楚毒无量。是以汝等不应作恶。诸鬼神等见大地狱。心生惊怖身毛皆竖。五体投地而白佛言。世尊我等从今已往当受<a>五戒</a>。复白佛言。佛<a>涅槃</a>后<a>正法</a>灭时。若持如此结咒界经。夜叉罗刹来轻蔑者当使其心劈裂七分。有大沸血从面门出。命终当堕无间地狱不可救济。佛告阿难汝当受持诵读是结咒界经恭敬<a>礼拜</a>。汝等天人当知过去诸佛亦说是咒。未来诸佛亦说是咒。现在十方诸佛亦说是咒界经。我今复说是大结界神咒之经。即说咒曰</p>
<p>
	　　奚奚迷奚奚迷弥梨迷弥梨迷摩诃弥梨迷呵罗隶呵罗隶呵罗隶槃遮炎隶波遮罗遮啰啰奚罗遮遮罗遮罗摩遮吒罗摩吒罗那摩诃因陀罗牟罗那牟罗那逻遮陀娑逻娑逻那阇大啰驮阿迦细那迦细那细那罗那细毗娑那细奚[黍-禾+利]速隶毗陀隶</p>
<p>
	　　说是咒已十方火焰悉皆变灭。一切大地还伏如故。诸天大众皆悉右绕礼佛而退佛说经已诸<a>比丘</a><a>比丘尼</a>。及大<a>菩萨</a>阿难等欢喜顶受</p>
<p>
	　　佛告阿难若有读诵此经者。当常食乳净自洗浴着鲜洁衣。于一切人不生嫌心。于诸众生当生慈心。于佛像前作诸天龙王像及余鬼神。皆图形像。以牛粪涂地作七重界。界场中央着诸华鬘。烧百一种香。为佛烧苏合香。萨阇赖阇香与摩醯首罗天。咄迦香与梵天。遮迦香与魔王。多迦罗香与化乐天。阿具娄香与他化自在天。婆罗娑香与兜率陀天。修富娄香与焰摩天。牛王香与帝释。胶香与四天王。零陵香与伽罗龙王。熏陆香与毗摩质多阿修罗王。那赖娑香与毗浮沙罗刹王。多利娑香与地神。甲香与地夜叉神。毗罗贰香与放逸天。那赖陀香与十方鬼神</p>
<p>
	　　如是等烧百一种香。各各于彼天像前烧。诵此咒者右膝着地。一百八遍<a>烧香</a>于天前。各涂地作七处咒场。在此场上发大誓愿。舍自己身与三世佛。有夜叉罗刹不信于佛。欲害咒者灭结界经。为遮恶故应当舍身与佛。愿诸如来忆念于我。当令咒者身如金刚。一切世间无能坏者。五体投地顶礼佛已应诵是咒。应向四方散胡麻子。当诵此咒一百八遍。当诵咒时净居善现天。当现身在其人前。身真金色。彼天安慰诵咒之人。彼诵咒人应当惊悚。彼诸天等各入已形像之中。慰喻咒人而告之言。善哉善哉汝之所诵结咒界经。今得吉成。我等为汝随汝所作。汝于我前不应惊怖。以金色身立咒者前。安慰之言善哉善哉能诵此咒。我等今者为汝仆使为汝所役。此是结界劝成就相。诵此咒时应以月十五日及月满时。夜诵令利随意所乐。若园苑若宫殿。若大池若河边。若有饮食若乘骑。衣服华鬘诸香等物。皆毗首羯摩天之所化作。在诵咒人前。若求雨时烧<a>藿香</a>供养娑伽罗龙王。咒四枚石。有龙住处咒石掷中。天即降雨。若族姓子族姓女。随其所须雨之时节久近能称其意。若有欲得如意宝珠。应于佛前向娑伽罗龙王像。应诣生藕华池河所。烧香供养龙王。七遍诵是结咒界经。应于池所咒场之中佛形像前。作五种音乐而为庄严</p>
<p>
	　　尔时娑伽罗王即于佛前与如意珠。得此珠已能雨珍宝。尔时四方应有火起。尔时应以苏和娑利沙子。置于火中应诵魔王咒。若欲斗战求胜敌者。应七遍烧香。以七色綖结为七结。七遍诵咒。当应以此结系幢头。设有刀箭欲来向身。自然堕落终不伤害。欲结界者诸天王所烧香供养。在香烟上七遍诵咒。复烧香以十色綖结作七结。以娑利沙掷置火中。诸夜叉罗刹咸自见身自然火然。界内有树以此咒线系于树上。若复欲使日月住者。此咒神力亦能住之。终不能得越此咒界。若欲得象乘马乘骆驼乘。应于冢间作诸咒具。应以胶香供养毗沙门诵此咒经。尔时便得种种随意所乘。若欲使夜叉罗刹。于月二十九日。在冢间着白净衣。以香烟供养四大天王。若欲动地。应着白净衣不嫌恨意。于一切众生心生平等。应上车轮上以多利婆香供养地神。诵此咒经大地震动。若欲使火不横起。把箭诵咒诵咒已竟。即以此箭向四方所射火即不起。若为毒箭所中。应诵此咒 咒水。以所咒水饮之洗浴毒即消除。若欲隐形应以香供养摩醯首罗天王。以七色线系作七结。七遍诵咒以结系头。置之顶上即得隐形。若欲飞行应百遍诵此结咒界经。咒娑罗几子以置顶上。烧香供养<a>念佛</a>地功德。若此神咒实是恒沙诸佛之所说者。愿我飞行。即能飞行。诸佛忆念护持力故。若欲使诸王大臣沙门<a>婆罗门</a>欢喜忆念得自在者。应烧香供养四大天王当咒于油。以此油涂四王像口。一切见者皆生欢喜而得自在。若欲见一切鬼神夜叉提婆利沙。油涂已眼烧香供养四大天王。日日诵念此结界经。以四色线结作四结。系着顶上得如意见。若往到处处天所。与诸天等相娱乐者。应自洗浴以香涂身。着白净衣上车轮上。于诸众生无嫌恨意。烧一切香读诵此经。欲界天王自来现身在其人前。即将其人诣诸天前。以天庄严之具而庄严之。以天音乐而娱乐之。若为一切鬼神所著所捉者。噏人精气者。应以十色线七过烧种种香七遍。诵经系线作七结。摩醯首罗天王梵众之主。释提桓因四大天王。还益其精气除造逆罪及谤正法谤毁贤圣者。若彼恶鬼毁诵咒者。当堕无间泥犁。受苦一劫不可救济。若欲入火火不烧者。应七遍烧香烧一切香。七遍诵此咒经。以五色线系作百结。以此咒缕系着咽下。入大火中火不能烧。欲得断除厌道魅蛊及毗陀罗咒。应以香供养魔王诵此咒经。以酥娑利沙烧掷火中诵魔王咒。一切厌蛊蛊道毗陀罗咒消灭如灰。令彼诸恶无有力势。咒咀之患自然不行。欲止恶风暴雨者。当驱乌令去烧乌巢窟。以香供养毗浮沙罗刹王。诵此咒经止恶风雨。一切鬼神夜叉罗刹。究槃茶金翅鸟毗舍阇。若欲禁制遮一切恶立一切善。当诵读是大结咒界经。以赤线系作百结。以香供养诸天。诸天等当集在一处为其<a>说法</a>。佛言我涅槃后诸天集会诵此咒。能使鬼神皆受五戒。若诵持此经者。于诸众生应慈心平等不害一切。恒修实语终不虚诳。见此结咒界经。一切诸天世间皆应恭敬礼拜。不生疑惑归依供养。佛告阿难汝于此经咒界。不应生疑。此经如实终无虚妄。若怀疑者当堕无间地狱。受苦一劫不可救济。所以者何此结咒界经。是一切诸佛之所宣说。阿难若有受持读诵此经者。以曾供养诸佛殖诸善根。诸佛护故此经自然来在手中。此人即是受经真器。持此经者天人世间。皆应礼拜供养恭敬。此持经者即是天人世间塔寺。阿难若为菩提族姓男女。于此经中能读一四句偈。受持读诵若教他说。如弹指顷心生<a>随喜</a>。当知此人必定当得菩提之道。若求辟支佛若求声闻乘能信解者。于现在世得止诸漏。若在家于三乘未有决定。得此经者得于决定。若有能持是经典者。当知供养过去诸佛深种善根。无量世中当作转轮圣王。若求帝释无量世中当得帝释若求梵王无量世中当得梵王。我以决定记上四种人。若有读诵经人所。于弹指顷生恶念者。此愚痴人名为远离一切诸佛。于三乘中即无种子。此人当堕地狱。阿难若有善男子善女人。信解是咒界经。使他读诵作此经器者。此人即成就梵福。若不信此经者诸天即隐此经。何以故此人必生不信疑惑之心。当生恶道堕地狱中。首陀会天当夺此经。礼拜香华供养。若能供养此经。即为供养恒沙诸佛。阿难汝以是故。应当受持此经。为于安乐利益拥护四众。阿难及诸<a>弟子</a>闻佛所说欢喜奉行</p>
		

	
	

		</div></div><hr><script charset='utf-8' src='../../js/footer.js'></script></body></html>