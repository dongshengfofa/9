<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第三卷 大吉义神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第三卷 大吉义神咒经</center></div><div class='fo'><center>经文出处:来自无量光明网</center><br/><br>
			<p>
	　　<strong>第三卷 大吉义神咒经 </strong></p>
<p>
	　　元魏昭玄统<a>沙门</a>释昙曜译</p>
<p>
	　　尔时焰摩天王及其眷属。往至佛所顶<a>礼佛</a>足。在一面坐合掌向佛即说偈言</p>
<p>
	　　归命于大智坚实功德聚</p>
<p>
	　　牟尼<a>天人</a>尊无上法中王</p>
<p>
	　　瞿昙世大师故我今敬礼</p>
<p>
	　　三<a>佛陀</a>说。能与持咒之人作大利益。我今亦欲说是神咒。唯愿<a>世尊</a>忆念于我。为欲拥护一切众生。柔伏一切诸鬼神等即说咒曰</p>
<p>
	　　者利斯毗者利斯婆那斯毗那斯波波梨波波斯那那[口*梨]那那斯毗者支者罗支摩摩支摩罗支摩大支陀者[口*离]目呵[口*离]毗呵[口*离]呵啰[口*离]毗啰[口*离]毗婆离多罗离多罗斯毗多离多利尼[口*兮]唎[口*兮]旨唎[口*兮]寐唎寐波罗寐唎私唎呵那唎呵那唎波罗婆迟婆啰光迟婆啰者唎婆啰拏私婆啰呵私毗离尼唎毗离旨旨婆啰舍施婆罗拏施</p>
<p>
	　　说是咒时大地震动神鬼之众皆大惊怖。出声大叫皆言大苦甚可厌恶。若城邑聚落国土有此咒处。一切鬼神尚不得住况复饮食。此大猛咒是焰摩天王之所宣说。如此咒典诸佛世尊之所显说。此结咒经所住之处。都无鬼神能为衰害作大拥护。百由旬内除诸怖畏。及以斗诤口舌讥嫌。乃至两阵共战之时交刃相向。由此咒力使不害身。一切怖畏悉得消灭如佛世尊永离怖畏帝主亦尔。以咒力故离诸恐惧</p>
<p>
	　　尔时帝释为三十三天作<a>自在</a>主。与其眷属往诣佛所即整衣服为佛作礼。合掌向佛而说偈言</p>
<p>
	　　我今归命圣实尊法王智光照<a>世间</a></p>
<p>
	　　能以<a>正法</a>导一切大慈大悲救<a>三界</a></p>
<p>
	　　济度一切诸众生大圣瞿昙我今礼</p>
<p>
	　　善说此经。而此经者是诸正觉之所显现。我今亦欲助佛说咒。唯愿世尊忆念于我。我所说咒能遮诸鬼。我当禁制诸鬼神等。使不恼害一切世人。咒所住处使诸鬼等不得其便。即说咒曰</p>
<p>
	　　毗迟毗毗迟毗那茶毗那荼毗毗利迟毗利迟婆那迟婆那迟呵呵呵呵[口*兮][口*兮][口*兮][口*兮]尤尤尤尤尤喽尤喽尤啰脾毗啰脾婆啰啰尼啰啰啰尼啰者支婆离那陀罗尼陀啰池啰啰池毗颇利私婆陀利私寐利私利婆啰迦斯那啰婆[口*离]尤寐离跛啰呵[口*离]跛陀呵离毗陀呵离毗婆呵[口*离]喽喽吒[口*离]负喽吒[口*离]婆啰吒[口*离]吒[口*离]那啰茶离那那茶[口*离]投投荼[口*离]喽细茶[口*离]阿那茶[口*离]尤喽茶[口*离]茶拏啰地毗舍罗池者摩啰茶离</p>
<p>
	　　说是咒时大地震动。巨海波荡出大恶风。日月星辰凝住不行兴云注雨。鬼神之众皆大惊怖逃走四散。闻此咒者一切鬼神皆无活路诸鬼神等自相谓言。释提桓因说是明咒章句。若国邑聚落我等都无住处。诸鬼至处身皆火然。其作到处受大苦恼譬如<a>地狱</a>若有越是天王咒者。身坏命终当堕阿鼻。若越此咒而不随顺如违佛语等无有异。如佛离欲能越此咒。而此神咒是过去诸佛之所显现。拥护帝主利益安隐。诸衰灾患悉皆除灭。若有灾害闻是咒名。皆生惊怖百由旬内消灭无余。日所行处所有鬼神。皆不能得侵害世人</p>
<p>
	　　尔时毗沙门天王与诸鬼众前后围绕往至佛所头面礼已右绕而坐合掌说偈</p>
<p>
	　　归命大圣智光明离诸三有正导师</p>
<p>
	　　分别诸有及<a>涅槃</a>是故归命真实尊</p>
<p>
	　　我今亦欲助佛说愿当怜愍忆念我</p>
<p>
	　　有诸夜叉罗刹鬼等作种种形。师子象虎鹿马牛驴驼羊等形。或作大头其身瘦小。或作青形或时腹赤。一头两面或有三面或时四面。粗毛竖发如师子毛。或复二头或复剪头。或时一目锯齿长出粗唇下垂。或复嵃鼻或复耽耳或复耸项。以此异形为世作畏。或持矛戟并三奇叉。或时捉剑或捉铁椎或捉刀杖。扬声大叫甚可怖惧。力能动地旷野鬼神如是之等百千种形。阿罗迦夜叉在彼国住为彼国王。是故名为旷野之主。于彼旷野国中有善化处。凡有二十夜叉鬼母。彼诸子夜叉等身形姝大甚有大力。能令见者生大惊惧普皆怖畏。又复能使见者错乱迷醉失守。猖狂放逸饮人精气。为诸人民作此患者。今当说彼鬼母名字</p>
<p>
	　　[跳-兆+犬]达那跋达啰婆帝那多阿喽那婆喽那难陀婆头摩婆头摩婆帝蛇赊呵帝耶赊婆娑婆但那达多婆达啰达多婆私多婆私目企那多婆那多郁那多啰娑那迟啰那轴富佉罗</p>
<p>
	　　说是名已彼鬼母等来至佛所。毗沙门王白佛言。世尊。是鬼神等是我眷属皆礼瞿昙。是等夜叉以此咒力。谪罚禁制使不恼害。即说咒曰</p>
<p>
	　　佛呵逻逻那尤尤喽他阿斯摩迦斯那那[口*离]婆啰伽泥婆罗伽泥伽罗泥伽罗呵[口*离]伽疋离疋罗摩只摩摩伽罗摩摩啰罗[口*离]呵那啰佉泥丘喽[少/兔]喽婆吒求[口*离]伽那罗斯絺毗絺毗摩呵娑啰剃优喽剃毗喽剃旃茶利达啰毗头那啰那舍[口*离]罗私利[(炙-火+孑)*ㄆ]啰啰私利呵利私唎婆陀牟唎大啰那罗帝婆那赊罗那利啰啰喽喽唎唎啰啰[口*离][口*离]多喽多喽帝帝帝帝摩摩摩摩寐寐寐寐某喽某喽某喽某喽者者者者旨旨旨旨摩帝摩帝佉佉佉佉弃弃弃弃丘丘丘丘佛利佛利佛唎</p>
<p>
	　　说是咒已大地震动。时诸夜叉鬼神之众。悉皆惊动自相谓言。今说此咒我等鬼神将无活路。由毗沙门说是明咒。所住之处国邑聚落百由旬内。一切鬼神不得其便。以此咒力拥护帝主。使诸灾患皆自消灭。天神之灾人非人灾悉得<a>解脱</a></p>
<p>
	　　尔时提头赖吒天王有大名称。与九十亿那由他乾闼婆眷属围绕。来诣佛所头面礼已。右绕而坐以偈赞曰</p>
<p>
	　　寂灭无为最上尊调伏诸根悉清净</p>
<p>
	　　自得解脱亦脱彼解脱一切<a>生死</a>轮</p>
<p>
	　　己自得度亦度他能度生老及病死</p>
<p>
	　　最上调伏诸外道今礼二足天人尊</p>
<p>
	　　时诸天世界梵世界。乾闼婆世界人世界。动不动世界。如是诸界一切无能与佛等者。能说如是大咒界经。安乐利益一切世间。我亦<a>随喜</a>亦欲说咒。使诸夜叉罗刹鬼等。咸皆远走百由旬外。今当助佛说此咒经。拥护一切摧伏一切诸恶鬼神。唯愿世尊忆念于我。即说咒曰</p>
<p>
	　　罗池罗罗池摩摩迟毗离毗黎尼毗啰毗毗尼那地[珊*寸][珊*寸]兰地佉势摩佉势摩摩佉势佉那地那茶企摩佉池摩呵摩佉池佉私唎佉那私利尼毗婆啰毗唎毗毗利匹匹匹唎利匹那唎跂啰婆池遮佉池吒佉[齿*齐]吒佉吒罗佉罗毗辛视利视利喽受喽阇毗阇那阇啰泥阇摩那是婆阇啰婆阇呵唎呵阇那阇婆阇唎</p>
<p>
	　　说是咒已三千<a>大千世界</a>。犹振宝器相触作声。一切鬼神乾闼婆罗刹。日月五星一切世间。能为灾者皆大战恐。诸大天王咸言怪哉大咒之王。结无上咒为最上咒。咒所住处城邑聚落官府之处。百由旬内都无衰患。诸恶徒众尽不得住。而此咒经即是四大天王之所供养。能为人天作大拥护。又为帝主能作无上大获吉利</p>
<p>
	　　尔时毗留勒天王。领诸究槃茶。与九十二那由他究槃茶众眷属围绕来至佛所。礼人中尊右绕而坐。合掌向佛而说偈言</p>
<p>
	　　救济一切世间苦能与无量众生乐</p>
<p>
	　　今礼如是灭结尊能归佛者得<a>无畏</a></p>
<p>
	　　归命世雄能度世我今敬礼人中尊</p>
<p>
	　　鬼神之众究槃茶一切世人及非人</p>
<p>
	　　诸能恼害如是众今为禁制愿佛念</p>
<p>
	　　诸非人等皆应听今我为世作拥护</p>
<p>
	　　即说咒曰</p>
<p>
	　　迦滞婆地阿罗只毗罗只阿遮罗契阿遮建提婆阇莲兮阿罗伽泥婆罗伽泥伊帝弥智细阿逻婆罗赊泥波帝皮帝弥知帝皮知弥细阿遮伽隶阿遮伽隶波遮伽隶阿斯目稚阿斯目地阿牟罗细遮茶娑黎泥遮遮支隶</p>
<p>
	　　说是咒已大地震动。百千夜叉出大音声。而作是言怪哉善说。大咒诸咒中上。善能和合结此咒界。拥伏诸鬼护诸众生。此咒住处若国邑聚落官府之处。诸恶鬼等无能恼害。亦无伺求得其便者。是故应当受持读诵。此咒为拥护故。应当秘藏世间及天。应当结界百千由旬内。此大咒王若有鬼神越此界者。其心破裂当为七分。此鬼面门当沸血出。身坏命终堕阿鼻狱</p>
<p>
	　　尔时毗留博叉诸龙之王有大力势。与八十那由他龙。来诣佛所礼佛足已。在一面坐合掌说偈</p>
<p>
	　　归命于佛善说者如来善导诸众生</p>
<p>
	　　能与一切众眼目灭结大师我今礼</p>
<p>
	　　善说此经度众苦无上法王众中尊</p>
<p>
	　　能护一切诸世间能遮一切诸恶鬼</p>
<p>
	　　我今亦欲助说咒唯愿世尊忆念我</p>
<p>
	　　即说咒曰</p>
<p>
	　　阿斯阿婆斯陀斯陀婆斯隐阿那斯阿众隶婆罗罗细遮罗遮旃陀罗那那支隶那那支隶遮罗罗遮那遮泥那那遮泥毗赊遮隶毗婆遮隶陀罗尼遮罗泥婆隶婆那那婆隶婆那那隶呵罗细毗罗细陀细摩细那栖隶私呵栖隶遮遮罗遮罗那罗那</p>
<p>
	　　说是咒时大地震动巨海波荡。周遍俱时六种震动。一切鬼神咸皆惊怖失声大叫。闻此事已天王<a>欢喜</a>。一切诸鬼皆从座起。而作是言呜呼大咒。遍千世界结是大咒。诸天鬼神无能越者</p>
<p>
	　　尔时毗浮沙罗刹王。与九十那由他罗刹。眷属围绕来诣佛所。此罗刹面如大云五色斑驳。其发强硬如师子尾。粗唇促鼻牙齿参差。如是丑恶极大可畏。其眼正黄如似猨猴。耳长如驴。复有。耽耳发大音声哮吼可畏。齐声唱叫能动大地。各各皆能于须臾顷残害百人。但食人髓噏其精气。如是恶众共至佛所。即礼佛足合掌说偈</p>
<p>
	　　世尊大慈拔毒箭如是最胜我今礼</p>
<p>
	　　能导世间诸众生法王妙法如<a>甘露</a></p>
<p>
	　　善说此经护一切今我归命赞世雄</p>
<p>
	　　我亦助佛欲说咒唯愿世尊忆念我</p>
<p>
	　　巨海边际有大住处。名曰善化。多有金银真珠马瑙水精琉璃。并有颇梨及毗琉璃。我等所居有此好宝。而于彼处有六十罗刹。长发黑发极恶大音。无畏人天不惊于外。速得能得愿佛念我。其名曰</p>
<p>
	　　颇阇拔阇波头摩那阇那罗阇难途耽摩难提腻钵摩波地难提罗娑拔达那难提拔达那尼沙尼沙翅沙卢陀罗婆帝富那罗阿提尼沙难徒多罗遮延地遮阎钵毗那沙毗阇延大毗罗娑悉陀泰修钵罗提摩修罗多须多娑罗多贺罗多那逻毗罗阇毗兰陀罗旃陀罗曰阿楼婆那婆娄那婆逻优婆逻伽地那茶罗罗阇罗婆逻罗阇栴陀罗娑优罗娑修罗修罗提陛优娑提[月*坒]娑罗罗阇修罗提[月*坒]提毗罗郁伽罗罗郁伽黎罗郁伽罗牟逻娑罗大娑罗婆帝庵[少/兔]大阿[少/兔]那大阿罗陀聚阿车逻阿婆逻阿那阇</p>
<p>
	　　是等罗刹一一各有一亿夜叉以为眷属。皆有自然饮食。天人阿修罗不及彼鬼所有之女。我有如是眷属今礼于佛。我当禁制恶众勇猛进止。与其谪罚使不害人。即说咒曰</p>
<p>
	　　呵呵呵呵拔罗拔罗拔罗多多多多那那那那吃吃吃吃弥弥隶弊隶弥隶目帝毗目帝阿地那地优尤隶牟尤隶求烋隶弊弊隶颇罗惫颇那罗细娑婆隶毗呵娑隶娑删陀干地迦罗那逻</p>
<p>
	　　那那逻婆罗婆罗啰啰啰啰啰啰啰啰羽卢羽卢羽卢羽卢捎羽卢那娄泥羽卢罗细羽卢羽卢羽卢羽卢细羽敷隶于摩隶拘地拘地颇佉[口*击]伽罗惫伽罗阿伽惫阿啰惫摩罗伽惫摩那伽伽隶摩那伽[口*击]摩摩伽[口*击]施[口*离]弥隶</p>
<p>
	　　说是咒已一切罗刹。皆大惊怖发大音声咸作是言。我等于今为此神咒。禁制所持都不得动。不得自在无有住处。我罗刹王今者遣诸罗刹之众皆使速去。诸方鬼神皆悉不得侵恼世人</p>
<p>
	　　尔时毗摩质多罗阿修罗王有大威力。与六十六亿阿修罗等而自围绕至于佛所。礼人中尊合掌说偈</p>
<p>
	　　稽首大精进世间之真济</p>
<p>
	　　能放智光明照于世间闇</p>
<p>
	　　阿修罗不了如来悉通达</p>
<p>
	　　亦欲助佛说唯愿忆念我</p>
<p>
	　　为护诸众生力能禁制鬼</p>
<p>
	　　即说咒曰</p>
<p>
	　　摩帝摩帝摩摩帝地帝陀多阿那陀隶摩[臊-品+世]脾居帝那帝究多帝毗帝娑罗罗那罗婆尼婆罗婆泥阿帝罗帝隶罗浮差泥尤迷尤迷休休迷豆迷豆迷头头迷谭[月*坒]谭婆伽惫遮弥遮弥遮弥摩摩罗岐毗细丘细河泥河那细毗佉泥毗罗泥质多罗波帝摩那罗差呵遮赐遮遮罗睇</p>
<p>
	　　说是咒时大地震动。诸鬼神等悉皆惊怖。失声大叫而作是言。怪哉大苦怪哉大苦阿修罗摩娄多鬼神夜叉诸星富单那等亦尔。此经所住之处。若国邑聚落诸恶鬼神。不得中住不得饮食。无有能得伺求其便。百由旬内无诸衰患毗摩质多说是明咒</p>
		

	
	

		</div></div><hr><script charset='utf-8' src='../../js/footer.js'></script></body></html>