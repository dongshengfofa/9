<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 大吉义神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 大吉义神咒经</center></div><div class='fo'><center>经文出处:来自无量光明网</center><br/><br>
			<p>
	　　<strong>第一卷 大吉义神咒经 </strong></p>
<p>
	　　元魏昭玄统<a>沙门</a>释昙曜译</p>
<p>
	　　南无诸佛众生真济于一切法得<a>自在</a>者。七佛真济毗婆尸。尸弃。比[赊-示+米]婆阜。讫啰迦孙陀。迦那迦牟尼。迦叶。释师子两足之尊有大名称。<a>弥勒</a>在兜率天上与大众围绕。我至心念过去一切诸佛。未来一切诸佛。现在一切诸佛无上法王。如是一切三世诸佛。我皆归命我悉归依。归依于法而此法者一切所敬。归依僧众。此众僧者名胜<a>福田</a>。若少布施获大果报。是诸如来及诸声闻今皆归依。又复归命住色究竟摩醯首罗。归命首陀会天诸阿那含天。归命梵天王<a>世间</a>之祖。归命他化自在天王。归命化乐天王。归命兜率陀天王。归命须耶门天王。归命天帝释。归命四方护世大王。归命诸依地者一切鬼神。归命一切龙乾闼婆。欲界中诸王因陀楼。炎罗婆楼[少/兔]那素摩波罗堕阇仙波阇波提。如此等今皆归命。二仙那啰达钵婆力。今说一切义吉成咒。结<a>甘露</a>不死界。能作五百事。能使一切所为事吉。能断一切蛊道恶咒。能拥护一切世间。能令一切诸恶鬼神皆令退散。一切侵害人者尽能除灭。能令一切所作悉皆吉善。能使恶者怀于怖惧</p>
<p>
	　　诸欲诵咒者当诚心。以妙香华鬘涂香末香宝盖幢幡。作倡妓乐微妙之音。供养于彼灭结<a>世尊</a>如来。清净断诸烦恼。[佥*殳]心在定不曾驰散。行四弘誓救护一切。出妙<a>梵音</a>雷声远震。如迦陵频伽人所乐闻。唯愿受我最上供养。南无过去未来现在一切诸佛。南无毗婆尸佛。尸弃佛。毗舍婆佛。迦罗那迦孙陀佛。迦那含牟尼佛。<a>迦叶佛</a>释迦师子。弥勒上首十方世界如恒沙数。多陀阿伽度阿罗呵三藐三<a>佛陀</a>。为诸众生作大救护。若有灾患能使善吉。审如是者我今至诚运香供养。愿此香气至诸佛所。即说咒曰</p>
<p>
	　　达迟陀迟阿迟阿迟寐迟阿迟那迟弥迟</p>
<p>
	　　说是咒已烧诸名香苏合香等。供养三世一切诸佛人中师子。常当忆念福祐于我</p>
<p>
	　　复次至心烧众名香萨阇赖阇香等。运心供养摩醯首罗天王。愿此香气至彼天宫。即说咒曰</p>
<p>
	　　那那那那那那啰啰啰啰啰啰呵梨阿梨帝[口*梨]俟罗帝[口*梨]帝斯帝</p>
<p>
	　　复次诚心烧众名香逼佉香等。运心供养欲界魔王有大势力欲界之主。愿此香气达彼王所。即说咒曰</p>
<p>
	　　豆豆豆豆豆豆豆尼豆尼豆尼披那诃[口*兮]呵尼陀迟摩尼[口*梨]帝</p>
<p>
	　　复次诚心烧众名香弗迦香等运心供养化乐天王并化乐诸天。愿此香气达彼王所。若不忆念我当头破作七分。即说咒曰</p>
<p>
	　　尼梨尼黎尼[利/(尔-小+(恭-共))]寐黎寐黎寐黎脂隶脂隶弥脂隶弥脂隶</p>
<p>
	　　复次诚心烧众名香。运心供养他化天王。愿此香气达彼王所。当忆念我即说咒曰</p>
<p>
	　　迦隶婆隶那隶呵隶毗那隶毗舍隶诃罗弥帝莎呵</p>
<p>
	　　复次我今诚心烧众名香。运心供养兜率陀天王。愿此香气达彼王所。当受我供。即说咒曰</p>
<p>
	　　摩私摩私摩私摩摩私娑罗摩私摩那私呵罗尼呵富呵波罗尼贺梨寐帝干途婆贺罗莎呵</p>
<p>
	　　复次我今烧众名香。运心供养须耶门天王辅相将从。愿此香气达彼王所。即说咒曰</p>
<p>
	　　佉咃佉尼咃佉稚毗尼萨旨迟萨持迟地茶婆婆利干头婆贺罗莎呵</p>
<p>
	　　复次烧众名香。运心供养帝释三十三天王。愿此香气达彼王所。即说咒曰</p>
<p>
	　　贺罗贺罗摩黎尼遮罗私利毗罗私利</p>
<p>
	　　复次烧众名香。运心供养东方提头赖吒天王辅相眷属。愿此香气达彼王所。即说咒曰</p>
<p>
	　　阿夷婆夷那稚夷那耶尼那那那波帝尼波帝波罗尼莎呵</p>
<p>
	　　复次烧众名香。运心供养南方毗留勒叉天王辅相眷属。愿此香气达彼王所。即说咒曰</p>
<p>
	　　毗利私毗利私旨利私寐利私寐尼利私</p>
<p>
	　　复次烧众名香。运心供养西方毗留博又天王辅相眷属。愿此香气达彼王所。即说咒曰</p>
<p>
	　　豆嚁鼻豆嚁鼻[口*兮][口*兮]寐呵[口*兮]寐寐寐利至寐利至寐利帝呵罗帝莎呵</p>
<p>
	　　复次烧众名香。运心供养北方毗沙门天王辅相眷属。愿此香气达彼王所。即说咒曰</p>
<p>
	　　佉稚佉稚佉佉稚佉佉稚摩稚摩稚私摩茶呵梨腻</p>
<p>
	　　复次烧众名香。运心供养大海渚中楞伽城内罗刹之主毗沙拏。愿此香气达于彼所。即说咒曰</p>
<p>
	　　遮利遮利周利周利帝利帝利婆罗尼利婆罗呵帝尼呵罗蜜帝莎呵</p>
<p>
	　　复次烧众名香。运心供养毗摩质多罗阿修罗王居在海边。愿此香气达彼王所。即说咒曰</p>
<p>
	　　伊支毗支毗遮支遮吒隶摩吒隶摩摩吒阿罗蜜帝莎呵</p>
<p>
	　　复次烧众名香。运心供养伽罗龙王居在海中。愿此香气达龙王所。即说咒曰</p>
<p>
	　　迦迦迦利迦罗尼利迦罗婆梨尼毗黎私利呵罗蜜帝莎婆呵</p>
<p>
	　　复次烧众名香。运心供养地神。愿此香气达于彼所。即说咒曰</p>
<p>
	　　毗陈地[口*梨]毗婆陈提[口*梨]遮邻提梨舍啰摩[口*梨]迟摩摩啰啰迟阿罗弥帝莎呵</p>
<p>
	　　若不信我咒。心裂作七分血从面门出。若不听佛所说善法。终无吉利为病所杀。身坏命终当堕<a>地狱</a>天阿修罗共相斗战。是时帝释军败退还。既入城已即作是念。我今当诣婆伽婆所求索拥护。于<a>天人</a>中佛为最胜。慈悲救济一切众生。不害一切常为拥护</p>
<p>
	　　尔时世尊在忧波难陀山常所乐处。与大<a>比丘</a>众五百人俱。<a>菩萨</a>千那由他。月十五日布萨之时。时两足尊人天中上。四众围绕如世明灯。释提桓因与其将从百千那由他三十三天。来诣佛所顶<a>礼佛</a>足却坐一面一心合掌。而说偈曰</p>
<p>
	　　大圣世雄天人尊常以慈心愍一切</p>
<p>
	　　善哉一切智导师世间黑闇作照明</p>
<p>
	　　一切诸天所不达唯有瞿昙独知之</p>
<p>
	　　今我归命大慈悲唯愿为我作拥护</p>
<p>
	　　尔时世尊闻此偈已告帝释言。天帝我<a>佛法</a>中有结咒界法。能为人天作大拥护。若有闻是结咒界法。若自持若教人持。至心读诵如说<a>修行</a>。以咒力故刀不能伤。毒火不害能却怨敌百由旬内无诸灾患。天阿修罗一切鬼神。无能越此咒界而作衰害。是故天帝应当受持是结咒法。至心读诵不得忘失。即说咒曰</p>
<p>
	　　阇隶阇梨尼摩阇隶摩呵阇隶摩何阇罗婆帝阿阇利阿者利阇罗者利阇[口*兮]隶摩隶[口*兮]摩摩隶阇啰帝遮啰婆啰帝者罗帝者啰阇啰帝那啰帝婆罗阇隶伊[口*梨]伊啰婆帝寐[口*梨]寐罗婆帝合鞞唎合鞞[口*梨]毗唎合子翅由唎摩呵翅由啰婆帝摩佉唎摩呵摩佉唎呵罗私唎婆阇梨婆伽踰唎鍮啰婆利婆啰婆私唎毗私唎私利私唎私唎腻</p>
<p>
	　　以此实咒拥护帝主众患都除。我今慈彼提头赖吒龙王。禋啰婆尼龙王。毗留博叉黑瞿昙龙王。如意珠龙王。婆修翅龙王檀茶波陀龙王。满贤龙王。难陀龙王。名色威力身体俱大住须弥山。天阿修罗斗时。常佐帝释而为拥护。阿那婆达多龙王。阿楼泥龙王。般阇摩翅龙王。得叉迦龙王。阿难提那龙王。婆蓃翅龙王。阿婆啰阇等龙王。大自在意龙王。自在意龙王。那茶黔龙王。阿波罗罗龙王。等<a>沙弥</a>勒迦龙王。酪首龙王。复有如意龙王。分陀利龙王。方主龙王。迦驹吒翅龙王。[口*黔]婆罗龙王。阿尸婆多罗龙王。如是龙王等我皆生慈心。婆翅罗龙王。[口*黔]毗罗龙王。毛针龙王。忧啰伽羯那龙王。牛王龙王。如是等龙王我亦皆生慈心。奋耳龙王。车龙王。聚积龙王。善<a>欢喜</a>龙王。犊子龙王。伊罗钵龙王。禋滥拔唎龙王。如是龙王我皆生慈心。如是一头二头龙等。我于彼所都生慈心。一切世界有足无足二足四足多足。皆于彼所生于慈心。尔无足二足四足多足诸龙夜叉。及诸依地动以不动并根生者。皆莫害我。以诸佛力。及<a>正法</a>威势阿<a>罗汉</a>。使我吉安。即说咒曰</p>
<p>
	　　都企目企摩企摩呵摩企郁佉摩佉婆啰帝婆啰婆帝地唎地啰婆帝守婆地唎守婆那[口*梨]那啰婆唎那啰地毗提利叔呵般茶唎迦茶翅迦茶脾迦啰茶脾翅由唎收啰婆豉收罗婆豉婆那豉婆啰婆那豉阿施阿赊施阿那啰脾婆啰婆啰泥者罗者梨尼毗者罗涅唎婆陀地阿婆陀地伊吒陀地阿吒吒唎阿那吒啰[口*地]吒[齿*齐]伊吒[齿*齐]者[齿*齐]毗茶脾毗啰婆啰陀摩呵啰涅唎婆啰陀唎波罗陀唎波伽陀利跛那跛那尼吒唎尼寐</p>
<p>
	　　说是大咒王时。而此大地周遍俱时六返震动。一切鬼神阿修罗等。皆大惊怖自相谓言。怪哉瞿昙大名称者。为诸天众说是神咒。而使诸天得于自在。尔时佛告释提桓因言。假使咒师诵持是咒。结于咒界遍满<a>三界</a>。动不动等无能越者。四道天王有大威力。名曰摩醯首罗。处在阿那含圣果。若有不顺越此咒界。无有是处。大梵天王有大威德。千世界主有自在力。若能不顺越此咒界亦无是处。魔王波旬欲界之主。欲越咒界亦无是处。他化自在天王化乐天王。欲越此咒界亦无是处。僧兜率天王炎摩天王。欲越此咒界亦无是处。帝释千眼舍脂之夫。欲越此咒界亦无是处。护世四天王驹毗罗提头赖吒。毗留博叉毗留勒等。欲越此咒界亦无是处。复有四王威力炽盛。鸠那罗伽兰茶毗勒驹摇诃竺。欲越此咒界亦无是处。复有四王于欲界中最得自在。帝释阎罗王拔留那兑罗阇波阇波提。欲过此咒界亦无是处。复有四王有大威力。[竺-二+奥]尼毗呵咒帝婆留阇提呵娑帝奢。欲过此咒界亦无是处。有八龙王住于大海有大威德。阿那婆达多龙王。拔留那龙王。毗留勒龙王。修钵啰龙王。[打-丁+致]絺都龙王。难陀龙王。优波难陀龙王。娑伽罗龙王等。有大神变。如是等龙王欲越此咒界亦无是处。有八阿修罗王。毗摩质多啰阿修罗王。修质多罗阿修罗王。逻花阿修罗王。苫波唎阿修罗王。钵罗度阿修罗王。茂至连达啰那阿修罗王。缠豆嚧那曜阿修罗王等。若能不顺此咒欲过此咒界亦无是处。有乾闼婆王。质多罗斯那那厨罗阇捺阇捺沙婆毗毗尸婆塞多罗尸骞迟提婆婆屯头摩啅啰般者尸企乾闼婆钵浮喽守梵达啰迦摩势絺栴檀那提乾闼婆等有大神力。颜貌端正兼有名闻。欲越咒界亦无是处。佛告天帝此咒何故有是威力。此咒乃是八十四亿那由他百千恒河沙数诸佛神口之所共说。我今现在亦复宣说如是咒王</p>
<p>
	　　复告天帝谛听谛听善思念之。此咒之力能为众生作大拥护。遮诸鬼神不令娆近。所以拥护。此诸人道者人道之中。能为生天作其种子。能出一切诸天胜报。此处出佛此处出生声闻<a>弟子</a>。此处出生诸大德仙。此处出于沙门及<a>婆罗门</a>。此处能出鬼神。若有恼乱于众生者。能遮恶鬼不令加害。故出此咒。即说咒曰</p>
<p>
	　　阿啰池毗啰池婆啰池婆那池婆啰毗啰毗昙脾昙脾一智毗吒智毗啰吒智首慧首慧首呵曼茶唎迦罗池翅由唎紧头摩帝陀啰陀唎陀啰啰迟陀陀婆毗达陀曷帝啰娑阿竭啰婆帝频头伽唎啰多那阇梨</p>
<p>
	　　说此咒时大地大海悉皆六返震动。诸鬼神等咸发大取唱曰苦哉。诸罗刹等亦复如是。共相谓言今者说咒。我等大苦欲无生路。如是猛咒诸佛所说。尔时世尊复告天帝言。汝今应当护此咒界。由我护念此咒缘故。一切人天无能越者。复告四道面天王有大名称。住净居天阿那含处。名摩醯首罗。及其眷属辅相大臣。汝等宜应拥护此咒。五阿那含天<a>神通</a>威德。色身名称悉皆具足。汝等眷属亦应拥护如是明咒。尔时大梵天王从<a>莲花生</a>娑婆界主。眷属辅相。汝等亦当拥护此咒。四禅诸天乃至梵身。神通色貌名闻具足。及其眷属辅相大臣。亦应拥护如是神咒。欲界之主魔王波旬眷属辅相。应护斯咒。他化自在天王及其眷属辅相大臣应护此咒。化乐天王及其眷属辅相大臣应护斯咒。炎魔天王眷属辅相应护此咒。兜率天王眷属辅相应护此咒。帝释千眼舍脂之夫眷属辅相应护斯咒</p>
		

	
	

		</div></div><hr><script charset='utf-8' src='../../js/footer.js'></script></body></html>