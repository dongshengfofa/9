<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说安宅陀罗尼咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说安宅陀罗尼咒经</center></div><div class='fo'><center>经文出处:来自无量光明网</center><br/><br>
			<p>　　<strong>佛说安宅陀罗尼咒经</strong></p>
<p>　　如是我闻。一时佛在舍卫国只陀林中给孤精舍。与大<a>比丘</a>众千二百五十人大<a>菩萨</a>众四万人俱。<a>娑婆世界</a>主梵天王。释提桓因四大天王。提头赖吒天王毗楼勒[蘜-匊+奇]天王。毗楼博叉天王。毗<a>沙门</a>天王。将二十八部鬼师大将军。如是等诸天八万四千阿利多。将其子及眷属悉来在会</p>
<p>　　尔时去此佛世界。过十万亿佛土。有世界名众花。佛号最胜灯王如来应供等正觉。今现在<a>说法</a>。遣二菩萨一名大光二名无量光。而告之言。善男子汝等持此陀罗尼咒。至娑婆世界与<a>释迦牟尼佛</a>。此咒多所<a>饶益</a>。能令众生长夜安隐。获大善利色力名誉。即说咒曰</p>
<p>　　多跌他波罗殊隶殊隶殊隶隶沙摩鞮摩诃娑摩鞮娑慢帝摩诃娑慢帝娑隶娑罗隶莎呵</p>
<p>　　时二菩萨从佛。受持陀罗尼咒。譬如壮夫屈申臂项。众花国没到舍卫国只陀林中给孤独精舍。时二菩萨前诣佛所。头面礼足却住一面。而白佛言。<a>世尊</a>去此世界过十万亿佛土。有世界名众花。佛号最胜灯王如来应供等正觉。今现在说法。遣我等来问讯世尊。少病少恼气力安不。诸<a>弟子</a>等。不为若魔若天若鬼若罗刹。若部多若鸠槃茶若富单那若毗舍遮。若饿鬼若阿修罗若迦楼罗若干人鬼。若乾陀鬼疫病鬼。若使人狂鬼若乱人心鬼。若方道鬼若起尸鬼。若一日发病鬼。若二日若三日若四日乃至七日发病鬼。若常发病鬼。如是等诸横之所恼者。最胜灯王如来遣陀罗尼咒。来与世尊。亦欲令此娑婆世界众生长夜安隐。获大善利色力名誉。说咒如上</p>
<p>　　尔时佛告阿难。汝当受持读诵通利。为他解说书写供养此陀罗尼咒。所以者何佛出世难。持是咒亦复甚难。阿难若有受持读诵通利。得大福利</p>
		</div>
		
		
		</div></div><hr><script charset='utf-8' src='../../js/footer.js'></script></body></html>