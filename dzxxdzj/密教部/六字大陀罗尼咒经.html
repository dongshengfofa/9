<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，六字大陀罗尼咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>六字大陀罗尼咒经</center></div><div class='fo'><center>经文出处:来自无量光明网</center><br/><br>
			<p>　　<strong>六字大陀罗尼咒经</strong></p>
<p>　　失译人名今附梁录</p>
<p>　　如是我闻。一时婆伽婆。住王舍城耆阇崛山中。与大<a>比丘</a>众五百人俱。尔时长老阿难。为旃陀梨女咒术所收尔时长老阿难。白佛言<a>世尊</a>。我今强为他收去。婆伽婆我今强为他收去修伽陀</p>
<p>　　尔时婆伽婆告长老阿难言。汝来阿难汝莫惊怖。阿难汝当受持六字大陀罗尼咒。为令四众利益安隐安乐吉祥行故。而说咒曰</p>
<p>　　斯(须何反)地(除隶反)梯(吐稽反)昙(徒绀反)安(于轲反)茶(徒嫁反)隶般茶(徒嫁反)隶葛罗驰(除寄反)稽由隶萨帝婆帝耶[赊-示+米]婆帝底阇婆帝频头摩帝</p>
<p>　　阿难是咒。能令宿食不消寻得消化。能除吐下等病。能除风病。热病冷病杂病。能灭一切诸邪咒术。能灭起尸。能灭一切形像厌蛊。阿难若有人知此神咒姓名者。彼则不怖畏王难。不怖畏怨敌难不怖畏贼难。不怖畏火难不怖畏水难。若于城邑聚落及在旷野悉无所畏。亦不为他人伺求其过无过可说。若食毒药毒不能害转为利益</p>
<p>　　阿难此六字大陀罗尼咒乃是七三藐三<a>佛陀</a>所说。亦是梵王娑婆主说。释提桓因四大天王所说。亦皆<a>随喜</a>破诸咒术消伏起尸。一切形像厌蛊皆悉破坏断灭。长老阿难闻佛所说<a>欢喜</a>奉行</p>
		</div>
		
		
		</div></div><hr><script charset='utf-8' src='../../js/footer.js'></script></body></html>