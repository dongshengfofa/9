<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，一切如来说佛顶轮王一百八名赞' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>一切如来说佛顶轮王一百八名赞</center></div><div class='fo'><center>经文出处:来自无量光明网</center><br/><br>
			<p>　　<strong>一切如来说佛顶轮王一百八名赞</strong></p>
<p>　　西天译经<a>三藏</a>朝散大夫试鸿胪卿传法大师臣施护奉诏译</p>
<p>　　尔时一切如来。说无量功德大明咒主转轮王一百八名。即说赞曰</p>
<p>　　归命最上师一切<a>世间</a>主</p>
<p>　　恒怀大慈悲显扬大名称</p>
<p>　　十力大丈夫福德超<a>三界</a></p>
<p>　　具足一切相<a>天人</a>常恭敬</p>
<p>　　摄受诸众生与作大福聚</p>
<p>　　复名大<a>自在</a>一切佛顶王</p>
<p>　　转一切咒轮成就<a>正法</a>句</p>
<p>　　圣智善通达一切悉<a>解脱</a></p>
<p>　　恒为大主宰出过一切天</p>
<p>　　为大<a>禅定</a>像平等视众生</p>
<p>　　具足无边智无实无不实</p>
<p>　　无一亦无二号曰大仙天</p>
<p>　　世所甚希有本来寂灭相</p>
<p>　　清净而无垢善入无尽性</p>
<p>　　廓然无怖畏不断亦不破</p>
<p>　　无想亦不空能舍于万有</p>
<p>　　不着如<a>虚空</a>妙色即空色</p>
<p>　　善相为善瑞寂静常决定</p>
<p>　　善意生妙梵为彼天中像</p>
<p>　　自在广无边功德无边量</p>
<p>　　心口难思议无等无等等</p>
<p>　　真像广无边究竟无能胜</p>
<p>　　无边世界中一切皆恭敬</p>
<p>　　一切咒像主此像未曾有</p>
<p>　　善像难有像天眼及三眼</p>
<p>　　真实三解脱实语实寂静</p>
<p>　　实法住实际思惟妙法身</p>
<p>　　湛然常坚久无垢性决定</p>
<p>　　风天与月天日光及妙意</p>
<p>　　文字三六字一咒一字王</p>
<p>　　一智一切智自在大自在</p>
<p>　　梵天那罗延一佛一<a>法相</a></p>
<p>　　一天居一众一定一相应</p>
<p>　　一切世间中高谈众妙法</p>
<p>　　以此<a>神通</a>光化光一切处</p>
<p>　　大光威德力为一切天主</p>
<p>　　一切<a>佛法</a>主一切法智主</p>
<p>　　无尽功德聚是名一百八</p>
<p>　　一切如来说佛顶轮王一百八名赞</p>
		</div>
		
		
		</div></div><hr><script charset='utf-8' src='../../js/footer.js'></script></body></html>