<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，Ａ圣救度佛母二十一种礼赞经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>Ａ圣救度佛母二十一种礼赞经</center></div><div class='fo'><center>经文出处:来自无量光明网</center><br/><br>
			<p>　　<strong>圣救度佛母二十一种礼赞经</strong></p>
<p>　　御制救度佛母赞</p>
<p>　　<a>世尊</a>威力大<a>神通</a>无惊怖畏安乐住</p>
<p>　　能灭一切诸垢障于众转广大法轮</p>
<p>　　尽诸苦报出死生具足成就等正觉</p>
<p>　　譬如须弥山不动金刚坚固镇长存</p>
<p>　　利乐<a>三界</a>诸有情不动悉成<a>无畏</a>力</p>
<p>　　闻是妙法不思议证入无上菩提心</p>
<p>　　有能显扬大名称不假慈筏到<a>彼岸</a></p>
<p>　　亦复得成大<a>自在</a>德超十力大丈夫</p>
<p>　　恒怀摄受大慈悲平等具足无边智</p>
<p>　　清净廓然无怖畏不断不破亦不空</p>
<p>　　速疾勇母具娑诃授诸胜义除怖畏</p>
<p>　　速勇母者莲华面端严相现妙莲华</p>
<p>　　月朗母者如千星<a>殊胜</a>威光遍<a>圆满</a></p>
<p>　　庄严紫磨金色母忍辱<a>禅定</a>精勤行</p>
<p>　　顶髻母者广无边怛啰吽字母甚大</p>
<p>　　自在释梵水天母药叉罗刹总归依</p>
<p>　　特啰胝发母尊严顶髻光明朗千日</p>
<p>　　勇猛都哩大紧母能摧一切诸怨魔</p>
<p>　　三宝严印母威严身有光明种种聚</p>
<p>　　镇世威德欢悦母摄伏<a>世间</a>诸魔精</p>
<p>　　守护众地母吽声妙光顶冠月相母</p>
<p>　　安住如尽劫火母普遍摧坏恶冤轮</p>
<p>　　手按大地母颦眉能以足践镇降伏</p>
<p>　　最乐安隐柔善母普遍极喜母脱离</p>
<p>　　都哩巴帝母蹑吽萨罗天海母作发</p>
<p>　　威德诸天集会母灭除恶梦及斗争</p>
<p>　　日月光胜广圆母善除诸毒及瘟疫</p>
<p>　　善威力三真实母消除烦恼及祸灾</p>
<p>　　至心归仰救度尊能消罪业越恶趣</p>
<p>　　速得<a>圆融</a>成正果诸佛灌顶证真如</p>
<p>　　翰林学士承旨中奉大夫安藏奉诏译</p>
<p>　　唵敬礼多哩速疾勇咄多哩者除怖畏</p>
<p>　　咄哩能授诸胜义具莎诃字我赞礼</p>
<p>　　敬礼救度速勇母目如<a>刹那</a>电光照</p>
<p>　　三世界尊莲华面从妙华中现端严</p>
<p>　　敬礼百秋朗月母普遍圆满无垢面</p>
<p>　　如千星宿俱时聚殊胜威光超于彼</p>
<p>　　敬礼紫磨金色母妙莲华手胜庄严</p>
<p>　　施精勤行柔善静忍辱禅定性无境</p>
<p>　　敬礼如来顶髻母最胜能满无边行</p>
<p>　　得到彼岸尽无余胜势佛子极所爱</p>
<p>　　敬礼怛啰吽字母声爱方所满<a>虚空</a></p>
<p>　　运足遍履七世界悉能钩召摄无余</p>
<p>　　敬礼释梵火天母风神自在众俱集</p>
<p>　　部多起尸寻香等诸药叉众作称叹</p>
<p>　　敬礼特啰胝发母于他加行极摧坏</p>
<p>　　展左踡右作足踏顶髻炽盛极明耀</p>
<p>　　敬礼都哩大紧母勇猛能摧怨魔类</p>
<p>　　于莲华面作颦眉摧坏一切冤家众</p>
<p>　　敬礼三宝严印母手指当心威严相</p>
<p>　　严饰方轮尽无余自身炽盛光聚种</p>
<p>　　敬礼威德欢悦母宝冠珠鬘众光饰</p>
<p>　　最极喜笑睹怛哩镇世间魔作摄伏</p>
<p>　　敬礼守护众地母亦能钩召诸神众</p>
<p>　　摇颦眉面吽声字一切衰败令度脱</p>
<p>　　敬礼顶冠月相母冠中现胜妙严光</p>
<p>　　阿弥陀佛髻中现常放众妙宝光明</p>
<p>　　敬礼如尽劫火母安住炽盛顶髻中</p>
<p>　　普遍喜悦半趺坐能摧灭坏恶冤轮</p>
<p>　　敬礼手按大地母以足践蹋作镇压</p>
<p>　　现颦眉面作吽声能破七险镇降伏</p>
<p>　　敬礼安隐柔善母<a>涅槃</a>寂灭最乐境</p>
<p>　　莎诃命种以相应善能消灭大灾祸</p>
<p>　　敬礼普遍极喜母诸怨支体令脱离</p>
<p>　　十字咒句妙严布明咒吽声常朗耀</p>
<p>　　敬礼都哩巴帝母足蹑相势吽字种</p>
<p>　　弥噜曼陀结辣萨于此三处能摇动</p>
<p>　　敬礼萨啰天海母手中执住神兽像</p>
<p>　　诵二怛啰作发声能灭诸毒尽无余</p>
<p>　　敬礼诸天集会母天紧那罗所依爱</p>
<p>　　威德欢悦若坚铠灭除斗诤及恶梦</p>
<p>　　敬礼日月广圆母目睹犹胜普光照</p>
<p>　　诵二喝啰咄怛哩善除恶毒瘟热病</p>
<p>　　敬礼具三真实母善静威力皆具足</p>
<p>　　药叉执魅尾怛辣都哩最极除灾祸</p>
<p>　　若有智者勤精进至心诵此二十一</p>
<p>　　救度尊处诚信礼是故赞叹根本咒</p>
<p>　　每晨旦起夕时礼忆念施诸胜无畏</p>
<p>　　一切罪业尽消除悉能超越诸恶趣</p>
<p>　　此等速能得聪慧七俱胝佛所灌顶</p>
<p>　　现世富贵寿延安当来趣向诸佛位</p>
<p>　　有时误服诸毒物或自然生或合成</p>
<p>　　忆念圣尊真实力诸恶毒药尽消灭</p>
<p>　　或见他人遭鬼魅或发热病受诸苦</p>
<p>　　若转此赞二<a>三七</a>彼诸苦恼悉蠲除</p>
<p>　　欲乞男女得男女求财宝位获富饶</p>
<p>　　善能圆满随意愿一切障碍不能侵</p>
<p>　　根本十字<a>真言</a></p>
<p>　　【◇】唵多(引)哩咄(入)多哩都哩莎(引)诃(引)</p>
<p>　　救度八难真言</p>
<p>　　【◇】唵多(引)哩咄多哩都哩萨哩嚩(二合)【◇】琶耶那(引)舍儞萨哩嚩(二合)睹(入)枯(入)【◇】多(引)哩祢莎(引)诃(引)</p>
		</div>
		
		
		</div></div><hr><script charset='utf-8' src='../../js/footer.js'></script></body></html>