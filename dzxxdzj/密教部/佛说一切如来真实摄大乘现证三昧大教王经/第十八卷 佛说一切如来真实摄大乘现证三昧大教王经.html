<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十八卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十八卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十八卷 佛说一切如来真实摄大乘现证三昧大教王经</strong></p>
<p>
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p>
	　　调伏一切<a>世间</a>大曼拏罗广大仪轨分第十五</p>
<p>
	　　尔时一切如来又复云集。为劝请具德执金刚一切法主观<a>自在</a><a>菩萨</a>摩诃萨故。说是一百八名颂曰</p>
<p>
	　　莲华萨埵大莲华世自在王大主宰</p>
<p>
	　　观自在王胜勇尊稽首归命金刚法</p>
<p>
	　　胜妙法王大清净大意最上勇猛王</p>
<p>
	　　大莲华生莲华身稽首归命莲华尊</p>
<p>
	　　妙莲华光莲华生莲华清净善净者</p>
<p>
	　　金刚莲华妙莲身归命莲华莲华主</p>
<p>
	　　胜大光明大巧业广大善喻大胜身</p>
<p>
	　　具大勇猛大<a>无畏</a>稽首归命大勤勇</p>
<p>
	　　知有情心大乘<a>法相</a>应法及大父祖</p>
<p>
	　　息灾净利寂静生稽首归命觉华秀</p>
<p>
	　　法真实义持<a>正法</a>为清净法善作法</p>
<p>
	　　是胜妙法大法门稽首归命正法轮</p>
<p>
	　　觉智大士妙胜勇萨埵胜主法大士</p>
<p>
	　　一切最上妙勇尊归命勇猛胜大士</p>
<p>
	　　观照自在最上尊普遍观察大胜主</p>
<p>
	　　为世光明利世间稽首归命世自在</p>
<p>
	　　世间文字大文字最上文字字为喻</p>
<p>
	　　一切文字字中字稽首归命文字轮</p>
<p>
	　　莲华手复广大手施者普令安隐者</p>
<p>
	　　即佛即法佛大尊稽首归命佛威德</p>
<p>
	　　佛妙色相大色相金刚色相善相者</p>
<p>
	　　大法光明胜妙光稽首归命世光耀</p>
<p>
	　　莲华吉祥尊胜主法吉祥尊胜尊者</p>
<p>
	　　最上大梵梵中尊稽首归命梵生子</p>
<p>
	　　胜上法灯灯胜灯发灯光明普照者</p>
<p>
	　　为光耀尊大照明稽首归命<a>佛光</a>相</p>
<p>
	　　得佛灌顶最上觉为诸佛子大觉智</p>
<p>
	　　大觉灌顶胜顶轮稽首归命觉中觉</p>
<p>
	　　已具佛眼即大眼复为<a>法眼</a>大观视</p>
<p>
	　　三摩地智一切主稽首归命金刚眼</p>
<p>
	　　汝此一百八名赞若人全身恭敬礼</p>
<p>
	　　或复观想或称扬彼人当得世自在</p>
<p>
	　　今劝请汝无畏者大牟尼尊当善说</p>
<p>
	　　本部出生妙相应法曼拏罗胜事业</p>
<p>
	　　尔时圣观自在菩萨摩诃萨。闻一切如来劝请语已。即向<a>世尊</a>释迦牟尼如来前住。以金刚莲华安于自心。说此颂曰</p>
<p>
	　　大哉最上大清净我此金刚妙莲华</p>
<p>
	　　如世大祖出生子此善加持本部法</p>
<p>
	　　尔时世尊大毗卢遮那如来。即入一切如来金刚法三昧出生加持莲华三摩地。说此一切如来法三昧。即一切如来心。从自心出。说是心明曰</p>
<p>
	　　纥哩(二合引一句)</p>
<p>
	　　说是心明时。从一切如来心出现莲华相。有无数色殊妙光明。其光普照一切世界。即以贪等清净法智。遍清净已。其光旋复从圣观自在菩萨摩诃萨心入</p>
<p>
	　　尔时世尊一切如来。同说自部法三昧最上大明曰</p>
<p>
	　　唵(引)嚩日啰(二合)钵讷谟(二合引)怛摩纥哩(二合引一句)</p>
<p>
	　　尔时金刚手菩萨摩诃萨。说此自部最上大明曰</p>
<p>
	　　唵(引)嚩日啰(二合)吽(引)癹吒(半音一句)</p>
<p>
	　　尔时金刚藏菩萨摩诃萨。说此自部最上大明曰</p>
<p>
	　　唵(引)嚩日啰(二合)啰怛奴(二合引)怛摩怛啰(二合一句)</p>
<p>
	　　尔时金刚眼菩萨摩诃萨。说此自部最上大明曰</p>
<p>
	　　唵(引)嚩日啰(二合)尾捺踰(二合引)怛摩纥哩(二合引一句)</p>
<p>
	　　尔时金刚巧业菩萨摩诃萨。说此自部最上大明曰</p>
<p>
	　　唵(引)嚩日啰(二合)尾输(引)怛摩恶(一句)</p>
<p>
	　　尔时圣观自在菩萨摩诃萨。即入现一切色三摩地。说此调伏一切世间自心大明曰</p>
<p>
	　　唵(引)吽(引)纥哩(二合引)呼(引一句)</p>
<p>
	　　说是心明时。从圣观自在菩萨摩诃萨心。出现具德执金刚尊。如圣观自在菩萨摩诃萨相。安处莲华。结莲华印。众妙色相庄严具足。融现如来等一切大士体相。如是大菩萨像出现已。于一切世界现自色相。普尽无余诸有情界。广为一切有情如应调伏。作众事业已。还复金刚界大曼拏罗中。世尊释迦牟尼如来月轮周匝。依止而住。说此颂曰</p>
<p>
	　　大哉一切正觉尊悲及方便为主宰</p>
<p>
	　　所有恶趣若调伏彼即成就天趣果</p>
<p>
	　　尔时具德圣观自在菩萨摩诃萨。从自部出生已。为欲成办一切如来一切菩萨无畏现前最上悉地金刚法性<a>神通</a>智果故。说此调伏一切世间大曼拏罗颂曰</p>
<p>
	　　我今次第当演说大曼拏罗胜无上</p>
<p>
	　　其相犹如金刚界此说名为调世间</p>
<p>
	　　其坛四方与四门及四楼阁而殊妙</p>
<p>
	　　四线和合法相应缯彩珠璎为严饰</p>
<p>
	　　彼曼拏罗诸隅分及诸门户相合处</p>
<p>
	　　钿金刚宝以庄严依法应抨外坛界</p>
<p>
	　　次当分其中宫位如教抨量作四方</p>
<p>
	　　第二重坛门隅间应当布设莲华相</p>
<p>
	　　分其八柱依法用八叶莲华应次画</p>
<p>
	　　于彼莲华蕊中间随教安置佛形像</p>
<p>
	　　当依本教诵安像大明</p>
<p>
	　　于佛周匝复当画莲华中安四标帜</p>
<p>
	　　金刚杵宝及莲华众色莲华为第四</p>
<p>
	　　此等大明曰</p>
<p>
	　　唵(引)吽(引)提讫哩(二合一句)</p>
<p>
	　　以金刚步而渐进依法东布曼拏罗</p>
<p>
	　　中安观自在胜尊具足一切妙色相</p>
<p>
	　　彼尊左右依法画金刚高举等大士</p>
<p>
	　　所有佛等大士尊一一画执莲华相</p>
<p>
	　　此等大明曰</p>
<p>
	　　唵(引)萨哩嚩(二合)怛他(引)誐多达哩摩(二合)吽(引一句)</p>
<p>
	　　唵(引)嚩日啰(二合)钵讷[牟*含](二合引)骨舍(一句)酤(引)舍驮啰嚩日啰(二合)萨埵吽(引)癹吒(半音二)</p>
<p>
	　　唵(引)摩(引)啰野摩(引)啰野(一句)钵讷摩(二合)酤苏摩(引)欲驮驮啰(引)谟(引)伽舍啰呼(引二)</p>
<p>
	　　唵(引)钵讷摩(二合)三婆嚩(一句)钵讷摩(二合)贺娑多(二合)娑(引)度吽(引二)</p>
<p>
	　　以金刚步而渐进南布第二曼拏罗</p>
<p>
	　　彼中应画本部尊顶冠中有如来像</p>
<p>
	　　彼尊左右应遍画毗俱胝等诸大士</p>
<p>
	　　各执莲华为标帜如其所说依次第</p>
<p>
	　　此等大明曰</p>
<p>
	　　唵(引)钵讷摩(二合)勃哩(二合)酤胝(一句)怛胝怛啰(二合)</p>
<p>
	　　唵(引)钵讷摩(二合)苏(引)哩也(二合)入嚩(二合)啰吽(引一句)</p>
<p>
	　　唵(引)钵讷摩(二合)摩尼计(引)睹驮啰(一句)赞捺啰(二合) 钵啰(二合)喝逻(二合引)捺野(二)阿哩也(二合引)嚩路(引)枳帝(引三)嚩路(引)枳帝(引)说啰(四)祢(引)呬弥(引)萨哩嚩 (二合引)哩汤(二合引)尸(引)竭囕(二合)三摩野吽(引五)</p>
<p>
	　　唵(引)钵讷摩(二合引)吒贺(引)赛哥(引)捺舍目珂目珂(一句)郝郝郝郝吽(引二)</p>
<p>
	　　以金刚步而渐进西布第三曼拏罗</p>
<p>
	　　本部大士依次第皆画安处莲华座</p>
<p>
	　　彼尊左右应遍画如其所说依次第</p>
<p>
	　　莲华光等大士尊依法次第当安布</p>
<p>
	　　此等大明曰</p>
<p>
	　　唵(引)多(引)啰(引)钵讷摩(二合引)嚩路(引)葛野[牟*含](引一句)三摩野萨埵吽(引二)</p>
<p>
	　　唵(引)钵讷摩(二合)酤摩(引)啰烁吉底(二合)驮啰(一句)珂讷诣(二合引)那亲那频那吽(引)癹吒(半音二)</p>
<p>
	　　唵(引)钵讷摩(二合)泥(引)啰建姹(一句)商珂作讫啰(二合) 誐捺(引二)钵讷摩(二合)播(引)尼(引三)咩(引)竭啰(二合)左哩摩(二合)儞嚩娑那(四)讫哩(二合)瑟拏(二合)萨哩钵(二合)野倪踰(二合引)钵尾(引)多(引五)[口*尔]那左哩摩(二合)嚩(引)摩塞建(二合)度(引)怛哩(引)野(六)那(引)啰(引)野拏噜(引)波驮啰(七)底哩(二合)泥(引)怛啰(二合)扪左(引)吒贺(引)桑(八)钵啰(二合)吠(引)舍野三摩炀(引)祢(引)呬弥悉亭(九)阿嚩路(引)枳帝(引)说啰吽(引十)</p>
<p>
	　　唵(引)没啰(二合)贺摩(二合)钵讷摩(二合)三婆嚩(一句)惹波惹波(二)钵讷摩(二合)婆(引)沙吽(引三)</p>
<p>
	　　以金刚步而渐进北布第四曼拏罗</p>
<p>
	　　莲华四面依法仪当画持莲华叉相</p>
<p>
	　　彼尊左右诸分位当画金刚舞等尊</p>
<p>
	　　各执莲华为标帜此等大士如教画</p>
<p>
	　　此等大明曰</p>
<p>
	　　唵(引)钵讷摩(二合)那致(引)说啰(一句)那吒那吒(二)布(引)惹野萨哩嚩(二合)怛他(引)誐担(引三)嚩日啰(二合)葛哩摩(二合)三摩野(引)葛哩沙(二合)野(四)钵啰(二合)吠(引)舍野满驮野(引)吠(引)舍野(五)萨哩嚩(二合)葛哩摩(二合)悉亭弥(引)钵啰(二合)野蹉(引)嚩路(引)枳帝(引)说啰吽(引六)</p>
<p>
	　　唵(引)阿婆炀捺捺(引)嚩路(引)枳帝(引)说啰(一句)荦叉满驮(二)钵讷摩(二合)葛嚩[外/曰]三摩野[亢*欠](二)</p>
<p>
	　　唵(引)摩贺(引)钵啰(二合)赞拏尾说噜(引)波(一句)尾葛吒钵讷摩(二合)能瑟吒啰(三合引)葛啰(引)罗毗(引)沙拏嚩俱怛啰(三合二)怛啰(二合引)娑野萨哩网(二合引)钵讷摩(二合)药叉(三)珂(引)捺珂(引)捺(四)提俱(半音)提俱(半音)提俱(半音)提俱(半音五)</p>
<p>
	　　唵(引)钵讷摩(二合)母瑟致(二合)三摩野萨怛嚩(三合)满驮吽(引)癹吒(半音一句)</p>
<p>
	　　以金刚步而渐进布曼拏罗诸隅分</p>
<p>
	　　依金刚戏等法仪当画莲华戏等尊</p>
<p>
	　　此等大明曰</p>
<p>
	　　唵(引)钵讷摩(二合)逻(引)西(引)啰(引)誐野(一句)摩贺(引)祢(引)尾啰(引)誐布(引)惹(引)三摩曳(引)吽(引二)</p>
<p>
	　　唵(引)钵讷摩(二合)摩(引)梨(引一句)毗诜左毗尸(引)哥布(引)惹(引)三摩曳(引)吽(引二)</p>
<p>
	　　唵(引)钵讷摩(二合)诣(引)帝(引一句)誐(引)捺誐(引)捺(二)诣(引)多布(引)惹(引)三摩曳(引)吽(引三)</p>
<p>
	　　唵(引)钵讷摩(二合)儞哩(二合)怛曳(二合引)儞哩(二合)爹(一句)萨哩嚩(二合)布(引)惹(引)钵啰(二合)嚩哩多(二合)那三摩曳(引)吽(引二)</p>
<p>
	　　以金刚步而渐出布外曼拏罗分位</p>
<p>
	　　所有莲华香等四供养贤圣依法画</p>
<p>
	　　此等供养印明曰</p>
<p>
	　　唵(引)钵讷摩(二合)度(引)波布(引)惹(引)三摩曳(引一句)钵啰(二合)喝逻(二合引)捺野(二)钵讷摩(二合)酤罗捺曳帝(引)摩贺(引)誐尼(三)钵讷摩(二合)啰底吽(引四)</p>
<p>
	　　唵(引)钵讷摩(二合)补瑟波(二合)布(引)惹(引)三摩曳(引一句) 钵讷摩(二合)嚩(引)悉儞(二)摩贺(引)室哩(二合)曳(引三)钵讷摩(二合)酤罗钵啰(二合)帝(引)贺(引)哩(四)萨哩嚩(二合引)哩汤(二合引)娑(引)达野吽(引五)</p>
<p>
	　　唵(引)祢(引)波布(引)惹(引)三摩曳(引一句)钵讷摩(二合)酤罗逊捺哩(二)摩贺(引)奴(引)爹(引)路(引)哥散惹那那(引)野(三)钵讷摩(二合)娑啰莎底吽(引四)</p>
<p>
	　　唵(引)巘驮布(引)惹(引)三摩曳(引一句)摩贺(引)钵讷摩(二合)酤罗唧(引)致(二)酤噜酤噜(三)萨哩嚩(二合)葛哩摩(二合引)尼弥(引)钵讷摩(二合)悉提吽(引四)</p>
<p>
	　　次于莲华四门间依法当画四魔主</p>
<p>
	　　彼等心印依次第如教所说应遍画</p>
<p>
	　　此等大明曰</p>
<p>
	　　唵(引)喝野屹哩(二合引)嚩(一句)摩贺(引)钵讷[牟*含](二合引)骨舍(引)葛哩沙(二合)野(二)尸(引)竭囕(二合)钵讷摩(二合)酤罗三摩炀(引三)酤舍驮啰吽(引)[口*弱]</p>
<p>
	　　唵(引)阿谟(引)伽钵讷摩(二合)播(引)舍(一句)骨噜(二合引)驮(引)葛哩沙(二合)野(引)吠(引)舍野(二)摩贺(引)钵戍钵底(三)野摩嚩噜拏酤吠(引)啰没啰(二合)贺摩(二合)吠沙驮啰(四)钵讷摩(二合)酤罗三摩炀(引)吽(引)吽(引五)</p>
<p>
	　　唵(引)钵讷摩(二合)飒怖(二合引)吒(一句)满驮满驮(二)萨哩嚩(二合)钵讷摩(二合)酤罗三摩炀(引)尸(引)竭囕(二合)吽(引) 鑁(三)</p>
<p>
	　　唵(引)杀吒目(二合)珂娑那怛酤(二合)摩(引)啰吠(引)沙驮啰(一句)钵讷摩(二合)健吒夜(引)吠(引)舍野(二)萨哩嚩(二合)钵讷摩(二合)酤罗三摩野(引三)萨哩嚩(二合)母捺啰(二合引)满驮野(四)萨哩嚩(二合)三摩踰(引)弥钵啰(二合)野蹉(五)钵讷摩(二合引)吠(引)舍恶恶恶恶(六)</p>
<p>
	　　此调伏一切世间曼拏罗所有法用。皆如广大仪轨所说。谓彼最先莲华阿阇梨。自结金刚莲华三昧印。入曼拏罗已。依彼金刚界大曼拏罗法仪。作诸事业。说是心明曰</p>
<p>
	　　唵(引)钵讷摩(二合)飒怖(二合引)吒(引)提底瑟姹(二合)恶(一句)</p>
<p>
	　　阿阇梨所应施作。如是教敕。如是三昧印。如是自部灌顶法仪。执持莲华。自莲华名。莲华钩等。自部事业。一一如应依法作已。如羯磨印大士成就法。此亦如是作成就事。然后依法。将引莲华<a>弟子</a>入曼拏罗。先为弟子授誓诫言。今此所作是即莲华萨埵自部秘密。汝不应以此秘密法辄为人说。无令返招殃咎。身坏命终堕大<a>地狱</a>。然后令结三昧印。授是大明曰</p>
<p>
	　　唵(引)嚩日啰(二合)钵讷摩(二合)三摩野萨怛鑁(三合一句)</p>
<p>
	　　次令着以白衣白缯覆面。依法引入曼拏罗中。授是大明曰</p>
<p>
	　　唵(引)钵讷摩(二合)三摩野吽(引一句)</p>
<p>
	　　次当如教所说作羯磨已。除去面帛。阿阇梨执以莲华授其弟子。授是大明曰</p>
<p>
	　　唵(引)钵讷摩(二合)喝娑多(二合一句)钵讷摩(二合)达哩摩(二合)担(引)播(引)罗曳(引)底(二)</p>
<p>
	　　彼弟子言。何等是彼莲华法性。时阿阇梨以颂答言</p>
<p>
	　　此莲华性即贪性而彼种性本无染</p>
<p>
	　　观想一切清净因罪性亦然本无染</p>
<p>
	　　此即是为莲华法性。然后教授莲华部印智</p>
<p>
	　　心中想画莲华相观想莲华现心中</p>
<p>
	　　莲华吉祥敬爱成岂余所爱不成者</p>
<p>
	　　想佛影像画于额依法观想而相续</p>
<p>
	　　由彼观想坚固因速得相应灌顶法</p>
<p>
	　　想佛影像住口中次复想现于舌端</p>
<p>
	　　自部辩才大明妃即于口中而常在</p>
<p>
	　　以等摄心善安布莲华想现顶轮中</p>
<p>
	　　由想顶中现莲华诸冲飞者尚敬爱</p>
<p>
	　　此等大明曰</p>
<p>
	　　钵讷摩(二合)室哩(二合)炀嚩舍摩(引)那野呼(引一句)</p>
<p>
	　　钵讷摩(二合引)毗始(引)哥钵啰(二合)野蹉鑁(一句)</p>
<p>
	　　钵讷摩(二合)娑啰莎帝(引)输(引)达野吽(引一句)</p>
<p>
	　　钵讷谟(二合引)哩驮(二合)昂(引)嚩尸酤噜[口*弱](一句)</p>
<p>
	　　如是等莲华部印智</p>
		

	
	

		</div></div><hr><script charset='utf-8' src='../../js/footer.js'></script></body></html>