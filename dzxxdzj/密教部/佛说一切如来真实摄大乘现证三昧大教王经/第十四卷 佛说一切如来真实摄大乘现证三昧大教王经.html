<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十四卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十四卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十四卷 佛说一切如来真实摄大乘现证三昧大教王经</strong></p>
<p>
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p>
	　　金刚部羯磨曼拏罗广大仪轨分第九之余</p>
<p>
	　　复次教授如前法中息灾等印智</p>
<p>
	　　吉木为柴并蜜用住等摄心作护摩</p>
<p>
	　　金刚忿怒<a>法相</a>应掷彼胡麻摧诸罪</p>
<p>
	　　复用前柴作护摩依法举火大炽燃</p>
<p>
	　　常掷<a>粳米</a>作法时定于其舍得增益</p>
<p>
	　　吉木为柴并蜜用行人作法火炽燃</p>
<p>
	　　吉祥草及珊瑚枝与苏同用增<a>寿命</a></p>
<p>
	　　复用前柴作护摩依法举火大炽燃</p>
<p>
	　　草并珊瑚枝和油随掷作已常卫护</p>
<p>
	　　此第护摩大明曰</p>
<p>
	　　唵(引)萨哩嚩(二合)播(引)波捺贺那嚩日啰(二合引)野莎(引)贺(引一句)</p>
<p>
	　　唵(引)嚩日啰(二合)补瑟吒(二合)曳(引)莎(引)贺(引一句)</p>
<p>
	　　唵(引)嚩日啰(二合引)喻尸(引)莎(引)贺(引一句)</p>
<p>
	　　唵(引)阿钵啰(二合)底贺多嚩日啰(二合引)野莎(引)贺(引一句)</p>
<p>
	　　刺木为柴屈曲者棘刺同用火炽燃</p>
<p>
	　　金刚忿怒等持心作护摩者能钩召</p>
<p>
	　　复用前柴作护摩忿怒心燃火炽焰</p>
<p>
	　　赤色华果掷炉中能令<a>世间</a>悉敬爱</p>
<p>
	　　吉木为柴依法用忿怒心举火炽燃</p>
<p>
	　　碎铁如尘掷炉中得金刚尊常营卫</p>
<p>
	　　复用前柴作护摩等摄心举火炽燃</p>
<p>
	　　以苦味果掷炉中<a>刹那</a>能坏诸恶者</p>
<p>
	　　此等大明曰</p>
<p>
	　　吽(引)嚩日啰(二合引)葛哩莎(二合)野莎(引)贺(引一句)</p>
<p>
	　　吽(引)嚩日啰(二合)嚩(引)誐野莎(引)贺(引一句)</p>
<p>
	　　吽(引)嚩日啰(二合)满驮野莎(引)贺(引一句)</p>
<p>
	　　吽(引)罗日嚩(二合)摩(引)啰拏(引)野莎(引)贺(引一句)</p>
<p>
	　　酸木为柴依法用忿怒心举火炽燃</p>
<p>
	　　酸味华果作护摩即成最上敬爱事</p>
<p>
	　　复用前柴作护摩等摄心燃火炽焰</p>
<p>
	　　以迦摩果掷炉中即成迦摩噜波事</p>
<p>
	　　依法应用同前柴忿怒心燃火炽焰</p>
<p>
	　　想取旷野无形华随掷即得隐身法</p>
<p>
	　　复以前柴依法用等摄心举火炽燃</p>
<p>
	　　想取空中行列华随掷即能空中行</p>
<p>
	　　此等大明曰</p>
<p>
	　　唵(引)嚩日啰(二合)嚩商葛啰(引)野莎(引)贺(引一句)</p>
<p>
	　　唵(引)哥(引)摩噜(引)波嚩日啰(二合引)野莎(引)贺(引一句)</p>
<p>
	　　唵(引)阿祢哩(二合引)舍嚩日啰(二合引)野莎(引)贺(引一句)</p>
<p>
	　　唵(引)嚩日啰(二合)朅左(引)哩尼(引)莎(引)贺(引一句)</p>
<p>
	　　苦味坚劲木为柴等摄心燃火炽焰</p>
<p>
	　　忿怒意爇金刚华得依金刚教令作</p>
<p>
	　　复以前柴依法用忿怒心举火炽燃</p>
<p>
	　　随取华鬘掷炉中使彼悉依教令作</p>
<p>
	　　吉木为柴忿怒意等摄心举火炽燃</p>
<p>
	　　掷彼金刚手华鬘依彼教令成所作</p>
<p>
	　　复用前柴作护摩忿怒心燃火炽焰</p>
<p>
	　　衣服作法掷炉中刹那令彼随教令</p>
<p>
	　　此等大明曰</p>
<p>
	　　吽(引)嚩日啰(二合)嚩商葛啰(引)野莎(引)贺(引一句)</p>
<p>
	　　吽(引)燥(引)哩嚩日啰(二合)嚩商葛啰(引)野莎(引)贺(引一句)</p>
<p>
	　　吽(引)嚩日啰(二合)播(引)尼嚩商葛啰(引)野莎(引)贺(引一句)</p>
<p>
	　　吽(引)没驮嚩商葛啰(引)野莎(引)贺(引一句)</p>
<p>
	　　复次教授秘密羯磨印智</p>
<p>
	　　同彼所爱作法者安膳那用出生门</p>
<p>
	　　和合设法置其中得乐触故生敬爱</p>
<p>
	　　雌黄用于出生门作金刚缚而打掷</p>
<p>
	　　随四种相作相应即获四种成就法</p>
<p>
	　　牛黄安置出生门以秘密拳而逼附</p>
<p>
	　　即于彼处炽焰生得与执金刚无异</p>
<p>
	　　郁金用于出生门彼作萨埵金刚法</p>
<p>
	　　隐覆彼中炽焰燃得与执金刚无异</p>
<p>
	　　此等大明曰</p>
<p>
	　　唵(引)虞呬也(二合)啰底嚩日啰(二合)嚩商葛啰悉[亭*夜](切身下同)吽(引一)</p>
<p>
	　　唵(引)虞呬也(二合)嚩日啰(二合)悉[亭*夜]吽(引一句)</p>
<p>
	　　唵(引)嚩日啰(二合)驮啰虞呬也(二合)悉[亭*夜]吽(引一句)</p>
<p>
	　　唵(引)嚩日啰(二合)虞呬也(二合)悉[亭*夜]吽(引一句)</p>
<p>
	　　复次教授金刚部羯磨大印智</p>
<p>
	　　金刚事业依法用所有大印如次第</p>
<p>
	　　金刚忿怒法相应以金刚拳善作用</p>
<p>
	　　胜三昧印亦如是当依降三世指法</p>
<p>
	　　所有法印用亦然即唵字等诸文字</p>
<p>
	　　彼诸羯磨印次第以羯磨拳依法作</p>
<p>
	　　金刚羯磨法相应作诸成就皆清净</p>
<p>
	　　大金刚部广大仪轨分第十</p>
<p>
	　　尔时<a>世尊</a>。复入一切如来金刚三昧印加持三摩地。宣说自部最上大明曰</p>
<p>
	　　唵(引)萨哩嚩(二合)怛他(引)誐多嚩日啰(二合)三摩曳(引)吽(引一句)</p>
<p>
	　　尔时金刚手<a>菩萨</a>摩诃萨。宣说自部金刚三昧印明曰</p>
<p>
	　　唵(引)嚩日哩(二合)摩吒(半音一句)</p>
<p>
	　　尔时金刚藏菩萨摩诃萨。宣说自部宝三昧印明曰</p>
<p>
	　　吽(引)勃哩(二合)酤胝嚩日哩(二合)啰吒(半音一句)</p>
<p>
	　　尔时金刚眼菩萨摩诃萨。宣说自部法三昧印明曰</p>
<p>
	　　吽(引)钵讷摩(二合)嚩日哩(二合)涅哩(二合)吒(半音一句)</p>
<p>
	　　尔时金刚巧业菩萨摩诃萨。宣说自部羯磨三昧印明曰</p>
<p>
	　　吽(引)嚩日啰(二合)葛哩摩(二合引)屹哩(二合)讫哩(二合)吒(半音一句)</p>
<p>
	　　尔时金刚手菩萨摩诃萨。复次宣说降三世四印曼拏罗</p>
<p>
	　　我今次第当演说最上四印曼拏罗</p>
<p>
	　　其相犹如金刚界金刚忿怒故此说</p>
<p>
	　　依大曼拏罗法用如此抨诸曼拏罗</p>
<p>
	　　降三世等随所应周匝当画于佛像</p>
<p>
	　　所有四印曼拏罗中。钩召等法广大仪轨。皆悉依彼大曼拏罗法用作已。行人依法应入四印曼拏罗中。入已教授秘密印智</p>
<p>
	　　自当依法画四印清净法性曼拏罗</p>
<p>
	　　与相应者同语言常得所作皆成就</p>
<p>
	　　自当依法画四印清净法性曼拏罗</p>
<p>
	　　同彼妙爱语言时由观视故得成就</p>
<p>
	　　自当依法画四印清净法性曼拏罗</p>
<p>
	　　妙相相应者转时即得妙乐事成就</p>
<p>
	　　自当依法画四印清净法性曼拏罗</p>
<p>
	　　同妙爱语乐合时即获一切胜悉地</p>
<p>
	　　此等清净法性印明</p>
<p>
	　　唵(引)萨哩嚩(二合)怛他(引)誐多秫驮达哩摩(二合)帝(引)呼(引一句)</p>
<p>
	　　唵(引)嚩日啰(二合)尾秫驮捺哩(二合)瑟征(二合)[口*弱](一句)</p>
<p>
	　　唵(引)莎婆(引)嚩秫驮目契吽(引一句)</p>
<p>
	　　唵(引)萨哩嚩(二合)秫驮哥(引)野嚩(引)吒摩(二合)那塞哥(二合)哩摩(二合)嚩日哩(二合)[亢*欠](一句)</p>
<p>
	　　复次教授四印曼拏罗中秘密中秘密印智</p>
<p>
	　　此曼拏罗得入已五欲妙乐悉能成</p>
<p>
	　　他相应者法合时即得最上成就事</p>
<p>
	　　此大明曰</p>
<p>
	　　呼(引)嚩日啰(二合)哥(引)摩(一句)</p>
<p>
	　　然后如教所说。以金刚宝莲华三叉印等。如是四三昧印广大仪轨。如应教授已。即当依此四印法用。作金刚歌乐及金刚萨埵嬉戏歌音歌咏。奉献一切圣贤。次以印对印小印智印。现前一切旋舞。作供养事。由是旋舞供养故。即得旋舞供养事业成就</p>
<p>
	　　当依金刚旋舞法即以二手忿怒指</p>
<p>
	　　依法当于自心间结彼降三世大印</p>
<p>
	　　金刚旋舞亦复然左手当执右手拳</p>
<p>
	　　旋转还复额前安头指次应置于口</p>
<p>
	　　又复解其旋舞相二拳齐密而相合</p>
<p>
	　　头指复安于心间顶礼意生于战悚</p>
<p>
	　　次竖金刚忿怒指即复仰起面相合</p>
<p>
	　　后复旋转置顶间头指还于口门住</p>
<p>
	　　此名四印曼拏罗</p>
<p>
	　　尔时金刚手菩萨摩诃萨。复说自部金刚忿怒三昧大明曰</p>
<p>
	　　吽(引)</p>
<p>
	　　复次说此曼拏罗</p>
<p>
	　　我今次第当演说外界最上曼拏罗</p>
<p>
	　　其相犹如金刚界应知此即降三世</p>
<p>
	　　依大曼拏罗法用外曼拏罗应遍画</p>
<p>
	　　彼中所画依法仪月轮中布金刚杵</p>
<p>
	　　金刚杵即降三世依法执持于大印</p>
<p>
	　　作金刚步妙威势色相随应如教说</p>
<p>
	　　所有外秘密曼拏罗中。一切所用仪轨广大作已。次说金刚降三世秘密印智</p>
<p>
	　　此曼拏罗当入已以忿怒指而坚密</p>
<p>
	　　出生门中作法时一切事业善成就</p>
<p>
	　　求成就大明曰</p>
<p>
	　　吽(引)嚩日啰(二合)三摩野讫哩(二合)咄(半音一句)</p>
<p>
	　　复次教授金刚降三世秘密成就印智</p>
<p>
	　　此曼拏罗善入已最胜大印应安置</p>
<p>
	　　金刚吽字和合时即能善作诸事业</p>
<p>
	　　彼成就大明曰</p>
<p>
	　　吽(引)嚩日啰(二合)三摩野吽(引一句)</p>
<p>
	　　如其所说四印。依法教授。成结仪则。然后从是出生诸成就事。随其曼拏罗如是[巾*(穴/登)]像等。诸有画者。作诸形像。应悉通用此成就法</p>
<p>
	　　尔时金刚手菩萨摩诃萨。向诸如来作是白言。世尊一切如来。愿加持我。我此部中所作法用。悉为一切有情随其所欲作利益事。普令获得诸成就故</p>
<p>
	　　尔时世尊一切如来。为欲建立此降三世大仪轨故。即复云集作是赞言</p>
<p>
	　　金刚萨埵善哉者金刚大宝复善哉</p>
<p>
	　　善哉金刚妙法门善哉金刚胜羯磨</p>
<p>
	　　能善宣说此<a>正法</a>无上金刚秘密乘</p>
<p>
	　　一切如来秘密门大乘现证法中摄</p>
<p>
	　　三世轮大曼拏罗广大仪轨分第十一</p>
<p>
	　　尔时世尊一切如来。如是悉知金刚手菩萨摩诃萨已。咸作是言。金刚手汝今当依一切如来教令所行。彼大<a>自在</a>天以降伏故。久践足心。而今宜应举足放释</p>
<p>
	　　是时金刚手菩萨摩诃萨。白诸如来言。我首受于一切如来忿怒灌顶。使我调伏一切恶者。今此云何令我放释。尔时一切如来。为令普尽三世增上主宰大自在天得活命故。从一切如来心出是大明曰</p>
<p>
	　　唵(引)嚩日啰(二合)萨埵吽(引)[口*弱](一句)</p>
<p>
	　　此大明印</p>
<p>
	　　坚固应作秘密钩诸指向外而舒展</p>
<p>
	　　是印相合置顶中死者能令得还命</p>
<p>
	　　说是印明时。而彼下方跋娑摩餐那世界。跋娑弥莎啰儞哩瞿沙如来。忽从大自在天身中出现。说此颂曰</p>
<p>
	　　大哉一切正觉尊诸佛大智无有上</p>
<p>
	　　能令死者有情身去识还来得活命</p>
<p>
	　　尔时金刚手菩萨摩诃萨。即说此举足大明曰</p>
<p>
	　　唵(引)嚩日啰(二合)目(一句)</p>
<p>
	　　此大明印</p>
<p>
	　　齐竖金刚忿怒指指面不着坚固住</p>
<p>
	　　旋转还成二金刚从下渐起至顶上</p>
<p>
	　　说是印明时。金刚手菩萨摩诃萨。即举足心。彼大自在天。从是得起还活其命。时大自在天。由彼如来威神建立。得活命已。于彼世界当受灌顶。即于彼界。为诸有情作利益事。亦使调伏诸恶有情</p>
<p>
	　　尔时金刚手菩萨摩诃萨。从此足心出生大明。名为月足。是即一切如来菩萨智印。大明曰</p>
<p>
	　　唵(引)赞捺噜(二合引)多哩(引)三满多跋捺啰(二合)枳啰尼(引一句)摩贺(引)嚩日哩(二合)尼吽(引二)</p>
<p>
	　　此大明印</p>
<p>
	　　坚固应作金刚缚小指大指二皆竖</p>
<p>
	　　起是印住等摄心此说名为月光印</p>
<p>
	　　出是印明时。即从金刚手大菩萨足心。出现月上如来。如是出现已。时大自在天。举头置于金刚手大菩萨足。菩萨即为灌其半月顶相。得灌顶已。乃于金刚手大菩萨左面。如理而住。然后一切如来。以金刚叉授大自在天双手掌中。令与金刚手大菩萨作助伴者。复以金刚最上明灌顶法。而为灌顶。乃立其名号金刚最上明菩萨</p>
		

	
	

		</div></div><hr><script charset='utf-8' src='../../js/footer.js'></script></body></html>