<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第五卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第五卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p>
	　　<strong>第五卷 佛说一切如来真实摄大乘现证三昧大教王经</strong></p>
<p>
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p>
	　　金刚界大曼拏罗广大仪轨分第一之五</p>
<p>
	　　尔时具德持金刚者。闻诸如来劝请语已。即入一切如来三昧。出生金刚加持三摩地。说此金刚界大曼拏罗颂曰</p>
<p>
	　　复次我今当演说最上广大曼拏罗</p>
<p>
	　　其相犹如金刚界是故名为金刚界</p>
<p>
	　　如教次第应安立曼拏罗中诸相分</p>
<p>
	　　先以大萨埵大印普遍加持作观想</p>
<p>
	　　于前印处即当起如理观视于诸方</p>
<p>
	　　以高举相次第行金刚萨埵应念诵</p>
<p>
	　　应取新线坚妙合称其分量而善用</p>
<p>
	　　行人持线以抨量随力应作曼拏罗</p>
<p>
	　　其坛四方及四门复以四刹而严饰</p>
<p>
	　　及以四线而交络缯帛妙线等庄严</p>
<p>
	　　于其四隅诸分位及诸门户相合处</p>
<p>
	　　各各钿饰金刚宝次第抨外曼拏罗</p>
<p>
	　　外坛中心如轮相复次渐入于中宫</p>
<p>
	　　以金刚线善抨量设以八柱而间饰</p>
<p>
	　　于彼金刚胜住处而复饰以五轮坛</p>
<p>
	　　于是所立轮坛中如教安立佛形像</p>
<p>
	　　于彼中心曼拏罗佛像周围当安布</p>
<p>
	　　四胜三昧邪印契如其次第应图画</p>
<p>
	　　以金刚步而渐进次第安四曼拏罗</p>
<p>
	　　所谓阿閦佛等四一切佛像皆安立</p>
<p>
	　　先画阿閦曼拏罗持金刚等众齐等</p>
<p>
	　　次画宝生曼拏罗金刚藏等众<a>圆满</a></p>
<p>
	　　次无量寿曼拏罗金刚眼等众清净</p>
<p>
	　　不空成就曼拏罗金刚巧业等应画</p>
<p>
	　　于内轮坛诸隅分当画金刚明妃众</p>
<p>
	　　其外轮坛四隅处应画佛供养等四</p>
<p>
	　　然后于彼四门中安四护门大明王</p>
<p>
	　　次复于外轮坛处各应安立大萨埵</p>
<p>
	　　然后如其本部仪结胜三昧邪印契</p>
<p>
	　　金刚阿阇梨入已开印普遍为惊觉</p>
<p>
	　　次诵金刚警觉心阿字是为所教令</p>
<p>
	　　作自加持称自名然后金刚作成就</p>
<p>
	　　金刚阿阇梨次结萨埵金刚钩召印</p>
<p>
	　　复作弹指遍警觉召请一切佛<a>菩萨</a></p>
<p>
	　　即<a>刹那</a>间一切佛金刚萨埵同集会</p>
<p>
	　　遍满一切曼拏罗普遍召请咸来集</p>
<p>
	　　然后次应结大印金刚萨埵乃亲近</p>
<p>
	　　一遍应诵百八名依法次第而称赞</p>
<p>
	　　既集会已施<a>欢喜</a>一切如来悉坚固</p>
<p>
	　　金刚萨埵本法成作大慈友而安住</p>
<p>
	　　然后于其四门处金刚钩等应作法</p>
<p>
	　　胜大羯磨印等作以三昧法而安立</p>
<p>
	　　胜三昧邪等诸印萨埵金刚等亦然</p>
<p>
	　　应诵惹吽鑁呼明求大萨埵法成就</p>
<p>
	　　然后佛等一切众并大萨埵咸集会</p>
<p>
	　　依法钩召即遍入悉得相应而敬爱</p>
<p>
	　　然作秘密供养事诸大我者悉欢喜</p>
<p>
	　　如教利益诸众生能作一切成就事</p>
<p>
	　　如是一切曼拏罗于中所有诸法用</p>
<p>
	　　是即金刚阿阇梨如教所作诸事业</p>
<p>
	　　复次宣说金刚界中诸曼拏罗。所有<a>弟子</a>入坛法等广大仪轨。今先说彼弟子入曼拏罗仪。诸欲入者。谓应先于普遍无余诸有情界起救护心。悉令获得适悦快乐。及得一切最上悉地。诸有入此大曼拏罗者。不应拣择是严非器。何以故。<a>世尊</a>谓有有情造大罪业。彼或于此大曼拏罗见已入己。即得当离一切恶趣。世尊或有有情。受诸饮食五欲娱乐。<a>世间</a>义利坚着不舍。即以此世间之法而为先行。但能于此曼拏罗中随欲所作。亦得一切意愿圆满。世尊或有有情。爱乐戏笑歌舞饮食快乐等事。又复于此一切如来大乘现证三昧法性不了知故。入余天族坛中。为求一切意愿圆满。取着彼中爱乐快乐戏笑等事。乃于一切如来曼拏罗中受<a>学法</a>等。妄生怖畏而不能入。于彼恶趣坛路门中。生住着心。如是等类。若能于此金刚界大曼拏罗相应而入。为求一切适悦快乐胜爱乐事最上悉地者。亦得成就。即能转彼入诸恶趣现前道等。世尊或有有情。修<a>正法</a>者。爱乐一切如来<a>戒定慧</a>法最上方便悉地果等。为求无上佛菩提故。修习一切<a>禅定</a><a>解脱</a>地位等法。遍历无量无边苦者。如是等类。入此金刚界大曼拏罗中。如来之果即能速证。不为难得。况余一切成就法等</p>
<p>
	　　复次宣说礼敬仪轨。谓先普礼四方一切如来。先作金刚合掌。全身委地礼东方如来。大明曰</p>
<p>
	　　唵(引)萨哩嚩(二合)怛他(引)誐多(一句)布儒(仁祖切)波塞他(二合引)那(引)野(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)萨埵(引)提瑟姹(二合)莎[牟*含](引切身下同三)</p>
<p>
	　　如前金刚合掌安于心间。即以颡礼南方如来。大明曰</p>
<p>
	　　唵(引)萨哩嚩(二合)怛他(引)誐多(一句)布惹(引)毗尸(引)哥(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)啰怛那(二合)阿毗诜左[牟*含](引三)</p>
<p>
	　　如前金刚合掌复安于头。即以口礼西方如来。大明曰</p>
<p>
	　　唵(引)萨哩嚩(二合)怛他(引)誐多(一句)布惹(引)钵啰(二合)嚩哩多(二合)那(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)达哩摩(二合引)钵啰(二合)嚩哩多(二合)野[牟*含](引三)</p>
<p>
	　　如前金刚合掌。从头渐下安于心间。即以顶礼北方如来。大明曰</p>
<p>
	　　唵(引)萨哩嚩(二合)怛他(引)誐多(一句)布惹(引)葛哩摩(二合)尼(引)怛摩(二合引)喃儞哩夜(二合引)怛夜(引)弥萨哩嚩 (二合)怛他(引)誐多(二)嚩日啰(二合)葛哩摩(二合)酤噜(引)[牟*含] (引三)</p>
<p>
	　　然后金刚阿阇梨。令金刚弟子以绯帛覆面。结萨埵金刚印。诵此大明曰</p>
<p>
	　　三摩野萨怛鑁(三合一句)</p>
<p>
	　　然后以二中指持于华鬘成印。即入曼拏罗。诵此大明曰</p>
<p>
	　　三摩野吽(引一句)</p>
<p>
	　　入曼拏罗已。然后授此誓诫言。汝今已得入一切如来曼拏罗中。当观我即从彼金刚智所生。由是金刚智故。汝即当得一切如来一切悉地。况余所有悉地法邪。若有不见大曼拏罗者。汝不应为说此三昧法。若为说者违越三昧。然后金刚阿阇梨。自结萨埵金刚印。安于金刚弟子顶。安已作是言。诸不应说人。汝为说者。以此三昧金刚摧碎汝顶。次以三昧。印水诵是心明加持。一遍然后授与弟子。令饮说此誓心大明曰</p>
<p>
	　　嚩日啰(二合)萨埵莎焬帝(引)[宁*也](切身下同一句)纥哩(二合)捺曳(引)三摩嚩悉体(二合)多(二)儞哩毗(二合)[宁*也]怛怛刹(二合)[赤*皮]夜(引)夜(引三)[宁*也]祢突噜(二合引)夜(引)祢[牟*含]那野(四) 嚩日噜(二合引)捺迦姹(五)</p>
<p>
	　　然以誓诫告弟子言。汝从今已后。想我即同金刚手尊。如我所作汝亦应作。汝当于我勿生轻慢。无令于汝返招殃咎。命终之后堕大<a>地狱</a>。复授誓诫心曰</p>
<p>
	　　萨哩啰(二合)怛他(引)誐多(引)室左(二合引)提底瑟姹(二合)当(引一句)嚩日啰(二合)萨都(引)弥(引)阿(引)尾舍睹(二)</p>
<p>
	　　然后金刚阿阇梨。即结萨埵金刚印。说是大明曰</p>
<p>
	　　阿焬多怛三(二合)摩踰(引)嚩日囕(二合一句)嚩日啰(二合)萨埵弥帝三蜜哩(三合)多(二)阿(引)尾舍野睹帝捺曳(二合引)嚩(三)嚩日啰(二合)夜(引)那末耨多囕(四)嚩日啰(二合引)尾(引)舍恶(五)</p>
<p>
	　　然后开前萨埵金刚印。复结忿怒拳。如大乘现证三昧等法。以金刚语随其所乐应当持诵。然作召入法。当召入时。从微妙智生。以是智故。即能如应觉了他心。知过去未来等事得心坚固。能于一切如来教中。息除诸苦。及得远离一切怖畏。得一切萨埵一切如来威力加持。得一切悉地现前成办。得未曾有欢喜适悦妙乐出生。于彼妙乐中。或得成就诸三摩地。或得成就诸陀罗尼。或得圆满一切意愿。或复得成一切如来。然后即用彼印。安于自心以解弟子。诵是大明曰</p>
<p>
	　　唵(引)底瑟姹(二合)嚩日啰(二合一句)捺哩(二合)厨(引)弥(引)婆嚩(二)赊(引)说都(引)弥(引)婆嚩(三)纥哩(二合)捺野弥(引)提底瑟姹(二合四)萨哩嚩(二合)悉亭左弥(引)钵啰(二合)野蹉(五)吽(引六)诃诃诃诃呼(引七)</p>
<p>
	　　次令弟子以所持华鬘。[打-丁+勉]于曼拏罗中。诵是大明曰</p>
<p>
	　　钵啰(二合)底(引)蹉嚩日啰(二合)呼(引一句)</p>
<p>
	　　然后华所堕处。即是本尊成就。次复以其华鬘。系弟子头上。诵是大明曰</p>
<p>
	　　唵(引)钵啰(二合)帝屹哩(二合)恨拏(二合)埵(一句)弥[牟*含]萨埵摩贺(引)末罗(二)怛夜(引)末驮夜(引)底(引)那摩贺(引)萨怛吠(二合引)那(三)钵啰(二合)底[栥-欠+匕]睹(引)婆嚩帝(四)尸(引)竭囕(二合)左(引)写悉[亭*夜](切身下同)底(五)</p>
<p>
	　　然后阿阇梨。为其弟子除去面帛。诵是大明曰</p>
<p>
	　　唵(引)嚩日啰(二合)萨埵莎焬底[宁*也](一句)作刍讷伽(二合引)吒那怛怛钵(二合)啰(二)乌讷伽(二合引)吒野底萨哩嚩(二合引)刍(引三)嚩日啰(二合)作刍啰耨多囕(四)呬嚩日啰(二合)播舍(五)</p>
<p>
	　　然令弟子于大曼拏罗中次第观视。弟子于曼拏罗中才观视时。即得一切如来威力加持。金刚萨埵安住自心。即见曼拏罗中。有其种种光明轮等诸<a>神通</a>事。入一切如来妙加持性。或见具德大持金刚者为现本身。或见如来等。从是已后。所有一切义利一切意愿。随欲所作皆得成就。乃至得成持金刚尊。及成一切如来。如是大曼拏罗。遍观视已。然后金刚阿阇梨。以金刚加持宝瓶香水。灌弟子顶。诵是大明曰</p>
<p>
	　　嚩日啰(二合引)毗诜左(一句)</p>
<p>
	　　然后阿阇梨。随以一印而为系鬘。作自标帜安双手中。如是告言。汝今已受诸佛如来金刚灌顶。得一切佛摄受于汝。汝当善得金刚成就。说是大明曰</p>
<p>
	　　唵(引)嚩日啰(二合引)提钵底埵(引一句)阿毗诜左(引)弥底瑟姹(二合二)嚩日啰(二合)三摩野萨怛鑁(三合三)</p>
<p>
	　　次当授与弟子金刚灌名。说是大明曰</p>
<p>
	　　唵(引)嚩日啰(二合)萨埵埵(引句)摩毗诜左(引)弥嚩日啰(二合)那(引)摩(引)毗尸(引)哥多(二)呬(引)嚩日啰(二合)那(引)摩(三)</p>
<p>
	　　若为弟子授金刚名。应加系字随用而呼。如上说入一切曼拏罗广大仪轨</p>
<p>
	　　复次问弟子言。汝爱乐义利出生悉地智邪。神通成办悉地智邪。持明成办悉地智邪。乃至一切如来最上成办悉地智邪。然后随其所乐如应为说。应先教示义利成办悉地印智。颂曰</p>
<p>
	　　金刚影像先安立如应观想在心中</p>
<p>
	　　随方观想彼地形是处即当见伏藏</p>
<p>
	　　金刚影像遍图画如应观想在空中</p>
<p>
	　　随所堕处乃应观是处即当见伏藏</p>
<p>
	　　金刚影像住于舌智者随应如理观</p>
<p>
	　　自言是处有伏藏如言随现即真实</p>
<p>
	　　金刚影像遍所成如应观想于己身</p>
<p>
	　　观其遍入随堕处是处即当见伏藏</p>
<p>
	　　彼等心大明曰</p>
<p>
	　　嚩日啰(二合)儞提(一句)</p>
<p>
	　　啰怛那(二合)儞提(一句)</p>
<p>
	　　达哩摩(二合)儞提(一句)</p>
<p>
	　　迦哩摩(二合)儞提(一句)</p>
<p>
	　　次当教示金刚神通成办悉地印智。颂曰</p>
<p>
	　　金刚遍入所生已金刚水成金刚形</p>
<p>
	　　如应观想速成就即能于其水上行</p>
<p>
	　　金刚遍入所生已随其所宜自色形</p>
<p>
	　　如应观想彼相应即得自身同佛色</p>
<p>
	　　如前遍入己身已自身即同于<a>虚空</a></p>
<p>
	　　如应观想随所欲即得隐身而<a>自在</a></p>
<p>
	　　金刚遍入自生性观想自身如金刚</p>
<p>
	　　然后腾踊而高升即能随意虚空行</p>
<p>
	　　彼等心大明曰</p>
<p>
	　　嚩日啰(二合)惹罗(一句)</p>
<p>
	　　嚩日啰(二合)噜(引)波(一句)</p>
<p>
	　　嚩日啰(二合引)哥(引)舍(一句)</p>
<p>
	　　嚩日啰(二合)摩[亢*欠](呼郎切一句)</p>
<p>
	　　次当教示金刚持明成办悉地印智。颂曰</p>
<p>
	　　妙月影像遍图画上踊空中随意行</p>
<p>
	　　观想双手持金刚金刚持明得成就</p>
<p>
	　　妙月影像净周遍金刚大宝如应观</p>
<p>
	　　随其所欲清净身于刹那中即腾踊</p>
<p>
	　　升于净月轮相中手持金刚妙莲华</p>
<p>
	　　观想金刚眼清净即得持明法成就</p>
<p>
	　　次于净妙月轮中羯磨金刚当观想</p>
<p>
	　　速持金刚妙巧业一切持明得成就</p>
<p>
	　　彼等心大明曰</p>
<p>
	　　嚩日啰(二合)达啰(一句)</p>
<p>
	　　啰怛那(二合)达啰(一句)</p>
<p>
	　　达哩摩(二合)达啰(一句)</p>
<p>
	　　迦哩摩(二合)达啰(一句)</p>
<p>
	　　次当教示一切如来最上成办悉地印智。颂曰</p>
<p>
	　　巧业金刚三摩地思惟遍满虚空界</p>
<p>
	　　随其所欲金刚身于刹那中即腾踊</p>
<p>
	　　萨埵清净三摩地观想最上亦复然</p>
<p>
	　　获得自在五神通速疾大智得成就</p>
<p>
	　　金刚萨埵众所成犹如虚空极广大</p>
<p>
	　　坚固<a>随念</a>速疾成自身即得持金刚</p>
<p>
	　　诸佛影像众所成离障寥廓等空界</p>
<p>
	　　于一切佛等持门是中证得诸佛果</p>
<p>
	　　彼等心大明曰</p>
<p>
	　　嚩日啰(二合)嚩日啰(二合一句)</p>
<p>
	　　戍驮戍驮(一句)</p>
<p>
	　　萨埵萨埵</p>
<p>
	　　没驮没驮(一句)</p>
<p>
	　　如是一切悉地智成办已</p>
<p>
	　　复次宣说秘密总持堪忍法门。先为宣说誓心明曰</p>
<p>
	　　唵(引)嚩日啰(二合)萨埵莎焬帝[宁*也](一句)纥哩(二合)捺曳(引)三摩嚩悉体(二合引)多(二)儞哩毗(二合引)[宁*也]怛怛刹(二合)[赤*皮]夜(引)夜(引三)[宁*也]祢没噜(二合引)夜祢摩那焬(四)</p>
<p>
	　　次说誓诫言。汝今不应违越于此誓心三昧。无令于汝返招殃咎。勿使此身命终之后堕大地狱。然后教示秘密印智。颂曰</p>
<p>
	　　金刚遍入发生已以金刚掌微细指</p>
<p>
	　　一切等摄而齐拍山石尚能作敬爱</p>
<p>
	　　金刚遍入<a>法相</a>应金刚妙缚能摧坏</p>
<p>
	　　彼微细指和合时山石亦能遍警振</p>
<p>
	　　即以如前遍入法彼金刚缚悉展舒</p>
<p>
	　　而复诸指使遍开刹那能坏于百族</p>
<p>
	　　微细遍入法相应所有诸指皆等摄</p>
<p>
	　　以金刚缚而作解能夺一切极恶苦</p>
<p>
	　　复次宣说秘密成就。若男子若女人。谓应遍入于婆儗中。彼遍入已。想彼诸身普遍展舒</p>
<p>
	　　彼心大明曰</p>
<p>
	　　嚩日啰(二合)嚩舍(一句)</p>
<p>
	　　嚩日啰(二合引)吠舍(一句)</p>
<p>
	　　嚩日啰(二合)诃那(一句)</p>
<p>
	　　嚩日啰(二合)诃啰(一句)</p>
<p>
	　　授彼心已。然后教示本尊四种印智。复说此誓诫言。诸余未知。此一印者。汝当慎勿为其指示。何以故是彼有情。以不见大曼拏罗故。辄结是印者不得成就。彼即生疑返招殃咎。速趣命终堕于无间大地狱中。复堕恶趣。复次宣说一切如来萨埵成就大印智。是即一切如来现证菩提印。颂曰</p>
<p>
	　　先从心智发生已次应观想金刚月</p>
<p>
	　　自身即是诸佛形复当观想金刚界</p>
<p>
	　　由此才获成就间即得智寿及力年</p>
<p>
	　　一切随意悉能行乃至佛果不难得</p>
<p>
	　　次说结金刚萨埵成就大印。颂曰</p>
<p>
	　　以高举相戏掷杵作金刚慢自在势</p>
<p>
	　　安住身语心金刚金刚萨埵即已是</p>
<p>
	　　由此一切能遍行一切欲主获妙乐</p>
<p>
	　　寿力胜色及神通金刚萨埵等无异</p>
<p>
	　　而彼身语心金刚如其图画顺修习</p>
<p>
	　　具足所有标帜印即作大萨埵成就</p>
<p>
	　　复次宣说于诸教能成及彼所成法</p>
<p>
	　　诸成就者大事业今当次第而宣说</p>
<p>
	　　日日先当依时分如应作自加持等</p>
<p>
	　　诸成就法善作已然后随欲而自在</p>
<p>
	　　复说大印成就广大仪轨。颂曰</p>
<p>
	　　金刚遍入发生已大印所作如仪轨</p>
<p>
	　　其印如前法所结随应观想大萨埵</p>
<p>
	　　彼智萨埵得见已即应观想于自身</p>
<p>
	　　结印钩召遍入已作敬爱已得成就</p>
<p>
	　　彼心大明曰</p>
<p>
	　　嚩日啰(二合)萨埵恶</p>
<p>
	　　此是金刚遍入心</p>
<p>
	　　嚩日啰(二合)萨埵捺哩(二合)舍(一句)</p>
<p>
	　　此是大士随念心</p>
<p>
	　　惹吽(引)鑁呼(引)</p>
<p>
	　　此是大萨埵钩召遍入妙缚敬爱心。复次颂曰</p>
<p>
	　　此三摩邪萨怛鑁遍入于彼后月轮</p>
<p>
	　　观自身即萨埵故诵三摩邪萨怛鑁</p>
<p>
	　　由彼萨埵大印故观想己身即彼身</p>
<p>
	　　以金刚语妙成就即一切印皆能成</p>
<p>
	　　若诵惹吽鑁呼明即能遍入一切佛</p>
<p>
	　　起如善意妙相应即得广大胜成就</p>
<p>
	　　复次我说羯磨法金刚羯磨胜无上</p>
<p>
	　　诸佛随念妙悉地速疾得成正觉尊</p>
<p>
	　　萨埵金刚妙成就获得一切印主宰</p>
<p>
	　　大宝金刚成就故即为一切宝主宰</p>
<p>
	　　妙法金刚由成就即能任持诸<a>佛法</a></p>
<p>
	　　羯磨金刚印相应能办金刚众事业</p>
<p>
	　　金刚萨埵法成就由结萨埵大智印</p>
<p>
	　　金刚钩召法相应持金刚者悉能召</p>
<p>
	　　金刚妙爱大印智即能善爱一切佛</p>
<p>
	　　金刚善哉法相应即得诸佛皆欢喜</p>
<p>
	　　金刚宝印如仪轨即得诸佛授灌顶</p>
<p>
	　　金刚妙光法相应金刚光明悉获得</p>
<p>
	　　持习金刚幢相应即得一切愿圆满</p>
<p>
	　　金刚大笑法相应得与诸佛同喜笑</p>
<p>
	　　金刚妙法理相应即能任持金刚法</p>
<p>
	　　由金刚利法相应即得诸佛胜妙慧</p>
<p>
	　　持习金刚轮因故即能转彼大法轮</p>
<p>
	　　金刚妙语若相应即得诸佛语成就</p>
<p>
	　　金刚胜业成就故速得金刚胜事业</p>
<p>
	　　金刚甲胄若被身得金刚身妙坚固</p>
<p>
	　　金刚药叉由成就金刚药叉等无异</p>
<p>
	　　以金刚拳妙缚成得一切印皆成就</p>
<p>
	　　金刚嬉戏成就故即得金刚妙乐事</p>
<p>
	　　金刚宝鬘法相应得一切佛施灌顶</p>
<p>
	　　金刚妙歌相应故即得金刚妙歌咏</p>
<p>
	　　金刚旋舞法相应普能供养一切佛</p>
<p>
	　　金刚<a>烧香</a>法相应普施世间大适悦</p>
<p>
	　　金刚妙华法相应能作世间敬爱事</p>
<p>
	　　金刚灯明大印契以供养故得净眼</p>
<p>
	　　金刚涂香妙相应能除一切诸苦恼</p>
<p>
	　　金刚钩召法相应能作钩召诸胜业</p>
<p>
	　　以金刚索相应故普令一切遍引入</p>
<p>
	　　金刚锁法相应故即能堪任一切缚</p>
<p>
	　　由金刚铃遍警觉一切遍入令欢喜</p>
		

	
	

		</div></div><hr><script charset='utf-8' src='../../js/footer.js'></script></body></html>