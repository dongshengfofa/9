<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第十九卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第十九卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p>
	　　<strong>第十九卷 佛说一切如来真实摄大乘现证三昧大教王经</strong></p>
<p>
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p>
	　　调伏一切<a>世间</a>大曼拏罗广大仪轨分第十五之余</p>
<p>
	　　复次颂曰</p>
<p>
	　　或居地上或空中观想最上净莲华</p>
<p>
	　　是即一切有情类善作最胜敬爱事</p>
<p>
	　　若在<a>虚空</a>若余方观想莲华胜无上</p>
<p>
	　　随见随取悉如应即得隐身而<a>自在</a></p>
<p>
	　　或居地上或空中众色莲华想遍画</p>
<p>
	　　随见随取悉如应即得成就众色相</p>
<p>
	　　若在虚空若余方观想金刚莲华相</p>
<p>
	　　彼<a>刹那</a>间取亦然即成莲华持明者</p>
<p>
	　　此等大明曰</p>
<p>
	　　唵(引)萨哩嚩(二合)惹誐捺嚩(二合)室多(引一句)倪也(二合引)那钵讷摩(二合引)尾舍恶(二)</p>
<p>
	　　唵(引)倪也(二合引)那钵讷摩(二合)底瑟姹(二合引)祢哩(二合引)商酤噜鑁(一句)</p>
<p>
	　　唵(引)三摩(引)提尾说钵讷摩(二合)底瑟姹(二合一句)吠说噜(引)必炀(二合)弥(引)捺哩舍(二合)野婆誐鑁(二)</p>
<p>
	　　唵(引)三摩(引)提嚩日啰(二合一句)钵讷谟(二合引)底瑟姹 (二合)尸(引)竭囕(二合)纥哩(二合引二)</p>
<p>
	　　曼拏罗等一切处观自在尊应遍画</p>
<p>
	　　彼尊前结胜钩印是即马头明王印</p>
<p>
	　　曼拏罗等一切处观自在尊应遍画</p>
<p>
	　　不空索印若结时善作世间敬爱事</p>
<p>
	　　曼拏罗等一切处观自在尊应遍画</p>
<p>
	　　莲华锁印若结时即得现前事增长</p>
<p>
	　　曼拏罗等一切处观自在尊应遍画</p>
<p>
	　　莲华铃印若结时作诸警悟斯最胜</p>
<p>
	　　此等大明曰</p>
<p>
	　　唵(引)钵讷[牟*含](二合)骨舍(引)葛哩沙(二合)野(一句)萨哩嚩(二合)萨怛鑁(二合引)吽(引)[口*弱](二)</p>
<p>
	　　唵(引)阿谟(引)伽播(引)舍骨噜(二合引)驮吽(引)呼(引一句)</p>
<p>
	　　唵(引)钵讷摩(二合)飒怖(二合引)吒鑁(一句)</p>
<p>
	　　唵(引)钵讷摩(二合)健吒(引)吠(引)舍野萨哩鑁(二合)恶(一句)</p>
<p>
	　　四莲华门四大士如应观想即自身</p>
<p>
	　　由彼自身成就因刹那速得具众相</p>
<p>
	　　观想莲华中莲华是即自身中身相</p>
<p>
	　　由金刚法等持因即得真实文字句</p>
<p>
	　　观自在尊胜冠中观想即是自身相</p>
<p>
	　　自身即佛影像因与无量寿尊无异</p>
<p>
	　　如应观想于自身即具等持众色像</p>
<p>
	　　由彼等持众色因与观自在尊无异</p>
<p>
	　　此等大明曰</p>
<p>
	　　钵讷摩(二合)尾说(一句引)</p>
<p>
	　　达哩摩(二合)哥(引)野(一句)</p>
<p>
	　　钵讷摩(二合)没驮(一句)</p>
<p>
	　　阿毗尸(引)哥路(引)计(引)说啰(一句)</p>
<p>
	　　然后教授大曼拏罗一切印智</p>
<p>
	　　此中先当授大印智</p>
<p>
	　　妙月曼拏罗中间随其所画顺修习</p>
<p>
	　　大士安处于莲华观想彼即自身相</p>
<p>
	　　次授羯磨印智</p>
<p>
	　　依法若结佛大印得与无量寿同等</p>
<p>
	　　金刚莲华相合时与观自在尊无异</p>
<p>
	　　若结佛灌顶大印得善逝尊妙灌顶</p>
<p>
	　　莲华莲华中等持即得长寿而自在</p>
<p>
	　　巧业色相善寂静得施大宝佛灌顶</p>
<p>
	　　莲华萨埵等持门莲华忿怒胜自在</p>
<p>
	　　金刚观自在成就最上莲华贪清净</p>
<p>
	　　佛自在因得成佛金刚莲华善成就</p>
<p>
	　　欲自在因成妙爱金刚善哉施<a>欢喜</a></p>
<p>
	　　毗俱胝尊忿怒寂莲华日光妙光照</p>
<p>
	　　莲华妙月大威光金刚大笑妙悦乐</p>
<p>
	　　最上成就多罗尊大利善分莲华剑</p>
<p>
	　　泥罗建姹遍钩召白衣大尊善成就</p>
<p>
	　　自在成就莲华舞<a>无畏</a>尊善施无畏</p>
<p>
	　　利牙暴怒调诸恶莲华拳施成就者</p>
<p>
	　　金刚嬉戏得妙乐金刚宝鬘施大财</p>
<p>
	　　金刚妙歌获妙音金刚旋舞成妙乐</p>
<p>
	　　妙香滋泽华庄严涂香妙香灯观视</p>
<p>
	　　能善钩召马头尊彼不空索善敬爱</p>
<p>
	　　莲华锁即成大缚金刚铃能遍警悟</p>
<p>
	　　复次教授莲华部中三昧印智</p>
<p>
	　　相合二羽金刚缚竖二大指内相合</p>
<p>
	　　此印名为法三昧能施一切佛<a>正法</a></p>
<p>
	　　相合二羽金刚缚头指无名中指竖</p>
<p>
	　　此名佛最上明印是印能施成佛果</p>
<p>
	　　相合二羽金刚缚合二中指如金刚</p>
<p>
	　　此金刚最上明印是印能成金刚尊</p>
<p>
	　　即此中指如宝形能施金刚宝成就</p>
<p>
	　　中指紧曲依法仪莲华悉地此能施</p>
<p>
	　　相合二羽金刚掌善作金刚众羯磨</p>
<p>
	　　法金刚印相合时刹那成就诸三昧</p>
<p>
	　　作金刚缚竖头指此印能施佛成就</p>
<p>
	　　我今次第依法宣彼诸大士最胜印</p>
<p>
	　　相合二羽金刚掌竖立中指亦复然</p>
<p>
	　　小指大指二各开此名众色莲华印</p>
<p>
	　　即此大指相钩结次屈二头指头节</p>
<p>
	　　中指金刚冠安顶此即名为佛冠印</p>
<p>
	　　二羽坚作金刚缚齐二大指而向下</p>
<p>
	　　次以二头指微屈仰起即成等持印</p>
<p>
	　　诸指齐竖而相合中指逼附如金刚</p>
<p>
	　　开二大指如二门此名不空自在印</p>
<p>
	　　二羽坚作金刚缚即以此缚而仰起</p>
<p>
	　　次竖大指作莲华此名莲华佛胜印</p>
<p>
	　　先二大指如金刚头指如钩又如剑</p>
<p>
	　　二指入内作开相中指无名指紧屈</p>
<p>
	　　齐竖诸指而相合次当屈彼二大指</p>
<p>
	　　后以头指执头指莲华箭印作钩召</p>
<p>
	　　齐掌复作仰起相作缚乃成善哉印</p>
<p>
	　　此印能作大善哉故名莲华善哉印</p>
<p>
	　　二羽坚固作齐掌屈二头指向于口</p>
<p>
	　　复次小指二悉开此名莲华颦眉印</p>
<p>
	　　二羽坚作金刚缚展舒诸指次于心</p>
<p>
	　　诸指悉如妙光轮此名莲华日光印</p>
<p>
	　　二羽坚固作齐掌次二头指如宝形</p>
<p>
	　　舒臂渐向于顶间此名莲华宝幢印</p>
<p>
	　　作金刚缚安头顶展舒头指向口笑</p>
<p>
	　　由于自面现笑容即成十一面尊相</p>
<p>
	　　莲华三摩地相合竖二大指而齐立</p>
<p>
	　　此名莲华多罗尊胜印能施诸成就</p>
<p>
	　　即此莲华多罗印头指作缚莲华剑</p>
<p>
	　　由此莲华剑印成剑从多罗法安立</p>
<p>
	　　坚密内曲如大莲次二大指依法用</p>
<p>
	　　后屈头指如大螺作金刚缚成轮印</p>
<p>
	　　二羽坚作金刚掌右唵字印缠绕相</p>
<p>
	　　左头大指如持诵诸指开敷如莲相</p>
<p>
	　　二羽金刚掌相合左右势分依法仪</p>
<p>
	　　宛转自在旋舞成舞相安顶莲华母</p>
<p>
	　　二羽坚作金刚掌诸指头开法亦然</p>
<p>
	　　作旋转已成莲华依法安心坚固作</p>
<p>
	　　二羽坚作金刚掌秘密药叉依法用</p>
<p>
	　　展舒指掌悉如应向口莲华吞啖相</p>
<p>
	　　二羽坚作金刚拳以二大指背藏摄</p>
<p>
	　　依法屈入中指中此名莲华拳大印</p>
<p>
	　　依彼金刚界法用以金刚掌而竖立</p>
<p>
	　　诸胜供养诸明妃最胜三昧缚成印</p>
<p>
	　　二羽坚作金刚缚次以二头指相合</p>
<p>
	　　后亦相合屈于前此名马头尊胜印</p>
<p>
	　　二手莲华掌相合次二头指互缠结</p>
<p>
	　　此名不空索胜印头指大指后如锁</p>
<p>
	　　二手莲华掌相合依彼金刚警悟法</p>
<p>
	　　以二大指相逼附小指无名指入内</p>
<p>
	　　复次宣说莲华部法智印明</p>
<p>
	　　系(引)</p>
<p>
	　　屹哩(二合引一句)</p>
<p>
	　　必哩(二合引一句)</p>
<p>
	　　系(引)</p>
<p>
	　　室哩(二合引一句)</p>
<p>
	　　尸(引)</p>
<p>
	　　祢(引)</p>
<p>
	　　系(引)</p>
<p>
	　　诣(引)</p>
<p>
	　　提(引)</p>
<p>
	　　讫哩(二合引一句)</p>
<p>
	　　尾(引)</p>
<p>
	　　提(引)</p>
<p>
	　　隶(引)</p>
<p>
	　　瑟致哩(三合一句)</p>
<p>
	　　恶</p>
<p>
	　　次应二羽作莲华拳是为羯磨诸印次第</p>
<p>
	　　莲华秘密印曼拏罗广大仪轨分第十六</p>
<p>
	　　尔时<a>世尊</a>复入一切如来法总持三昧出生加持莲华三摩地说此自部最上大明曰</p>
<p>
	　　唵(引)萨哩嚩(二合)怛他(引)誐多达哩摩(二合)三摩曳(引)吽(引一句)</p>
<p>
	　　尔时金刚手<a>菩萨</a>摩诃萨说此自部最上大明曰</p>
<p>
	　　唵(引)嚩日啰(二合)三摩曳(引)吽(引一句)</p>
<p>
	　　尔时金刚藏菩萨摩诃萨说此自部最上大明曰</p>
<p>
	　　唵(引)摩尼啰怛那(二合)三摩曳(引)吽(引一句)</p>
<p>
	　　尔时金刚眼菩萨摩诃萨。说此自部最上大明曰</p>
<p>
	　　唵(引)钵讷摩(二合)三摩曳(引)吽(引一句)</p>
<p>
	　　尔时金刚巧业菩萨摩诃萨。说此自部最上大明曰</p>
<p>
	　　唵(引)葛哩摩(二合)三摩曳(引)吽(引一句)</p>
<p>
	　　尔时具德圣观自在菩萨摩诃萨。说此自部三昧印曼拏罗颂曰</p>
<p>
	　　我今次第当演说胜三昧印曼拏罗</p>
<p>
	　　其相犹如金刚界此名莲华秘密法</p>
<p>
	　　依大曼拏罗法用如次抨此曼拏罗</p>
<p>
	　　彼中遍画妙莲华及画金刚界主宰</p>
<p>
	　　于彼左右亦随应胜三昧印如前说</p>
<p>
	　　所有法金刚等尊自明和合依法画</p>
<p>
	　　此等大明曰</p>
<p>
	　　唵(引)萨哩嚩(二合)怛他(引)誐多达哩弥(二合引)说哩吽(引一句)</p>
<p>
	　　唵(引)达哩摩(二合)三摩曳(引)嚩日啰(二合)钵讷弥(二合)儞吽(引一句)</p>
<p>
	　　唵(引)没驮(引)毗始(引)哥啰怛那(二合)三摩曳(引)吽(引一句)</p>
<p>
	　　唵(引)多(引)啰(引)三摩曳(引)吽(引一句)</p>
<p>
	　　唵(引)尾说目契(引)吽(引一句)</p>
<p>
	　　以金刚步而渐进布众色胜曼拏罗</p>
<p>
	　　彼中应画莲华尊复以众莲华围绕</p>
<p>
	　　于彼左右当依法次第安布莲华印</p>
<p>
	　　莲华标帜画亦然彼诸圣尊即自印</p>
<p>
	　　此等大明曰</p>
<p>
	　　纥哩(二合引)</p>
<p>
	　　唵(引)钵讷摩(二合)怛他(引)誐帝(引一句)</p>
<p>
	　　唵(引)三满多跋捺哩(二合引一句)钵讷摩(二合)嚩日囕(二合引)骨舍酤(引)舍播(引)舍驮(引)哩尼吽(引二)</p>
<p>
	　　唵(引)钵讷摩(二合)啰底(一句)</p>
<p>
	　　唵(引)钵讷摩(二合)睹瑟致(二合一句)</p>
<p>
	　　以金刚步而渐进南布第二曼拏罗</p>
<p>
	　　依法画佛灌顶尊顶冠中有大莲华</p>
<p>
	　　于彼左右当依法如前所说应次第</p>
<p>
	　　莲华标帜具周圆安布最胜三昧印</p>
<p>
	　　此等大明曰</p>
<p>
	　　室哩(二合引)</p>
<p>
	　　唵(引)勃哩(二合)酤胝(一句)怛胝(二)吠(引)怛胝钵讷弥(二合引)吽(引三)</p>
<p>
	　　唵(引)钵讷摩(二合)入嚩(二合引)里(引)吽(引一句)</p>
<p>
	　　唵(引)燥弥儞钵讷弥(二合引)吽(引一句)</p>
<p>
	　　唵(引)钵讷摩(二合)贺(引)悉儞(一句)伊哥(引)捺舍嚩俱帝哩(三合引二)祢哩祢哩(三)壹胝(引)嚩胝(引四)左里(引)钵啰(二合)左里(引五)酤苏摩达哩(引六)壹里钵啰(二合)尾舍悉亭弥(引)钵啰(二合)野蹉吽(引七)</p>
<p>
	　　以金刚步而渐进西布第三曼拏罗</p>
<p>
	　　彼中应画妙莲华依法安布莲华印</p>
<p>
	　　于彼左右当依法如前所说应次第</p>
<p>
	　　莲华标帜具周圆如教悉画莲华座</p>
<p>
	　　此等大明曰</p>
<p>
	　　提(引)</p>
<p>
	　　唵(引)多(引)哩(引)咄多(引)哩(引)吽(引一句)</p>
<p>
	　　唵(引)提(引)吽(引一句)</p>
<p>
	　　唵(引)钵讷摩(二合)作讫啰(二合)商珂誐捺(引)驮(引)哩尼(一句)泥(引)罗建耻(引二)悉[亭*夜](切身下同)悉[亭*夜]吽(引三)</p>
<p>
	　　唵(引)半拏啰嚩(引)悉儞(一句)钵讷摩(二合)三婆吠(引) 嚩捺嚩捺吽(引二)</p>
<p>
	　　以金刚步而渐进北布第四曼拏罗</p>
<p>
	　　莲华中复画莲华具有炽鬘本部光</p>
<p>
	　　于彼左右当依法如前所说应次第</p>
<p>
	　　莲华标帜画亦然一一莲华中安处</p>
<p>
	　　此等大明曰</p>
<p>
	　　悉帝哩(三合引)</p>
<p>
	　　唵(引)钵讷摩(二合)那哩帝(二合引)说哩(一句)布(引)惹野萨哩嚩(二合)怛他(引)誐担(引二)那吒那吒吽(引三)</p>
<p>
	　　唵(引)阿婆曳(引一句)钵讷摩(二合)葛嚩左满提(引二)荦叉[牟*含](引)吽(引)郝(二)</p>
<p>
	　　唵(引)摩贺(引)钵啰(二合)赞尼(一句)钵讷摩(二合)药叱尼(二)尾说噜(引)波驮(引)哩尼(三)毗(引)沙(引)钵野萨哩嚩 (二合)讷瑟[口*舀](二合引四)珂(引)捺珂(引)捺吽(引)癹吒(半音五)</p>
<p>
	　　唵(引)钵讷摩(二合)母瑟致(二合)恶恶(一句)</p>
<p>
	　　以金刚步而渐进安布遍画佛供养</p>
<p>
	　　莲华钩等诸印尊莲华标帜如次第</p>
<p>
	　　此等莲华供养尊大明曰</p>
<p>
	　　唵(引)钵讷摩(二合)啰底布(引)[口*尔](引)呼(引一句)</p>
<p>
	　　唵(引)钵讷摩(二合引)毗始(引)哥布(引)[口*尔](引)啰吒(一句)</p>
<p>
	　　唵(引)钵讷摩(二合)诣(引)多布(引)[口*尔](引)诣(引一句)</p>
<p>
	　　唵(引)钵讷摩(二合)涅哩(二合)多布(引)[口*尔](引)讫哩(二合)吒(半音一句)</p>
<p>
	　　唵(引)度(引)波钵讷弥(二合)儞吽(引一句)</p>
<p>
	　　唵(引)钵讷摩(二合)补瑟闭(二合)吽(引一句)</p>
<p>
	　　唵(引)钵讷摩(二合)酤罗逊捺哩(一句)达哩摩(二合)路(引)枳(引)布(引)惹野吽(引二)</p>
<p>
	　　唵(引)钵讷摩(二合)献提(引)吽(引一句)</p>
<p>
	　　莲华钩等尊大明曰</p>
<p>
	　　唵(引)钵讷[牟*含](二合引)骨舍野(二合引)葛哩沙(二合)野(一句)摩贺(引)钵讷摩(二合)酤罗(二)喝野屹哩(二合引)嚩三摩曳(引)吽(引)[口*弱](三)</p>
<p>
	　　唵(引)阿谟(引)伽播(引)舍骨噜(二合引)驮三摩曳(引一句)钵啰(二合)尾舍钵啰(二合)吠(引)舍野(二)萨哩嚩(二合)三摩炀(引)吽(引三)</p>
<p>
	　　唵(引)钵讷摩(二合)商葛罗鑁(一句)</p>
<p>
	　　唵(引)钵讷摩(二合)健吒(引)驮(引)哩尼(一句)尸(引)竭啰(二合)摩(引)吠(引)舍野三摩野(引二)杀吒目(二合)契恶(三)</p>
<p>
	　　此三昧印曼拏罗所有钩召等广大仪轨。依法作已。莲华阿阇梨。依法引其莲华<a>弟子</a>入曼拏罗。授誓诫言。汝不应以此秘密法辄为人说。无令于现生中堕在<a>地狱</a>受诸苦恼。言已复谓其弟子言。汝当观视此曼拏罗中。见何等光相。后当随应授汝。何等成就法门。若见白光。即当授汝最上悉地智法。若见黄光。即当授汝义利成办智法。若见赤光。即当授汝敬爱智法。若见黑光。即当授汝降伏智法。若见众色光相。即当授汝一切成就智法。如是教令弟子知已。乃为弟子除去面帛。然后随其<a>根器</a>。当为教授智所出生印智等法</p>
<p>
	　　如上所说。彼金刚界等一切曼拏罗中。悉当如是随其根器。依此拣择已。随应教授彼彼印智</p>
		

	
	

		</div></div><hr><script charset='utf-8' src='../../js/footer.js'></script></body></html>