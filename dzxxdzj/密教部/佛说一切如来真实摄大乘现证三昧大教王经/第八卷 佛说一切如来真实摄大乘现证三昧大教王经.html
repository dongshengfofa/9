<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 佛说一切如来真实摄大乘现证三昧大教王经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 佛说一切如来真实摄大乘现证三昧大教王经</center></div><div class='fo'><center>经文出处:来自无量光明网</center><br/><br>
			<p>
	　　<strong>第八卷 佛说一切如来真实摄大乘现证三昧大教王经</strong></p>
<p>
	　　西天译经<a>三藏</a>朝奉大夫试光禄卿传法大师赐紫<a>沙门</a>臣施护等奉诏译</p>
<p>
	　　金刚事业曼拏罗广大仪轨分第四</p>
<p>
	　　尔时具德金刚手<a>菩萨</a>摩诃萨。复入一切如来无上供养广大仪轨舒遍羯磨三昧金刚加持三摩地。说此最上自心明曰</p>
<p>
	　　唵(引)萨哩嚩(二合)怛他(引)誐多(一句)嚩日啰(二合)驮(引)埵耨多啰布(引)惹(引)飒颇(二合)啰拏(二)葛哩摩(二合)三摩曳(引)吽(引三)</p>
<p>
	　　尔时<a>世尊</a>阿閦如来。入一切如来金刚萨埵无上供养广大仪轨舒遍羯磨三昧金刚加持三摩地。说此最上自心明曰</p>
<p>
	　　唵(引)萨哩嚩(二合)怛他(引)誐多(一句)嚩日啰(二合)萨埵(引)耨多啰布(引)惹(引)飒颇(二合)啰拏(二)葛哩摩(二合)三摩曳(引)吽(引三)</p>
<p>
	　　尔时世尊宝生如来。入一切如来金刚宝无上供养广大仪轨舒遍羯磨三昧金刚加持三摩地。说此最上自心明曰</p>
<p>
	　　唵(引)萨哩嚩(二合)怛他(引)誐多(一句)嚩日啰(二合)啰怛那(二合引)耨多啰布(引)惹(引二)葛哩摩(二合)飒颇(二合)啰拏三摩曳(引)吽(引三)</p>
<p>
	　　尔时世尊无量寿如来。入一切如来金刚法无上供养广大仪轨舒遍羯磨三昧金刚加持三摩地。说此最上自心明曰</p>
<p>
	　　唵(引)萨哩嚩(二合)怛他(引)誐多(一句)嚩日啰(二合)达哩摩(二合引)耨多啰布(引)惹(引)飒颇(二合)啰拏(二)葛哩摩(二合)三摩曳(引)吽(引三)</p>
<p>
	　　尔时世尊不空成就如来。入一切如来金刚羯磨无上供养广大仪轨舒遍羯磨三昧金刚加持三摩地。说此最上自心明曰</p>
<p>
	　　唵(引)萨哩嚩(二合)怛他(引)誐多(一句)嚩日啰(二合)葛哩摩(二合引)耨多啰布(引)惹(引)飒颇(二合)啰拏(二)葛哩摩(二合)三摩曳(引)吽(引三)</p>
<p>
	　　尔时世尊大毗卢遮那如来。复入一切如来供养广大仪轨普尽法界舒遍羯磨三昧金刚三摩地。于是三摩地中从一切如来心。出现具德金刚手菩萨摩诃萨。普尽法界舒遍一切<a>虚空</a>界互相涉入故。即成一切众妙供养庄严广大仪轨流遍云海一切贤圣。是诸贤圣。从一切世界流遍云海。悉集一切如来大会曼拏罗中。从一切如来无上大菩提心。出生一切如来部随爱乐智成办普贤最上胜行。诣大菩提场。降伏诸魔军。以一切如来平等性。现成正觉一切如来大曼拏罗所生普遍<a>三界</a>最胜转<a>正法</a>轮。于普尽无余诸有情界。广作一切利益等事。示现诸佛<a>神通</a>游戏。时彼供养云海一切贤圣。依一切如来仪轨所说。各结本印作供养已。于金刚界大曼拏罗相应月轮中。依止而住。说此颂曰</p>
<p>
	　　大哉诸佛我供养我作转诸供养者</p>
<p>
	　　由诸<a>佛性</a>广大故即一切佛施成就</p>
<p>
	　　尔时具德金刚手菩萨摩诃萨。复说一切如来供养等羯磨广大仪轨。金刚羯磨曼拏罗大明曰</p>
<p>
	　　唵(引)萨哩嚩(二合)怛他(引)誐多(一句)萨哩嚩(二合引)怛摩(二合)儞哩也(二合引)怛那布(引)惹(引)飒颇(二合)啰拏(二)葛哩摩(二合)嚩日哩(二合引)阿(引三)</p>
<p>
	　　此即一切如来极妙乐</p>
<p>
	　　唵(引)萨哩嚩(二合)怛他(引)誐多(一句)萨哩嚩(二合引)怛摩(二合)儞哩也(二合引)怛那(引)葛哩沙(二合)拏布(引)惹(引)飒颇(二合)啰拏(二)葛哩摩(二合引)屹哩(二合)[口*弱](三)</p>
<p>
	　　此即一切如来钩召</p>
<p>
	　　唵(引)萨哩嚩(二合)怛他(引)誐多(一句)萨哩嚩(二合引)怛摩(二合)儞哩也(二合引)怛那(引)耨啰(引)誐拏布(引)惹(引)飒颇(二合)啰拏(二)葛哩摩(二合)嚩(引)尼(引)吽(引)呼(引三)</p>
<p>
	　　此即一切如来随爱乐</p>
<p>
	　　唵(引)萨哩嚩(二合)怛他(引)誐多(一句)萨哩嚩(二合引)怛摩(二合)儞哩也(二合引)怛那娑(引)度葛(引)啰布(引)惹(引)飒颇(二合)啰拏(二)葛哩摩(二合)睹瑟致(二合)恶(三)</p>
<p>
	　　此即一切如来遍<a>欢喜</a></p>
<p>
	　　是等名为一切如来大供养</p>
<p>
	　　复次大明曰</p>
<p>
	　　唵(引)那莫萨哩嚩(二合)怛他(引)誐多(一句)葛(引)野(引)毗尸(引)葛啰怛泥(引)毗踰(二合引)嚩日啰(二合)摩尼唵(引二)</p>
<p>
	　　此即大主宰</p>
<p>
	　　唵(引)那莫萨哩嚩(二合)怛他(引)誐底(引一句)苏(引)哩曳(二合引)毗踰(二合引)嚩日啰(二合)帝(引)[口*尔]儞入嚩(二合引)啰呬(引二)</p>
<p>
	　　此即大光明</p>
<p>
	　　唵(引)那莫萨哩嚩(二合)怛他(引)誐多(一句)阿赊(引)波哩布(引)啰拏进多(引)摩尼特嚩(二合)惹(引)屹哩(二合引)毗踰(二合引二)嚩日啰(二合)特嚩(二合)惹(引)屹哩(二合引)怛囕(二合三)</p>
<p>
	　　此即大宝雨</p>
<p>
	　　唵(引)那莫萨哩嚩(二合)怛他(引)誐多(一句)摩贺(引)必哩(二合引)底钵啰(二合引)谟(引)[宁*也]葛哩(引)毗踰(二合引二)嚩日啰(二合)贺(引)细(引)郝(三)</p>
<p>
	　　此即大喜悦</p>
<p>
	　　是等名为一切如来灌顶供养</p>
<p>
	　　复次大明曰</p>
<p>
	　　唵(引)萨哩嚩(二合)怛他(引)誐多(一句)嚩日啰(二合)达哩摩(二合)多(引)三摩(引)提毗窣睹(二合)奴(引)弥(二)摩贺(引)达哩摩(二合引)屹哩(二合)纥哩(二合引三)</p>
<p>
	　　此即大智歌</p>
<p>
	　　唵(引)萨哩嚩(二合)怛他(引)誐多(一句)钵啰(二合)倪也(二合引)播(引)啰弥多(引)儞哩贺(二合引)赖窣睹(二合)奴(引)弥(二)摩贺(引)瞿(引)沙(引)耨诣(引)谈(三)</p>
<p>
	　　此即大音声</p>
<p>
	　　唵(引)萨哩嚩(二合)怛他(引)誐多(一句)作讫啰(二合引)叉啰波哩嚩哩多(二合引二)萨哩嚩(二合)苏(引)怛囕(二合引)多那拽窣睹(二合)奴(引)弥(三)萨哩嚩(二合)曼拏梨(引)吽(引四)</p>
<p>
	　　此即遍入一切曼拏罗</p>
<p>
	　　唵(引)萨哩嚩(二合)怛他(引)誐多(一句)散驮(引)婺(引)沙没驮僧倪(引)底毗哩誐(二合引)焰窣睹(二合)奴(引)弥(二) 嚩日啰(二合)嚩(引)际(引)鑁(三)</p>
<p>
	　　此即密句行</p>
<p>
	　　是等名为一切如来法供养</p>
<p>
	　　复次大明曰</p>
<p>
	　　唵(引)萨哩嚩(二合)怛他(引)誐多(一句)度(引)波弥(引)伽飒颇(二合)啰拏布(引)惹(引)葛哩弥(二合引二)葛啰葛啰(三)</p>
<p>
	　　此即大勇猛</p>
<p>
	　　唵(引)萨哩嚩(二合)怛他(引)誐多(一句)补瑟波(二合)钵啰(二合)萨啰拏飒颇(二合)啰拏布(引)惹(引)葛哩弥(二合引二)吉哩吉哩(三)</p>
<p>
	　　此即大觉分</p>
<p>
	　　唵(引)萨哩嚩(二合)怛他(引)誐多(一句)阿路(引)葛入嚩(二合引)罗飒颇(二合)啰拏布(引)惹(引)葛哩弥(二合引二)婆啰婆啰(三)</p>
<p>
	　　此即大明照</p>
<p>
	　　唵(引)萨哩嚩(二合)怛他(引)誐多(一句)巘驮三母捺啰(二合)飒颇(二合)啰拏布(引)惹(引)葛哩弥(二合引二)酤噜酤噜(三)</p>
<p>
	　　此即大涂香</p>
<p>
	　　是等名为一切如来羯磨供养</p>
<p>
	　　复次宣说金刚事业曼拏罗。谓转普尽无余一切如来诸供养事</p>
<p>
	　　我今次第当演说最上羯磨曼拏罗</p>
<p>
	　　其相犹如金刚界金刚事业故此说</p>
<p>
	　　大曼拏罗<a>法相</a>应依彼安布佛影像</p>
<p>
	　　金刚萨埵等相应彼贤圣印依法画</p>
<p>
	　　次说金刚事业曼拏罗入等仪则。谓依金刚界大曼拏罗法用。随应当入。如是入已。谓<a>弟子</a>言。此一切如来供养三昧。汝日日中。常应供养十六大士。然当随力作诸事业。如是言已。乃为弟子除去面帛。即令观视曼拏罗中。授与羯磨本部标帜。尚得一切如来为作供养。况复余邪</p>
<p>
	　　复次教授大菩提心成办供养印智</p>
<p>
	　　坚固菩提心出生我此观想于诸佛</p>
<p>
	　　我以嬉戏供养故即得诸佛胜妙乐</p>
<p>
	　　坚固菩提心出生我此观想于诸佛</p>
<p>
	　　我以宝鬘供养故普供养已得灌顶</p>
<p>
	　　坚固菩提心出生我此观想于诸佛</p>
<p>
	　　歌音妙乐供养故由普供养得妙爱</p>
<p>
	　　坚固菩提心出生我此观想于诸佛</p>
<p>
	　　我以旋舞供养故尚得诸佛为供养</p>
<p>
	　　即说如是等大明曰</p>
<p>
	　　没驮(引)怛摩(二合引)[亢*欠](一句)</p>
<p>
	　　没驮摩毗诜左(引)弥(一句)</p>
<p>
	　　没驮窣睹(二合)底葛噜(引)弥(一句)</p>
<p>
	　　没驮布(引)惹(引)葛噜(引)弥(一句)</p>
<p>
	　　复次教授一切佛供养印智</p>
<p>
	　　最上身语心金刚应作顶礼相应相</p>
<p>
	　　以此供养一切佛定得一切常信礼</p>
<p>
	　　彼一切佛大福聚从身语心金刚生</p>
<p>
	　　我以<a>随喜</a>供养故由是即得速成佛</p>
<p>
	　　彼身语心金刚体奉献如是微妙身</p>
<p>
	　　诸佛一切供养中以此供养而供养</p>
<p>
	　　所有一切胜善行从身语心金刚生</p>
<p>
	　　以此回向供养故得与诸佛等无异</p>
<p>
	　　即说如是等大明曰</p>
<p>
	　　钵啰(二合)拏摩(引)弥(一句)</p>
<p>
	　　阿耨谟(引)儞(引一句)</p>
<p>
	　　没驮布(引)惹(引一句)</p>
<p>
	　　没哩拏(引)摩(一句)</p>
<p>
	　　复次教授法供养印智</p>
<p>
	　　诸法自性悉明亮自性本来皆清净</p>
<p>
	　　以如是法供养故即得诸佛胜妙乐</p>
<p>
	　　相门施设言说已即一切法皆合集</p>
<p>
	　　谓由如是法印门而能断除一切苦</p>
<p>
	　　如是诸法遍一切因中此法即如来</p>
<p>
	　　以正法轮供养故供养得成持法者</p>
<p>
	　　于一切法自性中所说诸法如响应</p>
<p>
	　　即以此法供养故而能速获正觉音</p>
<p>
	　　即说如是等大明曰</p>
<p>
	　　萨哩嚩(二合)戍驮(一句)</p>
<p>
	　　三满多跋捺啰(二合一句)</p>
<p>
	　　达哩摩(二合)作讫啰(二合一句)</p>
<p>
	　　儞瑟钵啰(三合)半左(一句)</p>
<p>
	　　复次教授三摩地印智</p>
<p>
	　　彼身语心金刚中自身犹如微尘量</p>
<p>
	　　悉想金刚影像相而能速得金刚身</p>
<p>
	　　彼身语心金刚中自身犹如微尘量</p>
<p>
	　　观想即遍一切佛而能速得妙法身</p>
<p>
	　　彼身语心金刚中自身犹如微尘量</p>
<p>
	　　观想金刚萨埵身金刚萨埵得无异</p>
<p>
	　　彼身语心金刚中自身犹如微尘量</p>
<p>
	　　观想即佛影像相速得成佛真实体</p>
<p>
	　　即说如是等大明曰</p>
<p>
	　　嚩日啰(二合)葛(引)野(一句)</p>
<p>
	　　达哩摩(二合)葛(引)野(一句)</p>
<p>
	　　萨埵葛(引)野(一句)</p>
<p>
	　　没驮葛(引)野(一句)</p>
<p>
	　　复次教授秘密印智</p>
<p>
	　　彼一切身悉和合自然妙乐成供养</p>
<p>
	　　以此奉献速能获金刚萨埵等无异</p>
<p>
	　　真实妙爱相应故随应所向乐触生</p>
<p>
	　　以此奉献于诸佛得金刚宝等无异</p>
<p>
	　　坚固喜乐常相续随触随应胜乐生</p>
<p>
	　　以此奉献于诸佛得金刚法等无异</p>
<p>
	　　金刚莲华杵相合相应妙乐遍一切</p>
<p>
	　　以此奉献作供养得金刚业等无异</p>
<p>
	　　即说如是等大明曰</p>
<p>
	　　啰底嚩日啰(二合一句)</p>
<p>
	　　啰(引)誐嚩日啰(二合一句)</p>
<p>
	　　必哩(二合引)底嚩日啰(二合一句)</p>
<p>
	　　葛(引)摩嚩日啰(二合一句)</p>
<p>
	　　复次教授一切如来供养羯磨大印智</p>
<p>
	　　所谓心两胁及背两乳两肩喉与额</p>
<p>
	　　两耳头顶至腰间如是十六处依法</p>
<p>
	　　复次教授一切如来供养羯磨三昧邪印智</p>
<p>
	　　所谓坚结金刚缚是即大印相应法</p>
<p>
	　　心等诸处如本仪安布供养于诸佛</p>
<p>
	　　复次教授一切如来供养羯磨法印智。所谓</p>
<p>
	　　唵(引)屹哩野(三合)药娑(引)</p>
<p>
	　　帝哩(二合引)囕[亢*欠]诺</p>
<p>
	　　亢商吽(引)呬</p>
<p>
	　　舍拏室桑</p>
<p>
	　　次说羯磨印。所谓依法如其次第。应以二羽作羯磨拳。随成诸印</p>
<p>
	　　现证三昧大仪轨分第五</p>
<p>
	　　尔时世尊大毗卢遮那如来。以一切如来加持力故。宣说一切如来部所生。一切如来族大仪轨。广大法用摄一切成就事。一切如来印大明曰</p>
<p>
	　　唵(引)萨哩嚩(二合)怛他(引)誐多母瑟致(二合)鑁(一句)</p>
<p>
	　　尔时世尊阿閦如来。以一切如来加持力故。宣说一切如来部所生。一切如来族大仪轨。广大法用摄一切成就事。一切如来印大明曰</p>
<p>
	　　唵(引)嚩日啰(二合)萨埵母瑟致(二合)阿(一句)</p>
<p>
	　　尔时世尊宝生如来。以一切如来加持力故。宣说一切如来部所生。一切如来族大仪轨。广大法用摄一切成就事。一切如来印大明曰</p>
<p>
	　　唵(引)嚩日啰(二合)啰怛那(二合)母瑟致(二合)怛囕(二合一句)</p>
<p>
	　　尔时世尊无量寿如来。以一切如来加持力故。宣说一切如来部所生。一切如来族大仪轨。广大法用摄一切成就事。一切如来印大明曰</p>
<p>
	　　唵(引)嚩日啰(二合)达哩摩(二合)母瑟致(二合)亢(一句)</p>
<p>
	　　尔时世尊不空成就如来。以一切如来加持力故。宣说一切如来部所生。一切如来族大仪轨。广大法用摄一切成就事。一切如来印大明曰</p>
<p>
	　　唵(引)嚩日啰(二合)葛哩摩(二合)母瑟致(二合)[亢*欠](一句)</p>
<p>
	　　尔时具德金刚手菩萨摩诃萨。以自加持及世尊毗卢遮那如来加持力故。宣说一切如来部所生。一切如来族大仪轨。广大法用摄一切成就事。金刚悉地四印曼拏罗</p>
<p>
	　　我今次第当演说最上四印曼拏罗</p>
<p>
	　　其相犹如金刚界金刚悉地故此说</p>
<p>
	　　如大曼拏罗法用智者随应当抨线</p>
<p>
	　　依法安佛影像等及画四印曼拏罗</p>
<p>
	　　当于净妙月轮中金刚印等依法画</p>
<p>
	　　次说金刚成就四印曼拏罗中钩召等仪轨。谓当随应依法作。已入曼拏罗。诫弟子言。汝慎勿以此秘密法门。辄为他人开示教授。何以故。谓有有情。具诸恶见。复造罪业无善方便。不能了知众妙事业。以下劣精进故。于一切如来部曼拏罗中。虽复作已。返起思念怖不能入。彼等于是金刚成就曼拏罗一切如来印契曼拏罗一切如来部三昧真实曼拏罗中。不能广为普尽无余诸有情界。作彼救度利益安乐。乃至一切如来金刚最上成就建立事相。悉不能作。是故汝今勿得于此一切如来部三昧印契诸秘密中。不生净信。斯为破坏夭丧其命。无令当堕三恶道中。如是言已。即为弟子除去面帛。乃令观视曼拏罗中。然后为说一切如来部印契三昧</p>
<p>
	　　所有所有结诸印随应随应大主宰</p>
<p>
	　　依法持诵于心明观想自身亦如教</p>
<p>
	　　若于如是智相应即得大士胜成就</p>
<p>
	　　一切印于一切处如金刚手之所说</p>
<p>
	　　复次为说一切印秘密法</p>
<p>
	　　敛摄调伏自诸根次应执持金刚拳</p>
<p>
	　　是印若有随触者<a>刹那</a>得彼生妙爱</p>
<p>
	　　复次为说一切印法性</p>
<p>
	　　微妙金刚所用法是中应结于智印</p>
<p>
	　　如是仪轨若相应此即智印妙爱法</p>
<p>
	　　复次为说一切印羯磨法</p>
<p>
	　　若歌若舞若饮食诸所行等诸乐法</p>
<p>
	　　以此献佛及圣贤即羯磨印妙爱理</p>
<p>
	　　复次教授一切曼拏罗成就秘密印智</p>
<p>
	　　先当安固于自身居座凝然而寂住</p>
<p>
	　　状同塔庙不倾摇观想成自金刚界</p>
<p>
	　　次结坚固金刚缚二手中指竖如牙</p>
<p>
	　　小指头指面皆仰三昧中胜三昧印</p>
<p>
	　　微妙金刚胜法用是中观想妙等引</p>
<p>
	　　微妙金刚曼拏罗即三摩地<a>自在</a>理</p>
<p>
	　　二羽应结金刚印执持金刚二坚固</p>
<p>
	　　小指头指皆结缚即金刚身胜坛印</p>
<p>
	　　然后如金刚萨埵等所结四大印。依金刚界大曼拏罗中广大法用。所有阿閦如来曼拏罗等。一切曼拏罗四印法用。并如金刚成就四印曼拏罗画。各各应用本部印契。即得一切所作成就。若画诸[巾*(穴/登)]像。先于[巾*(穴/登)]面画如虚空色。然于诸处依法而画。如教安布彼曼拏罗。即得一切所作成就。从是已后。随所乐欲或入大曼拏罗作成就事。或于一日中起首修习。或复四日或十六日。随应所作。设有造五无间罪。随其所欲。一切爱乐饮食受用所行所作受诸快乐者。若求成就。于一年中尚能获得最胜成就。此即具德金刚手菩萨所说</p>
<p>
	　　尔时世尊大毗卢遮那如来。复入一切如来最上成就三昧金刚三摩地。于是三摩地中。以一切如来心。从自心出。说是一切如来大乘现证三昧大明曰</p>
<p>
	　　嚩日啰(二合)萨埵(一句)</p>
<p>
	　　尔时具德金刚手菩萨摩诃萨。广为救度利乐普尽无余诸有情界。乃至令得一切如来无上成就故。说此大乘现证三昧曼拏罗</p>
<p>
	　　我今次第当演说最上萨埵曼拏罗</p>
<p>
	　　其相犹如金刚界金刚萨埵故此说</p>
<p>
	　　依大曼拏罗法用如次抨外曼拏罗</p>
<p>
	　　应于净妙月轮中安布金刚萨埵相</p>
<p>
	　　然后如教所说。此中钩召入等仪轨。皆从一切如来智所出生。依法作已。诫弟子言。若有不见三昧。不能了知此诸秘密法者。不应为说。若为说者。极为破坏夭丧其命。无令当堕诸恶趣中</p>
<p>
	　　复次教授金刚萨埵最上悉地成就智印</p>
<p>
	　　安处满月曼拏罗皆于大印中所摄</p>
<p>
	　　金刚萨埵即自身如应观想速成就</p>
<p>
	　　复次教授一切曼拏罗秘密三昧印智</p>
<p>
	　　应知三界中无别见贪可离斯为罪</p>
<p>
	　　是故染净性真常此中知者无余事</p>
<p>
	　　如是大明曰</p>
<p>
	　　摩贺(引)三摩野喝那发吒(半音一句)</p>
<p>
	　　然后乃为授誓心明。及一切如来部曼拏罗广大仪轨三昧禁戒</p>
<p>
	　　复次教授金刚萨埵四大印等。如是成就法。如是[巾*(穴/登)]像等。一切圣像随意所乐。依法而作。即得一切所求成就。如是皆依金刚界大曼拏罗广大仪轨</p>
<p>
	　　尔时一切如来又复云集。称赞具德一切如来增上主宰大菩提心金刚界金刚手菩萨摩诃萨言。善哉善哉。即说如是金刚欢喜大明曰</p>
<p>
	　　唵(引)</p>
<p>
	　　复次颂曰</p>
<p>
	　　善哉金刚大勇猛金刚大宝复善哉</p>
<p>
	　　金刚妙法善难思善哉金刚众羯磨</p>
<p>
	　　善能宣说此正法无上广大金刚乘</p>
<p>
	　　如来所有秘密门大乘现证法中摄</p>
<p>
	　　若闻金刚萨埵名尚得一切胜成就</p>
<p>
	　　若以净心作法时即得诸佛胜妙乐</p>
<p>
	　　所有相应金刚法即诸欲乐中妙乐</p>
<p>
	　　求成就者于现生得乐无尽而无灭</p>
		

	
	

		</div></div><hr><script charset='utf-8' src='../../js/footer.js'></script></body></html>