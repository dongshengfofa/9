<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大胜金刚佛顶念诵仪轨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大胜金刚佛顶念诵仪轨</center></div><div class='fo'><center>经文出处:来自无量光明网</center><br/><br>
			<p>　　<strong>大胜金刚佛顶念诵仪轨</strong></p>
<p>　　南<a>天竺</a><a>三藏</a>金刚智奉诏译</p>
<p>　　尔时<a>世尊</a>为末世一切众生故。现五种光明。从顶上放火光。照<a>三界</a>所有恶魔鬼神等不信<a>佛教</a>者。同时悉焚烧。金刚手<a>菩萨</a>见是相已。白世尊言。如来智火被烧所有天魔鬼神于众生生害者。悉恐怖不得安乐。欲说何法。唯愿如来演说。尔时大毗卢遮那佛告金刚手菩萨言。有明王名大胜佛顶心咒。诵一遍所求满足。十方诸佛中最胜明王。若有金刚子。诵满五万遍。一切诸佛大菩萨天龙天女众。昼夜共守护令成所愿。尔时如来说明曰</p>
<p>　　唵么贺缚日罗(二合)瑟抳(二合)洒吽(引)怛路(二合)濑利(二合)恶(入)吽(引)</p>
<p>　　二手内缚忍愿屈如顶。是名根本大印。若有末法转时。有诸众生常结此印持念<a>真言</a>者。一切兵力不能相害。水火不焚漂。不便一切恶魔恶鬼。金刚胎藏圣众坐卧咸来增拥护</p>
<p>　　复次说画像法。于黑月房宿取清净绢素。画大胜明王。戴五佛冠。出现十二臂。住智拳印。执五[月*古]青莲花宝珠羯磨钩索锁铃利剑轮等印。安住千叶白莲华。身色如白光。遍身成火光。四角画四明王。东南角画不动金刚。西南角马头金刚。西北角六足金刚。东北角药叉金刚。画此四忿怒王。各执器扙。现极猛利势。次画八方天王。各[恋-心+十]眷属恭敬围绕。若有真言<a>行者</a>欲供养者。于净室及山林静静处。<a>烧香</a>散时花。念诵真言五十万遍。我及八佛顶无量天菩萨金刚天等。现身常随意奉仕。若有众生每日诵持此真言。于现在生之中。胜一切<a>天人</a>。当未世中。身如遍照尊。持此印真言者。能成就十亿种所愿。复若有行者。作种种降魔及一切阿尾舍法者。我作十千金刚童子。则随意持诵者<a>常住</a>。若悲心莫他相憎。观吽字心上。行住坐卧住本尊三摩地。成就一切愿。有情见者。悉<a>欢喜</a>爱念。此人如遍照尊。无量诸佛常来覆护不舍。真言行者不起贪嗔痴等烦恼。深归命三宝。以善根回向<a>六道</a>者。必速证无上菩提。行者诸秽处用乌瑟抠摩金刚咒印加持五处。以右手四指作拳。直竖弹指。密言曰</p>
<p>　　唵俱路(二合)驮曩吽弱</p>
<p>　　大胜金刚佛顶念诵仪轨</p>
<p>　　一校了</p>
<p>　　康元二年二月二十九日</p>
<p>　　于觉洞院书写之了</p>
<p>　　金刚佛子亲尊(二十二)</p>
		</div>
		
		
		</div></div><hr><script charset='utf-8' src='../../js/footer.js'></script></body></html>