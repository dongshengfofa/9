<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，新得贞元录大小乘经等序' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>新得贞元录大小乘经等序</center></div><div class='fo'><center>经文出处:来自无量光明网</center><br/><br>
			<p>　　<strong>新得贞元录大小乘经等序</strong></p>
<p>　　朝散大夫行<a>尚书</a>驾部员外郎知制诰云骑尉赐紫金鱼袋臣乔匡舜奉敕撰</p>
<p>　　皇帝嗣位之四载也。品物攸叙兆人又宁。洽比交修远方来格。武功既备文理斯盛。遗编坠简谀访殆尽。粤有僧恒安者。学空于佛立操弥笃。念真如之旨必凭祖述。而湮灭之余多所勅薄Ｇ铱臃偾卣?檀嫔瞎胖?椤Ｕ?德彻?牡孟仁&chi;??Ｆ褚潦ソ潭?删?酢？?挥阑乘疾蛊溷凇Ｃ?妒ぞ称渫?艄椤１钡俏逄ㄎ魃婀芈ぁ？谒惺中疵也桓米邸９?眯乱胝暝?疾卮笮〕司?陕勰柯技嬉磺芯?雌反温嫉裙惨话偃???考迫?偎氖??怼０下募柘展?悦l荷。臻于阙下悉以闻</p>
<p>　　天帝用嘉之。俾实僧府匪因白马而贝多云集不涉流沙而梵夹斯致虽释子之勤愿寔圣明之照感也车书之混肇于兹矣其贞元录藏经者即我德宗神武孝文皇帝贞元甲戌岁敕梵僧阿质达霰等七人所同翻译也夫慈氏之道其法无二盖贤者识其大不贤者识其小譬如一雨洒地厥润无差而卉物有甘苦之异一日照天厥明无殊而群动有昼夜之别甚深之典由斯而盛满半之义昭然可观言为心花不花而实者未之有也经为教本不本而生者亦未之有也决泄宗旨敷演众妙远离<a>三界</a>居未乾坤之前<a>解脱</a>诸苦出有生灭之外悟之者得之于<a>刹那</a>迷之者失之于沙劫无边无量不动不染既有复有已空更空谛信则是性毕能回向则凡物皆福在在处处罔弗瞻仰各各种种俱获利益实众生之针砭大世之弥纶也废蹄求兔何兔可求舍筏济水何水可济去圣逾远微言斯在弘道君子孰无钦哉时保大丙午岁冬十月序</p>
<p>　　大唐赠开府仪同三司谥大弘教<a>三藏</a><a>沙门</a>金刚智奉诏译</p>
<p>　　归命毗卢遮那佛身口意业遍<a>虚空</a></p>
<p>　　演说如来三密门金刚一乘甚深教</p>
<p>　　我依瑜伽最胜法开示如实<a>修行</a>处</p>
<p>　　为令众生显真实顿证无上正等觉</p>
<p>　　<a>弟子</a>坚固菩提心从师已受灌顶位</p>
<p>　　妙修定慧恒观察深入业用善巧门</p>
<p>　　导诸有情胜菩提以四摄法而摄取</p>
<p>　　无厌大悲未尝舍见行小善便称美</p>
<p>　　无住檀施等虚空能以慧光破愚瞑</p>
<p>　　有所乐求恒不逆发言先笑令心喜</p>
<p>　　能于妙法无染中善用般若断诸使</p>
<p>　　无上法轮恒不退四辩演说无所畏</p>
<p>　　诸佛众生事业中恒被大誓慈甲胄</p>
<p>　　摧败魔罗胜军众坚持诸佛所秘门</p>
<p>　　有具如斯众德者方堪印可为传授</p>
<p>　　先佛圣仙所游处种种胜地或山间</p>
<p>　　建立精室布轮坛香泥涂拭为尊位</p>
<p>　　灯明阏伽皆布列妙花散地以庄严</p>
<p>　　为令众生器<a>世间</a>纯一净妙为佛土</p>
<p>　　以此自他清净句应理思惟密称诵</p>
<p>　　<a>真言</a>曰</p>
<p>　　唵(一)萨嚩(二合下同)婆嚩(二合下同)戍陀(二)萨婆达摩(三)萨嚩(二合)婆嚩戍度[牟*含](四)</p>
<p>　　次应运心遍法界尘刹佛海满虚空</p>
<p>　　吽字种子加三业结金刚起遍警觉</p>
<p>　　檀慧钩结金刚拳进力二度合三举</p>
<p>　　真言曰</p>
<p>　　唵(一)么折[口*路](二合下同)底瑟姹(二合)</p>
<p>　　由此真言印加持诸佛不贪寂静乐</p>
<p>　　悉从定起赴集会观察行人同摄受</p>
<p>　　次结金刚持大印一一想礼如来足</p>
<p>　　禅慧檀智反相叉右膝着地置顶上</p>
<p>　　真言曰</p>
<p>　　唵(一)么折啰(二合下同)勿(微一切)</p>
<p>　　才结金刚持印已一切正觉皆随顺</p>
<p>　　即于十方诸佛前礼事供养皆<a>圆满</a></p>
<p>　　为欲承事诸如来舍身奉献阿閦佛</p>
<p>　　全身委地以心礼金刚合掌舒顶上</p>
<p>　　真言曰</p>
<p>　　唵(一)萨婆怛他(引下同)蘖多(引下同二)布儒波萨他(二合)娜野(引)阿怛么(二合下同)南(三)涅哩(二合)夜多夜弭(四)萨婆怛他蘖多么折啰萨怛嚩(二合下同五)阿地瑟姹(二合下同)萨嚩(二合下同)[牟*含]</p>
<p>　　由此真言身印故即得圆满菩提心</p>
<p>　　次应敬礼宝生尊为奉灌顶供养故</p>
<p>　　金刚合掌下当心以额着地为奉献</p>
<p>　　真言曰</p>
<p>　　唵(一)萨婆怛他蘖多(二)布惹(引)毗晒迦耶(引三)怛么南(二合)涅哩夜多夜弭(四)萨婆怛他蘖多(五)么折啰啰怛那(二合引)毗诜遮萨缚(二合)[牟*含]</p>
<p>　　由献此身妙请故不久当为三界主</p>
<p>　　为求供养转法轮次应敬礼无量寿</p>
<p>　　金刚合掌置顶上以口着地奉其身</p>
<p>　　真言曰</p>
<p>　　唵(一)萨婆怛他蘖多(二)布惹钵啰(二合下同)靺[口*栗]多那夜(引)怛么南(三)涅哩夜多夜弭(四)萨婆怛他蘖多(五)么折啰达摩(六)钵啰靺[口*栗]多(二合)夜[牟*含]</p>
<p>　　由献此身诚请故当同救世转法轮</p>
<p>　　复当敬礼不空尊为求供养羯磨故</p>
<p>　　金刚合掌当心上用顶着地而奉献</p>
<p>　　真言曰</p>
<p>　　唵(一)萨婆怛他蘖多(二)布惹羯么抳阿怛么(二合)南(三)涅哩夜多夜弭(四)萨婆怛他蘖多(五)么折啰羯么抳句[口*路](二合)[牟*含]</p>
<p>　　由是献身方便故便能示现种种身</p>
<p>　　次以己身佛海前合掌[跍*月]跪忏诸咎</p>
<p>　　无始轮回诸有中身口意业所生罪</p>
<p>　　如佛<a>菩萨</a>所忏悔我今陈忏亦如是</p>
<p>　　又应深发<a>欢喜</a>心<a>随喜</a>一切福智聚</p>
<p>　　诸佛菩萨行愿中金刚三业所生福</p>
<p>　　缘觉声闻及有情所集善根尽随喜</p>
<p>　　复观诸佛坐道树己身各请转法轮</p>
<p>　　一切世灯坐道场觉眼开敷照三有</p>
<p>　　我皆胡跪先劝请转于无上妙法轮</p>
<p>　　又皆劝请诸<a>世尊</a>不般<a>涅槃</a>恒住世</p>
<p>　　所有如来三界主临般无余涅槃者</p>
<p>　　我皆劝请恒久住不舍悲愿救世间</p>
<p>　　忏悔随喜劝请福愿我不失菩提心</p>
<p>　　诸佛菩萨妙众中常为善支不厌舍</p>
<p>　　离于八难生无难<a>宿命</a>住智相严身</p>
<p>　　远离愚迷具悲智悉能满足波罗蜜</p>
<p>　　富乐丰饶生胜族眷属广多恒炽盛</p>
<p>　　四无碍辩十<a>自在</a>六通诸禅悉圆满</p>
<p>　　如金刚幢及普贤愿赞回向亦如是</p>
<p>　　<a>行者</a>次修三摩地跏趺端身入正受</p>
<p>　　四无量心尽法界修习运用<a>如法</a>教</p>
<p>　　即入普贤三昧耶体同萨埵金刚故</p>
<p>　　定慧和合金刚缚忍愿二度建如幢</p>
<p>　　才诵本誓印真言身处月轮同萨埵</p>
<p>　　真言曰</p>
<p>　　唵(一)三磨耶(二)萨怛梵(三合下同)</p>
<p>　　次结极喜三昧印以此悦乐契诸圣</p>
<p>　　忍愿入于满月掌禅智檀慧俱申并</p>
<p>　　真言曰</p>
<p>　　唵(一)三磨耶斛(引二)苏啰多萨怛梵(三合)</p>
<p>　　由此妙印及真言一切圣众皆欢喜</p>
<p>　　次当开心入佛智怛啰吒字想乳上</p>
<p>　　掣金刚缚当心前二字转枢如启扇</p>
<p>　　真言曰</p>
<p>　　唵(一)么折啰满驮(二)怛啰(二合)吒</p>
<p>　　八叶白莲一肘开炳现阿字素光色</p>
<p>　　禅智俱入金刚缚召入如来寂静智</p>
<p>　　真言曰</p>
<p>　　唵(一)么折啰(二)微舍恶</p>
<p>　　次结如来坚固拳进力屈柱禅智背</p>
<p>　　以此妙印相应故即得坚持诸佛智</p>
<p>　　真言曰</p>
<p>　　唵(一)么折啰(二)母瑟知(二合)[牟*含]</p>
<p>　　次以威怒降三世净除内外所生障</p>
<p>　　二羽交臂金刚拳檀慧相钩竖进力</p>
<p>　　行者想身发威焰八臂四面竖利牙</p>
<p>　　震吼吽字如雷音顶上右旋成结界</p>
<p>　　真言曰</p>
<p>　　唵(一)孙(苏甚反下同)婆儞逊婆儞吽(二)仡里(二合)衅拏仡里衅拏吽(三)仡里衅拏阿播耶吽(四)阿难耶斛(五)薄伽梵么折啰吽发吒(六)</p>
<p>　　次结莲花三昧耶为令成就三摩地</p>
<p>　　定慧二羽金刚缚檀慧禅智和合竖</p>
<p>　　由此真言密印故修行三昧速现前</p>
<p>　　真言曰</p>
<p>　　唵(一)么折啰钵娜么(二合二)三昧耶萨怛梵(三合)</p>
<p>　　行者欲入金刚定先住妙观察智印</p>
<p>　　定慧二羽仰相叉进禅力智各相柱</p>
<p>　　以此妙印修等引即得如来不动智</p>
<p>　　行者次应修阿娑颇那伽三昧。端身正坐。身勿动摇。舌拄上腭。止出入息。令其微细。谛观诸法皆由自心。一切烦恼及随烦恼。蕴界入等。皆如幻焰健闼婆城。如旋火轮。如空谷响。如是观已。不见身心。住于寂灭无相平等。以为究竟真实之智。尔时即观空中。无数诸佛。犹如大地满中胡麻。皆舒金色臂。弹指而警。作是告言。善男子汝所证处。一道清净。未证金刚瑜伽三昧萨婆若智。勿为知足。应满足普贤。成最正觉</p>
<p>　　行者闻警已定中普礼足</p>
<p>　　唯愿诸如来示我所行处</p>
<p>　　诸佛同音言汝应观自心</p>
<p>　　既闻是说已如教观自心</p>
<p>　　久住谛观察不见自心相</p>
<p>　　复想<a>礼佛</a>足白言最胜尊</p>
<p>　　我不见自心此心为何相</p>
<p>　　诸佛咸告言心相难测量</p>
<p>　　授与心真言如理谛观心</p>
<p>　　唵(一)质多钵啰(二合)底(二)微邓迦噜弥(三)</p>
<p>　　念顷便见心圆满如净月</p>
<p>　　复作是思惟是心为何物</p>
<p>　　烦恼习种子<a>善恶</a>皆由心</p>
<p>　　心为阿赖耶修净以为因</p>
<p>　　<a>六度</a>熏习故彼心为大心</p>
<p>　　藏识本非染清净无瑕秽</p>
<p>　　长时积福智喻若净满月</p>
<p>　　无体亦无事即说亦非月</p>
<p>　　由具福智故自心如满月</p>
<p>　　踊跃心欢喜复白诸世尊</p>
<p>　　我已见自心清净如满月</p>
<p>　　离诸烦恼垢能执所执等</p>
<p>　　诸佛皆告言汝心本如是</p>
<p>　　为客尘所翳菩提心为净</p>
<p>　　汝观净月轮得证菩提心</p>
<p>　　授此心真言密诵而观照</p>
<p>　　唵(一)菩提质多(二)母怛跛(二合)娜夜弥</p>
<p>　　能令心月轮圆满益明显</p>
<p>　　诸佛复告言菩提为坚固</p>
<p>　　善住坚固故复授心真言</p>
<p>　　唵(一)底瑟姹(二合)么折啰(二)</p>
<p>　　汝于净月轮观五智金刚</p>
<p>　　令普周法界唯一大金刚</p>
<p>　　应当知自身即为金刚界</p>
<p>　　唵(一)么折啰(引)怛么句含(二)</p>
<p>　　自身为金刚坚实无倾坏</p>
<p>　　复白诸佛言我为金刚身</p>
<p>　　时彼诸如来便敕行者言</p>
<p>　　观身为佛形复授此真言</p>
<p>　　唵(一)曳他(二)萨婆怛他蘖多(三)萨怛他含</p>
<p>　　以证心清净自见身为佛</p>
<p>　　众相皆圆备即证萨婆若</p>
<p>　　定中遍礼佛愿加持坚固</p>
<p>　　一切诸佛闻金刚界言已</p>
<p>　　尽入金刚中便说金刚心</p>
<p>　　唵(一)萨婆怛他蘖多(引二)鼻三菩提(三)涅里荼(四)么折啰底瑟姹(二合)</p>
<p>　　诸佛大名称才说是明已</p>
<p>　　等觉金刚界便证真实智</p>
<p>　　时彼诸如来加持坚固已</p>
<p>　　还从金刚出普住于虚空</p>
<p>　　行者作是念已证金刚定</p>
<p>　　便具萨婆若我成正等觉</p>
<p>　　为令证入佛地故当结金刚三昧耶</p>
<p>　　十度圆满外相叉忍愿如幢皆正直</p>
<p>　　印心及额喉与顶各诵一遍以加持</p>
<p>　　真言曰</p>
<p>　　唵(一)么折啰萨怛嚩(引二)地瑟姹(二合)萨嚩(二合)[牟*含]</p>
<p>　　即想虚空诸如来持虚空宝灌我顶</p>
<p>　　定慧和合金刚缚进力禅智如宝形</p>
<p>　　以印额上加持已五佛智冠在其顶</p>
<p>　　便分智拳顶后绕当知已系离垢缯</p>
<p>　　真言曰</p>
<p>　　唵(一)么折啰啰旦娜(二合二)阿避诜者[牟*含](三)萨婆亩捺啰(二合)迷(四)涅里(二合)值句嚧(五)嚩啰迦缚制(六)那[牟*含]</p>
<p>　　行者复应作是思惟。我今已成正觉。当于一切众生。兴大慈心。于无尽<a>生死</a>中。恒被大誓庄严甲胄。为欲净佛国土。成就众生。历事一切诸如来等。悉令一切众生。坐菩提树。降伏天魔。成最正觉故应被三世如来慈悲甲胄</p>
<p>　　智拳系鬘顶后已便复前垂舒进力</p>
<p>　　唵砧二度相萦绕不绝绿光如系甲</p>
<p>　　心背脐腰两膝上喉顶额前及颈后</p>
<p>　　悉以进力三旋绕散掌前下垂天衣</p>
<p>　　即能普护诸众生一切天魔不能坏</p>
<p>　　真言曰</p>
<p>　　唵(一)么折啰迦嚩制(二)么折[口*(肄-聿+(企-止+木))](二合)句嚧(三)么折啰么折啰含(四)</p>
<p>　　次应结彼欢喜印定慧二羽三相拍</p>
<p>　　由以指印加持故一切圣众皆欢喜</p>
<p>　　真言曰</p>
<p>　　唵(一)么折啰都使斛(二)</p>
<p>　　行者次应以成所作智三摩地。想于己身前。观无尽乳海。出生大莲花王。金刚为茎。量周法界。上想七宝珍妙楼阁。天如意宝以为庄饰。花云香海妓乐歌赞。于宝楼中师子座上净满月中。现妙白莲花。观[牟*含]字门。放大光明普照法界。为毗卢遮那如来。身色如满月。首戴五如来冠。垂纱縠天衣璎珞严身。光明普照。无量无数大菩萨众。前后围绕以为眷属。行者为欲令一切如来。咸集会故。次以金刚王菩萨三摩地。召集诸圣</p>
		</div>
		
		
		</div></div><hr><script charset='utf-8' src='../../js/footer.js'></script></body></html>