<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，佛说玄师颰陀所说神咒经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>佛说玄师颰陀所说神咒经</center></div><div class='fo'><center>经文出处:来自无量光明网</center><br/><br>
			<p>　　<strong>佛说玄师颰陀所说神咒经</strong></p>
<p>　　东晋<a>天竺</a><a>三藏</a>竺昙无兰译</p>
<p>　　闻如是。一时佛游于罗阅只国中鹦鹉树间。是时有一异<a>比丘</a>。于竹园去罗阅只国。适在中间为蛇所啮。复为鬼神所著。复为贼所劫。见佛尔时即往到是比丘所。时玄师颰陀随佛俱往。玄师颰陀即白佛言。我有术甚神今欲为咒。佛言止止颰陀。汝所咒莫令有伤害。颰陀白佛言。后当国国相攻伐。贼贼更相劫。相增者复为相劫。鬼神更劫。毒毒更相害。若有比丘在山中树下坐。被五纳衣若露地坐。四辈<a>弟子</a>当令无有害我者。皆令安隐无有病痛如是</p>
<p>　　僧深味尼郁遮梨首利拔提珊于兮披拔陀泥</p>
<p>　　如是咒。断口语断诸迷断诸病痛。是诸阅叉皆作是迷须摩菟摩呵(一)曜沙难摩诃(二)阅叉梵摩曜摩诃(三)阅叉因呵罗其摩呵(四)阅叉呵只槃摩呵(五)</p>
<p>　　是诸阅叉在鬼神中尊。我字因偷诸欲病者害人者。我皆使不知人处。障蔽汝眼令不见一切人。皆使不得其便。当尔之时便呼言</p>
<p>　　来。逻持鬼神摩呵逻持鬼神来。兜勒摩诃兜勒因持兜罗来梵摩诃兜罗摩诃梵摩兜罗来阅叉兜罗诃多得兜勒首罗俱沙兜勒摩诃首罗沙兜勒</p>
<p>　　我字因偷诸怨家相求便者我皆救之覆蔽两不相见。为绳索所缚。锁械所缚。乱意所缚。俱归命佛一切皆<a>解脱</a>。归命佛时南无佛大吉</p>
		</div>
		
		
		</div></div><hr><script charset='utf-8' src='../../js/footer.js'></script></body></html>