<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，东方最胜灯王陀罗尼经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>东方最胜灯王陀罗尼经</center></div><div class='fo'><center>经文出处:来自无量光明网</center><br/><br>
			<p>　　<strong>东方最胜灯王陀罗尼经</strong></p>
<p>　　大隋北印度<a>三藏</a>阇那崛多译</p>
<p>　　如是我闻。一时佛在舍卫国只陀林中孤独精舍。与大<a>比丘</a>僧千二百五十人俱。大<a>菩萨</a>众四万人俱。<a>娑婆世界</a>主梵天王释提桓因。四大天王提头赖吒天王毗留勒叉天王。毗留博叉天王毗<a>沙门</a>天王。将二十八部鬼神大将军。如是等诸天八万四千。呵利多将其子及眷属悉来会坐</p>
<p>　　尔时去此佛世界过十万亿佛土有世界名众华。佛号最胜灯王如来等正觉。本现在<a>说法</a>。遣二菩萨。一名大光二名无量光。而告之曰。善男子汝持此陀罗尼句。至娑婆世界与<a>释迦牟尼佛</a>。此咒多所<a>饶益</a>。能令众生长夜安隐。获大善利色力名誉。即说咒曰</p>
<p>　　[口*殊]隶摩诃[口*殊]隶[口*殊]罗尼阿溪摩溪(用吴音)娑曼汦摩诃娑曼汦萨移莎揽寐娑波呵</p>
<p>　　时二菩萨从佛受持此陀罗尼句。犹如壮夫屈申臂顷。从众华国没。到舍卫国只陀林中孤独精舍。时二菩萨前<a>礼佛</a>足。却住一面白佛言<a>世尊</a>。去此佛世界过十万亿佛土。有世界名众华。佛号最胜灯王如来正等觉。今现在说法。遣我等来问讯世尊无病无恼。诸<a>弟子</a>众不为若魔若鬼。若天若龙若夜叉。若浮陀若富单那若毗舍耶。若饿鬼若干人鬼若乾陀鬼。若狂人鬼若使人心乱鬼。若方道鬼若起死尸鬼。若一日二日三日四日发病鬼。若日月星宿师子虎豹。毒蛇狼狗蝙蝠人若非人。而来恼害。怖畏之者无有是处</p>
<p>　　阿难若有善男子善女人。受持读诵书写解说。广令流布此陀罗尼句。火不能烧不溺水死。刀不能伤毒不能害。王亦不杀梵等诸天不嫌恨之。能自忆念十世生事。阿难此咒是七十七亿诸佛所说。若有违犯此咒及持咒者夺其精气。即为侵毁违逆是诸佛已</p>
<p>　　尔时<a>弥勒</a>菩萨。即从坐起整衣服。偏袒右肩右膝着地。合掌叉手前白佛言世尊。我今亦欲说陀罗尼句用饶益众生。令获善利色力名誉。即说咒曰</p>
<p>　　阿[口*致]婆[口*致][口*奈][口*致]拘[口*奈][口*致]阿[少/兔]跋帝婆罗提跋致兜楼寐楼漏寐阿那迦赐波那迦赐迦赐摩诃迦赐阿[少/兔]多波罗[少/兔]多却翅摩诃却翅斯陀[这-言+卑]啼利多檀底啼利寐利知利尸利哹寐摩诃哹寐哹哹寐哹赊婆帝娑波呵</p>
<p>　　尔时佛复告阿难。汝当受持读诵书写解说。广令流布此陀罗尼句。所以者何。阿难此咒能自忆念十三世生事。阿难此咒是八十四亿诸佛所说。若有违犯此咒及持咒者夺其精气。即为侵毁违逆是诸佛已</p>
<p>　　尔时文殊师利法王子菩萨摩诃萨。即从坐起齐整衣服。偏袒右肩右膝着地。合掌叉手前白佛言。世尊我今亦欲说陀罗尼句欲饶益众生。令获善利色力名誉。即说咒曰</p>
<p>　　阿叉企娑企那只那只腻那只娑隶婆那尼利[口*虫*也]呵疑[口*虫*也]呵罗跋致禅弟疑禅提罗跋致娑波呵</p>
<p>　　尔时佛复告阿难。汝当受持读诵书写解说。广令流布此陀罗尼句。所以者何。阿难此咒能自忆念十三世生事。阿难此咒是过去九十九亿诸佛之所共说。若有违犯此咒及持咒者夺其精气。即为侵毁是诸佛已</p>
<p>　　尔时释迦牟尼佛告诸大众。我今亦欲说陀罗尼句用饶益众生。令获善利色力名警。即说咒曰</p>
<p>　　阿[口*致]婆[口*致][口*奈][口*致]拘[口*奈][口*致]单只过单只罗[泳-永+(唧-口)]隶楼漏隶[口*奚]隶郫隶押隶娑波呵</p>
<p>　　尔时佛复告阿难。汝当受持读诵书写解说。广令流布此陀罗尼句。所以者何。阿难此咒是三世诸佛所说。普除一切患难魔事系缚。拥护某甲令得安隐。若有毒病若风冷病。若除结病若心腹脊痛。眼耳身痛及以头痛。如是等患。最胜灯王如来。遣陀罗尼句来与世尊。亦欲令此娑婆世界众生长夜安隐。获大善利色力名誉。说咒如上</p>
<p>　　尔时四天王以佛神力命不中夭。佛告阿难。若入贼中当念此咒。若入水火欲诣王宫。亦当念此咒。若有种种斗诤疾病怖畏之处。亦当忆念此咒。若有王贼水火。若天龙若夜叉。若浮陀若富单那若毗舍阇。若饿鬼若乾陀鬼。若狂人鬼若使人心乱鬼。若方道鬼若起死尸鬼若吸人精气鬼。若一日二日三日四日发病鬼。若日月星宿师子虎豹。毒蛇狼狗若蝙蝠。若人若非人而来恼害。怖畏之者无有是处</p>
<p>　　阿难若有比丘<a>比丘尼</a>善男子及善女人。若有受持读诵书写解说。广令流布此陀罗尼句。火不能烧不溺水死。刀不能伤毒不能害不中方道。若以此咒结缕系枯树上。求哀救护还生华果。何况人耶。惟除宿业已定果报。阿难若于清旦日中及以日暮。三时诵行不令使有废舍。重罪为轻。若有死罪得杖即止。应被杖者呵责便当即止。若有所求即得胜意。以此神咒力故。诸佛<a>圣人</a>之所护念故</p>
<p>　　尔时四大天王。即从座起整衣服。偏袒右肩右膝着地。合掌叉手前白佛言世尊。我今亦欲说陀罗尼句用饶益众生。令获善利色力名誉若有比丘比丘尼优婆塞优婆夷。受持读诵书写解说。广令流布此陀罗尼句。若有恶人若非人。不能得其便。即说咒曰</p>
<p>　　多[口*侄]他多檀多檀啑毗檀啑多陀耶槃泥亶互啑过羯泥噘檛泥噘檛泥谈摩隶襜摩隶娑波呵</p>
<p>　　尔时世尊即说偈言</p>
<p>　　此陀罗尼经诸佛先已说</p>
<p>　　我今亦演畅饶益诸众生</p>
<p>　　若人信乐心闻持如是咒</p>
<p>　　能增于辩才其所往来处</p>
<p>　　不遭诸厄难无有人非人</p>
<p>　　鸠槃富单那不能作恼害</p>
<p>　　诵持此咒故不为他所杀</p>
<p>　　诵持此咒故天魔王波旬</p>
<p>　　欲界中特尊不能作留难</p>
<p>　　诵持此经故父母及兄弟</p>
<p>　　眷属及亲厚不逢诸衰祸</p>
<p>　　诵持此经故于百千亿劫</p>
<p>　　造作不善业十恶及五逆</p>
<p>　　七日能令灭诵持此咒故</p>
<p>　　菩萨于亿劫积集诸功德</p>
<p>　　七日能令胜诵持此咒故</p>
<p>　　四大天王尊毗头罗提头</p>
<p>　　博叉毗留茶大臣众眷属</p>
<p>　　<a>欢喜</a>而赞叹恭敬常守护</p>
<p>　　诵持此咒故</p>
<p>　　佛说此经已。<a>舍利弗</a>及诸比丘。一切<a>世间</a><a>天人</a>阿修罗等。闻佛所说皆大欢喜。顶戴奉行作礼而去</p>
<p>　　乞梦即知吉凶陀罗尼</p>
<p>　　南无三宝南无摩尼跋陀大鬼神将摩诃怛茶陀罗尼尼律师那冰伽梨阿梨伽梨[口*戒]多冰伽梨阿跋多蛇阿跋多蛇摩尼跋陀林摩诃干豆波乾陀</p>
<p>　　四天王提头赖吒天毗楼勒天。惟睒门天毗沙门天。忉利天盐摩罗天。兜率陀天不憍乐天。他应声天化<a>自在</a>天。梵众妙天梵辅禄天。摩诃梵天水行梵天。水微梵天水无量梵天。水应林天约净天。遍净明天守妙天。微妙天极妙天。福爱胜天近际天。普观天快见天。无结受天色究竟天。净光天普等天。是为三十三</p>
<p>　　诃尼诃尼诃尼佉诃尼佉头佉尼佉知佉知佉</p>
<p>　　咒水与人饮之</p>
<p>　　阿竭帝波罗竭帝波罗僧竭帝婆罗毗罗延帝波罗波罗摩牟阇摩牟阇罗帝三波罗阇罗帝毗提提希希尼尼忧句隶牟句头帝檀那竭帝檀那罗帝檀那僧多罗伊波呵大要缚鬼(一缚鬼二香炉)婆利摩诃婆利阇梨摩诃阇梨塸牟诃沙婆帝摩诃沙婆帝阿波吒僧金吒陀罗尼多陀呵阿伽阇尼婆毗萨婆达摩尼婆毗伊舍摩陀毗婆舍那毗摩罗修钵离达摩尼佉那婆楼尼文夜多摩隶遮隶睺楼睺楼朔鞞帝曼多罗曼多罗娑呵</p>
<p>　　支波昼支波昼呼奴波昼呼奴波昼浮楼波昼浮楼波昼支波昼支波昼阿若波昼都呼那钵昼舍摩奴波昼胡修帝钵昼蜜只呼那波昼伊呼希那钵昼尼犁只帝帝那钵昼婆若帝那钵昼密若奴呼帝那钵昼郁庶臭帝那波昼娑呵(上天)</p>
<p>　　转钵咒</p>
<p>　　南无摩等耆那南无摩等阿罗阇罗南无摩才伽伽利伽他利伽那怛衫那摩悉吉利埵饮摩毗婆罗婆叉咩桑毗阇桑毗阇底阿吒尼婆吒尼婆曼陀阿楼休[竺-二+(兜-儿+几)]吒<a>僧伽</a>毗咩阿悉多多梨央求瑟吒波膻底他利伽陀利伽那地脾那斫蓄娑<a>佛陀</a>萨毡达摩萨毡僧伽萨毡辟支佛陀萨毡阿<a>罗汉</a>萨毡提婆萨毡律师萨毡波膻底他利伽他利伽那地脾那斫蓄娑莎呵</p>
<p>　　咒镜须童男子</p>
<p>　　若见道人威仪齐整及外国人者。此事皆吉。若见道人形容丑陋。及见人啼哭着败衣裳。是不吉相</p>
<p>　　东方最胜灯王陀罗尼经</p>
<p>　　(此经丹藏即云东方最胜灯王如来经。文句大多陪宋本而有余。按开元录云。前后四译三存一失。即东晋失译。名为陀罗尼章句经。或无章字者是第三译而一阙本也。今此崛多译。宋丹两本文义大别名亦小异。未知孰是。意者宋本古质。似非崛多之译。又于文中数云陀罗尼句。即恐此经是失本陀罗尼句经。宋藏失崛多译而得东晋失本陀罗尼经。见经中有最胜灯王之言。遂为崛多所译灯王经耳。不然何一人之译。而有名题始末之殊。广略质文之异耶。今双存之则四译还具矣)</p>
		</div>
		
		
		</div></div><hr><script charset='utf-8' src='../../js/footer.js'></script></body></html>