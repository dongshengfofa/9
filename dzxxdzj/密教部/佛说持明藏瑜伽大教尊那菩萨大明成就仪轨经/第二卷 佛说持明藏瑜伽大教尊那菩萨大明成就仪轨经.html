<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第二卷 佛说持明藏瑜伽大教尊那菩萨大明成就仪轨经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第二卷 佛说持明藏瑜伽大教尊那菩萨大明成就仪轨经</center></div><div class='fo'><center>经文出处:来自无量光明网</center><br/><br>
			<p>
	　　<strong>第二卷 佛说持明藏瑜伽大教尊那<a>菩萨</a>大明成就仪轨经 </strong></p>
<p>
	　　观智成就分之二</p>
<p>
	　　<a>龙树菩萨</a>于持明藏略出</p>
<p>
	　　西天译经<a>三藏</a>朝散大夫试光禄卿明教大师臣法贤奉诏译</p>
<p>
	　　复次赞叹三宝及诸贤圣</p>
<p>
	　　赞佛曰</p>
<p>
	　　我佛以大悲调伏诸众生</p>
<p>
	　　成福功德海是故我赞礼</p>
<p>
	　　赞法曰</p>
<p>
	　　真如之妙理能坏诸恶趣</p>
<p>
	　　利生住寂静是故我赞礼</p>
<p>
	　　赞僧曰</p>
<p>
	　　坚固持戒行证入<a>解脱</a>门</p>
<p>
	　　住最功德刹是故我赞礼</p>
<p>
	　　赞尊那菩萨及诸贤圣</p>
<p>
	　　唵(引)洛乞叱弥(三合)攞乞叉(二合)拏祢尾(引一)萨哩嚩(二合)洛乞叉(二合)拏曼尼多(引二)奔拏也(二合) [牟*含]誐攞[牟*含]誐攞也(二合三)设啰拏惹誐多必哩(二合)野(引四)骚摩也(二合)苏摩曩娑(引)祢嚩也(二合一)嚩啰(引)贺嚩啰那(引)必哩(二合)野(引二)钵讷摩(二合引)娑曩(引)钵讷摩(二合)目契(引三)尾摩攞(引)尾摩隶(引)乞叉(二合)拏(四)俱摩(引)哩(引)迦(引)税(引)多(引)婆(引)娑(引一)乌那野(引)哩迦(二合)三摩钵啰(二合)婆(引二)惹曩儞(引)誐哩惹(二合)儞鼻摩(引三)摩贺(引)弥(引)具(引)伽嚩哩沙(二合)尼(引四)阿弥多(引)阿蜜哩(二合)多(引)婆(引)娑(引一)阿惹啰(引)阿摩啰(引)度噜(二合)嚩(引二)悉驮(引)悉驮(引)攞野(引)傲哩(引三)播(引)怛啰(二合)贺娑多(二合引)[口*尔]帝寅(二合)涅哩(二合)野(引四)捺舍波(引)啰弥多(引)钵啰(二合引)钵多(一)捺舍部(引)弥数僧悉体(二合)多(引二)底哩(二合)路迦惹曩儞(引)达儞也(二合引三)阿弥多(引)哩他(二合)钵啰(二合)娑(引)达儞(引四)惹誐娑啰乞叉(二合)女捺喻(二合)讫多(二合引一)钵啰野(引)讫哩(二合)钵野(引)祢多(引二)誐(引)野底哩(二合引)萨哩嚩(二合)没驮(引)喃(引三)娑(引)尾底哩(二合)左[口*尔]努啰娑(引四)怛啰(二合引)拏部(引)多(引)惹誐驮(引)底哩(二合一)莎哩誐(二合)摩(引)哩誐(二合) 钵啰(二合)捺哩沙(二合)喃(二)壹蹉(引)噜波摩贺(引)摩(引)野(引三)曩(引)曩(引)儞哩摩(二合引)拏噜闲尼(引四)</p>
<p>
	　　钵啰(二合引)帝贺(引)哩野(二合)摩护(引)娑(引)贺(引一)奔尼也(二合)三婆(引)啰三[改-己+孛]哩(二合)多(引二)恶乞叉(二合)野(引)恶乞叉(二合)啰(引)戍儞也(二合引三)扇(引)多(引)建(引)多怛闭(引)悉体(二合)多(引四)</p>
<p>
	　　[亭*夜](切身引)曩(引)贺(引)啰摩贺(引)萨埵(引一)萨埵(引)曩(引)必哩(二合引)底嚩娑攞(引二)建(引)多(引)啰多(引)啰尼(引)讷哩誐(二合引三)萨哩嚩(二合)商迦(引)钵啰(二合)谟左儞(引四)惹演帝(引)惹(引)多吠(引)那(引)左(一)没啰(二合)憾摩(二合)羯腊波(二合)摩努惹嚩(引二)散[亭*夜](切身引)迦(引)播(引)里儞(引)写(引)摩(引三)摩曩娑(引)摩(引)曩细部多(引四)昝(惹敢切)虞梨曩(引)儗儞(引)虞呬也(二合一)苏婆誐(引)必哩(二合)野捺哩沙(二合)曩(引二)达啰尼(引)驮(引)啰尼(引)尊那(引三)嚩儞也(二合引)底哩(二合)部(引)嚩儞(引)莎哩(引四)幡(引)波室祖(二合引)多(引)啰尼(引)布(引)瑟尼(二合引一)纥哩(二合)瑟致(二合)那(引)扇(引)底那(引)以儞(引二)达哩摩(二合)誐哩婆(二合引)母儞嚩啰(引三)儞(引)驮(引)没提萨啰莎帝谟乞叉(二合)尼(引四)萨哩嚩(二合)萨埵(引)喃(引一)那(引)攞儞 (引)萨哩嚩(二合)枳攞尾(二合)沙(引二)砌(引)那儞(引)婆嚩钵舍(引)喃(引三)星贺没啰(二合)多钵吒没哩(二合)多(引四)阿波啰(引)[口*尔]多(引)路迦羯哩(引一)萨哩嚩(二合)讷哩誐(二合)底儞嚩(引)啰尼(引二)骚(引)婆(引) 誐也(二合)那(引)嚩虎部惹(引三)底哩(二合)路迦惹曩儞(引)室嚩(引四)讫哩(二合)瑟拏(引二合)[口*尔]曩嚩底(引)阿(引)哩也(二合引一)萨哩嚩(二合)摩(引)啰钵啰(二合)摩哩那(二合)儞(引二)萨哩嚩(二合)没提(引)钵啰(二合)设娑多(二合引)野(三)三勃哩(二合)多(引)野虞尼(引)哩虞(二合)咙(四)阿嚩路吉多僧倪也(二合)野(一)曩谟(引)[宁*吉](切身)怛也(二合)讫哩(二合)播(引)怛摩(二合)儞(引二)摩贺(引)嚩攞(引)野赞拏(引)野(三)尾弥也(二合引)啰(引)惹(引)野娑(引)达吠(引四)讷哩难(二合引)多那摩迦(引)夜(引)野(五)曩莫悉帝(二合引)嚩日啰(二合)播(引)拏曳(引六)</p>
<p>
	　　复次行人如是赞三宝及本尊尊那菩萨已。合掌志心发露忏悔云。某甲自从无始已来至于今日。轮回诸趣作大恶业行不善法。自作教他见闻<a>随喜</a>。如是之业无量无边。对佛菩萨发露忏悔。从今已去更不敢作。愿佛菩萨大慈大悲。受我忏悔。又复说言我某甲从今已后。直至坐于菩提道场。誓毕。归依正等正觉无上如来寂静法界。乃至归依四方所有阿吠嚩哩底迦大菩萨众。乃至为佛菩萨舍于身命无所悔吝。惟愿慈悲摄受于我。又复说言。我某甲从今已去。直至坐于菩提道场。于蕴处界诸所有法。一切<a>无我</a>无取无舍。离一切相自性<a>虚空</a>本来平等。亦复不生虚空之心。唯如诸佛及诸菩萨发菩提心。又如诸佛从初觉心知最上福。谓以诸佛菩萨缘觉声闻等。乃至尽众生界。诸所有福悉皆随喜。我亦随喜。以此功德愿我当来。亦于一切众生之界。如佛大悲降大法雨种种方便。于诸<a>世间</a>作大利益利乐众生。以勇猛心速于事业。何以故此凡夫界是其难地而不究竟。我于此界一切众生。愿皆令得安乐寂静出世间道。已得道者。我更令得最上功德阿耨多罗三藐三菩提。行人如是赞叹忏悔随喜回向发愿已。即结大印。结已。复结三昧印。以二手作拳相。并二中指如针。二头指外如金刚杵相二拇指安头指侧成印。结此印诵大明曰</p>
<p>
	　　唵(引)商羯哩(引一)摩贺(引)三摩曳(引)娑嚩(二合引)贺(引二)</p>
<p>
	　　次结三摩地印。以左手安脐轮。右手安左手内。二拇指与二头指相着成印。诵大明曰</p>
<p>
	　　唵(引)尊(一)</p>
<p>
	　　结三摩地印诵明已。即入三摩地。观自心中如前。出生一大莲华。众宝所成。于莲华上有尊那菩萨。具五分法身。于彼身中出大光明。其所出光随所作法。或白或黄或赤或黑。随现一色遍满其身。想彼光中出微妙字。于微妙字出大光明。其光变为金刚界。行人自想己身与贤圣无异。然后又观鼻尖上有物。专注其心作坚固慈。微微出息正坐。令头颈腰微侧低。复于自心<a>内观</a>有如来。又观如来心中现于日轮。于日轮中现一开敷莲华。众宝所成。于莲华中现尊那菩萨。身如金色着白色衣。种种庄严。于尊那两胁出大光明。又想耳目口中出大炽焰。作如是观想。得一一现前已。使其分明无有错谬。然后收光顶礼。奉上阏伽。复诵佛眼菩萨大明七遍或二十一遍。或作法时在曼拏罗内眠卧。或得恶梦。即诵佛眼菩萨大明八百遍。当诵明时。右手持珠左手执金刚杵。大明曰</p>
<p>
	　　唵(引)度曩嚩日啰(二合)郝(一)</p>
<p>
	　　复次说加持数珠印。以二手中指展舒。以二头指捏中指持以二拇指与二无名指小指。持珠诵大明曰</p>
<p>
	　　唵(引)阿讷部(二合)帝(引一)尾惹曳(引二)悉提(引)悉驮哩替(二合引)娑嚩(二合引)贺(引三)</p>
<p>
	　　复以二手合掌安顶。次安心上诵大明曰</p>
<p>
	　　唵(引)曩谟(引)婆誐嚩底(一)悉提(引二)娑达野(三)娑(引)达野(四)悉驮(二合引)哩替(二合引)娑嚩(二合引)贺(引五)</p>
<p>
	　　复次说造数珠法。或用菩<a>提子</a>或砗磲玻璃等。当用一百八为数。用童女合线。以二十一条合成一条穿珠。或持诵时以大拇指掏。每掏一珠一诵大明。其大明字亦有三种。或用心月轮中大明字。或用顶礼微妙字。行人持诵时。志心专注勿暂<a>懈怠</a>。若作息灾增益法时。轻轻诵吽字及癹吒字。若作调伏法。亦用吽字及癹吒字。唯起忿怒心厉声持诵。此为常则。每作法持诵毕。常诵佛眼大明而献阏伽。随有所愿至心祈求。复作供养赞叹忏谢。某甲上来供养绝无殊妙。唯愿菩萨布施<a>欢喜</a>。又献阏伽而作顶礼。作法毕已发遣贤圣。却用勾召印。只以拇指而三摇动。为发遣大明曰</p>
<p>
	　　野(引)呬野(引)呬底(一)尾摩(引)曩(引)噜枨(二)尾萨哩惹(二合)曳(引三)</p>
<p>
	　　发遣贤圣已。行人复作曼拏罗缚印拥护自身。次作阿三[牟*含]儗儞印。即以三昧印磔开拇指。各如针左旋。诵大明曰</p>
<p>
	　　唵(引)纥哩(二合引)阿三[牟*含]儗儞吽(引一)癹吒(半音)</p>
<p>
	　　复结三昧印亦作拥护。复诵无能胜大明。此明能成就一切事大明曰</p>
<p>
	　　曩莫三满多没驮(引)喃(一)唵(引二)虎卢(三)赞拏(引)哩(四)摩灯儗娑嚩(二合引)贺(引五)</p>
<p>
	　　结印诵明作拥护已。而作顶礼。行人当持诵毕起出道场。唯得读般若波罗蜜多经。及造佛像佛塔及涂曼拏罗等。余即止息。行人每于食时常用大明加持八遍。然后可食加持食大明曰</p>
<p>
	　　唵(引)嚩兰捺祢(引一)帝(引)[口*尔]摩(引)里儞娑嚩(二合引)贺(引二)</p>
<p>
	　　每食毕已。余食用大明加持已。用献不动尊明王大明曰</p>
<p>
	　　曩莫三满多(一)嚩日啰(二合引)[赤*皮]怛啰(二合)吒(半音二)阿谟伽赞拏(三)噜(引)沙拏娑怖(二合引)吒野(四)吽(引)怛啰(二合)吒(半音)[亢*欠](呼郎切)[牟*含](引)</p>
<p>
	　　持诵行人作五药净水。每一作半月为限。日饮三两。以波罗舍叶为器饮水。五药者谓黄牛乳汁瞿母怛啰瞿摩耶酪吉祥草水。合和成已即诵大明加持已。然后方饮。大明曰</p>
<p>
	　　曩谟(引)婆誐嚩帝(引一)乌瑟腻(二合引)沙(引)野(二)唵(引)尾戍提(引三)尾啰[口*尔](引四)始吠(引五)扇(引)底迦哩(六)娑嚩(二合引)贺(引七)</p>
<p>
	　　行人以<a>红花</a>染线。用童女合。以大明加持一千遍。结七结已系于腰侧。大明曰</p>
<p>
	　　唵(引)贺啰(一)贺啰(二)满提戍讫啰(二合)驮(引)哩尼(三)悉提(引)娑嚩(二合引)贺(引四)</p>
<p>
	　　此明亦能禁伏戍讫啰。及能破设咄噜。如是仪轨持诵行人可三时为限</p>
<p>
	　　复次行人于瑜伽法门。若欲修习求诸悉地者。先于自身种种作法。忏除宿业令无障难。若不如此圣道难就。又复行人欲作法时。先须澄心离诸諠闹。于己身分想微妙字。使诸字相一一现前。若得现前一切罪垢皆得消灭。微妙字者先于口门想其[牟*含]字。于右肩上想暗字。于左肩上想恶字。于头上复想暗字。于右肩上想阿(引)字左臂上想嚩字。于脐轮中想吽字。复于遍身想阿(引)字。如是微妙字皆是梵字</p>
<p>
	　　复次行人每想如是字。于身分现时即复诵大明曰</p>
<p>
	　　吽(引)左隶祖隶(引)尊祢(引)吽(引一)</p>
<p>
	　　此明若诵至一洛叉。能除一切罪</p>
<p>
	　　又诵大明曰</p>
<p>
	　　唵(引)左隶祖隶尊祢(引)癹吒(半音一)</p>
<p>
	　　此明若诵至一洛叉。得大智慧</p>
<p>
	　　又诵大明曰</p>
<p>
	　　曩莫左隶(引)祖隶尊祢(引)曩莫</p>
<p>
	　　此明常持。能除一切尘垢</p>
<p>
	　　复次说佛菩萨根本微妙字。所谓牟字是妙吉祥菩萨根本。昧字是慈氏菩萨根本。室哩字为如来根本。又为哩吠贤圣根本。暗字为<a>普贤菩萨</a>根本。恶字为<a>虚空藏菩萨</a>根本。阿(引)字为一切如来根本。勃[口*笼]字为大轮明王根本。阿字又为观<a>自在</a>菩萨根本。又为金刚手菩萨根本。吽字为焰鬘得迦忿怒明王根本。唵字为毗卢遮那佛根本。左字为大轮明王根本。隶字为不动尊明王根本。又为马头明王根本。尊字为大尊那菩萨根本。祢字为金刚萨埵菩萨根本。莎字为伊迦惹吒根本。贺(引)字为嚩日啰曩佉根本</p>
<p>
	　　复次演说诸印。所谓择地印犁印。方位印莲华印。三叉印钵哩伽印。罥索印钩印。捣杵印勃逊尼印。宝杖印座印。金刚座印及贤座印。莎悉帝迦印惹嚩曩印。师子座印<a>说法</a>轮印。师子步印师子卧印。幡印扇印。白拂印金刚铃真珠璎珞印。法鼓印吉祥子印。螺印优钵罗花鬘印。经印忿怒宝印。持世印迦牟迦印。<a>僧伽</a>梨衣钵印<a>无畏</a>印。法轮印花印。涂香印灯印。食印请召本尊印。发遣印供养印。阏伽印衣服庄严印。贤瓶印花鬘印。<a>神通</a>印惹嚩曩舍印。七弥卢印菩提树印。安三昧印除魔印。头顶器仗印定印。佛眼印摩摩枳印。惹罗播波尼印涅哩怛也钵儞印。怛罗输达儞印净[巾*(穴/登)]像印。军持印迦罗也拏印。伞盖印革屣印。顶礼印沐浴印</p>
<p>
	　　如是等八十四印。于所求事能施成就</p>
<p>
	　　复次说诸印相。使诸行人修习<a>圆满</a>得法成就。行人欲作法时。先须洁净身心。然后复用涂香涂其二手。方可结于印契。行人面东正立。合掌安顶上顶礼三宝。后顶礼本尊大尊那菩萨。次顶礼观自在菩萨。次顶礼金刚手菩萨。如是顶礼诸佛菩萨已。方可结印</p>
<p>
	　　经印。以二手相合。左手头指中指直竖。拇指无名指小指入右掌内。以左手指相结成印。此印于入三昧时。及作成就法时用</p>
<p>
	　　方位印。先正立作右舞势右转。以右手作施愿。左手作三幡相安额上。复作右舞势复作左舞势成印。此印能伏师子龙虎。及部多必舍左鬼等乃至贼盗等</p>
<p>
	　　次说法印。二手合掌二拇指如针成印。此印于供养本尊时用。当得诸佛菩萨。及天龙夜叉巘达哩嚩阿苏啰誐噜拏紧那啰摩护啰誐。及诸持明天等皆悉欢喜能施成就</p>
<p>
	　　次莲华印。以二手相合。如八叶莲华相。令手指相离。以二拇指入掌中成印。结此印时能令大威德诸天皆悉欢喜。能施行人大吉祥事所愿成就</p>
<p>
	　　次三叉印。以左手作拳。舒头指中指无名指成印。此印有大威力。于作息灾法时用</p>
<p>
	　　次钵哩伽印。以二手各安臂上。各竖头指成印。此印能除一切疟病</p>
<p>
	　　次罥索印。以二手相并。以无名指与拇指。相钩如锁成印。此印于敬爱法中作勾召。有大功德</p>
<p>
	　　次钩印。以左手拇指头指无名指小指。屈节如钩成印。此印亦于敬爱法中作勾召用</p>
<p>
	　　次捣杵印。以二手作拳相合。以拇指相交成印。此印当用息除大恶宿曜</p>
<p>
	　　次勃逊尼印。以二手相并复相颠倒为拳。二头指头相并。内入二拇指如一成印。此印能息除宿曜及退一切恶鬼</p>
<p>
	　　次誐那印。以二手相并。复颠倒各作拳。复中指微屈入拇指内成印。此印作调伏法中用。能破坏设咄噜。及息除大恶宿曜夜叉等</p>
<p>
	　　次钵致娑印。以右手拇指与小指。安于头指头成印。此印能降伏阿苏啰</p>
<p>
	　　次座印。以右手屈无名指。展舒余指。微屈拇指成印。结此印时。想成宝座献诸贤圣</p>
<p>
	　　次金刚座印。以二手相并作拳。复作如针缚。以拇指入于针下成印。结此印时。想成金刚座奉献佛<a>世尊</a></p>
<p>
	　　次贤座印。先以左手平展安脐轮下。以右手平展相倒。安左手上成印。此印作曼拏罗时。及入定时。用献尊那菩萨及金刚手菩萨</p>
<p>
	　　次莎悉帝迦印。先在莲华座上坐。以右足越于左足。复用右手磔开。涅左手拇指成印。此印于作成就法时用。能与行人悉地</p>
<p>
	　　次惹嚩曩印。先正足立后。却作右旋转。以二手各作拳。舒中指作动摇成印。此印若行人。于大难中或被禁缚时用。彼一切事无能为害</p>
<p>
	　　次师子卧印。先想莲华上安坐。作右顾视。复却背坐。后以右足越于左足。以手触地成印。此印于作观想时用</p>
<p>
	　　次幡印。以左手头指。与中指直竖。作动摇成印。此印作供养时用</p>
<p>
	　　次幢印。以右手作拳。直竖中指成印。此印斗战时或有大怖时用</p>
<p>
	　　次师子座印。先以二手相并。复如合掌。以中指与小指如针。无名指头指如环。拇指直上而竖成印。此印是世尊印。为降伏大夜叉用</p>
<p>
	　　次法印。先作跏趺坐。以左手作拳直竖拇指。以右手执左手拇指。安于脐轮成印。此印求解脱用。一切<a>天人</a>皆悉称赞</p>
<p>
	　　次八辐轮印。以二手展舒。手指各相离。于头上旋转如轮相成印。此印威力能断除一切大恶</p>
<p>
	　　次师子步印。先正立如师子。后以左手安背后。复安右边。竖小指如针。微屈二头指展舒相着。以拇指安头指侧成印。此印于敬爱法中。作勾召及发遣用</p>
<p>
	　　次尊那菩萨诸根本印。以诸印想在菩萨身分</p>
<p>
	　　顶礼印。先正立作合掌顶礼相成印。此印是尊那顶礼为最上印</p>
<p>
	　　次莲华印。不改前相合掌安尊那心。即以两足相颠倒成印。此亦名最上印</p>
<p>
	　　次头印。先翘左足。后以右膝着地。右手安额上作动摇。复以四指相并。以拇指安掌中成印</p>
<p>
	　　次顶印。以中指如针。与右拇指相捻成印。此印若以甲胄大明同用。亦名甲胄印</p>
<p>
	　　次尊那本印。先以二手拇指动摇。然以二手合掌。以右拇指入掌内成印。安于心上</p>
<p>
	　　次花印。以二手作拳。复二手竖如针。以头指与拇指俱合成印</p>
<p>
	　　次大印。以二手相并指不相着。以拇指安小指第三节。后作坚固拳成印。以此印安本心。即诵大明七遍能作一切法</p>
<p>
	　　次第二印。即以前印竖二拇指。展舒余指各不相着成印</p>
<p>
	　　次第三印。以前印以头指。各安中指第三节成印</p>
<p>
	　　第四印以二手指展舒。复各屈中节。复以中指无名指安拇指上。复以中指无名指安中节成印</p>
<p>
	　　次经印。以左右手拇指。各捏小指甲。复右手指安左手上成印</p>
<p>
	　　次螺印。以二手头指中指相着展舒。小指捻拇指甲。坚固成印</p>
<p>
	　　次定印。先跏趺坐以二手展舒。以右手在左手上。二拇指甲相着。安脐轮下成印</p>
<p>
	　　如是诸印相。亦随分演说。<a>修行</a>行人虔心记忆习令精熟。于作法时无令误失。若稍疑误不成印契。不成印契即贤圣不喜。凡所祈求不获成就</p>
		

	
	

		</div></div><hr><script charset='utf-8' src='../../js/footer.js'></script></body></html>