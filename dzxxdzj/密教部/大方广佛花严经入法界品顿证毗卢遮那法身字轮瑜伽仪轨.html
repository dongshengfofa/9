<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='佛经，佛法，大方广佛花严经入法界品顿证毗卢遮那法身字轮瑜伽仪轨' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>大方广佛花严经入法界品顿证毗卢遮那法身字轮瑜伽仪轨</center></div><div class='fo'><center>经文出处:来自无量光明网</center><br/><br>
			<p>
	　　<strong>大方广佛花严经入法界品顿证毗卢遮那法身字轮瑜伽仪轨</strong></p>
<p>
	　　夫欲顿入一乘修习毗卢遮那如来法身观者。先应发起<a>普贤菩萨</a>微妙行愿。复应以三密加持身心。则能悟入文殊师利大智慧海。然<a>修行</a>者最初于空闲处。摄念安心闭目端身结跏趺坐。运心普缘无边刹海。谛观三世一切如来遍于一一佛<a>菩萨</a>前。殷勤恭敬<a>礼拜</a>旋绕。又以种种供具云海。奉献如是等一切众圣。广大供养已。复应观自心。心本不生。自性成就。光明遍照犹如<a>虚空</a>。复应深起悲念。哀愍众生不悟自心轮回诸趣。我当普化拔济。令其开悟尽无有余。复应观察自心诸众生心及诸佛心。本无有异平等一相。成大菩提心。莹彻清凉廓然周遍。圆明皎洁成大月轮。量等虚空无有边际。复应于月轮内。右旋布列四十二梵字。悉皆金色放大光明。照彻十方分明显现。一一光中见无量刹海。有无量诸佛。有无量众前后围绕。坐菩提场成等正觉。智入三际身遍十方。转大法轮度脱群品。悉令现证无住<a>涅槃</a>。复应悟入般若波罗蜜四十二字门。了一切法皆无所得。能观正智所观法界。悉皆平等无异无别。修瑜伽者若能与是旋陀罗尼观行相应。即能现证毗卢遮那如来智身。于诸法中得无障碍</p>
<p>
	　　圆明字轮</p>
<p>
	　　【图】</p>
<p>
	　　四十二字颂曰</p>
<p>
	　　阿(上)啰跛左曩攞娜么拏(上)洒嚩[多*页](上)野瑟吒(上二合)迦(上)娑(上)莽誐他(上)惹娑嚩(二合)驮舍佉(上)讫洒(二合)娑[多*页](二合上)娘(上)啰他(上二合)婆(去)縒(上)娑么(二合)诃嚩(二合)哆娑(二合)伽(上)姹 (上)儜(上)颇娑迦(二合)野娑(二合上)室左(二合上)吒(上)荼(去)</p>
<p>
	　　大方广佛花严经入法界品四十二字观门</p>
		</div>
		
		
		</div></div><hr><script charset='utf-8' src='../../js/footer.js'></script></body></html>