<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第四卷 佛所行赞' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第四卷 佛所行赞</center></div><div class='fo'><center>经文出处:来自无量光明网</center><br/><br>
			<p>
	　　<strong>第四卷 佛所行赞</strong></p>
<p>
	　　<a>马鸣菩萨</a>造</p>
<p>
	　　北凉<a>天竺</a><a>三藏</a>昙无谶译</p>
<p>
	　　瓶沙王诸<a>弟子</a>品第十六</p>
<p>
	　　时彼五<a>比丘</a>阿湿波誓等</p>
<p>
	　　闻彼知法声慨然而自愧</p>
<p>
	　　合掌而加敬仰瞻于尊颜</p>
<p>
	　　如来善方便次令入<a>正法</a></p>
<p>
	　　前后五比丘得道调诸根</p>
<p>
	　　犹五星丽天列侍于明月</p>
<p>
	　　时彼鸠尸城长者子耶舍</p>
<p>
	　　夜睡忽<a>觉悟</a>自见其眷属</p>
<p>
	　　男女身裸卧即生厌离心</p>
<p>
	　　念此烦恼本诳惑于愚夫</p>
<p>
	　　严服佩璎珞<a>出家</a>诣山林</p>
<p>
	　　寻路而普唱恼乱恼乱乱</p>
<p>
	　　如来夜经行闻唱恼乱声</p>
<p>
	　　即命汝善来此有安隐处</p>
<p>
	　　<a>涅盘</a>极清凉寂灭离诸恼</p>
<p>
	　　耶舍闻<a>佛教</a>心中大<a>欢喜</a></p>
<p>
	　　乘本厌离心圣慧冷然开</p>
<p>
	　　如入清凉池肃然至佛所</p>
<p>
	　　其身犹俗容心已得漏尽</p>
<p>
	　　宿殖善根力疾成<a>罗汉果</a></p>
<p>
	　　净智理潜明闻法能即悟</p>
<p>
	　　犹若鲜素缯易为染其色</p>
<p>
	　　彼已<a>自觉</a>知所应作已作</p>
<p>
	　　顾身犹庄严而生惭愧心</p>
<p>
	　　如来知彼念而为说偈言</p>
<p>
	　　严饰以璎珞心调伏诸根</p>
<p>
	　　平等观众生行法不计形</p>
<p>
	　　身被出家服其心累未忘</p>
<p>
	　　处林贪世荣是则为俗人</p>
<p>
	　　形虽表俗仪心栖高胜境</p>
<p>
	　　在家同山林则离于我所</p>
<p>
	　　缚解存于心形岂有定相</p>
<p>
	　　佩钾衣重袍谓能制强敌</p>
<p>
	　　改形着染衣为伏烦恼怨</p>
<p>
	　　即命比丘来应声俗容废</p>
<p>
	　　具足出家仪皆成于<a>沙门</a></p>
<p>
	　　先有俗游朋其数五十四</p>
<p>
	　　寻善友出家随次入正法</p>
<p>
	　　斯由宿善业妙果成于今</p>
<p>
	　　淳灰洽已久经水速鲜明</p>
<p>
	　　上行诸声闻六十阿<a>罗汉</a></p>
<p>
	　　悉如罗汉法随顺而教诫</p>
<p>
	　　汝今已济度<a>生死</a>河<a>彼岸</a></p>
<p>
	　　所作已毕竟堪受一切供</p>
<p>
	　　各应游诸国度诸未度者</p>
<p>
	　　众生苦炽然久无救护者</p>
<p>
	　　汝等各独游哀愍而摄受</p>
<p>
	　　吾今亦独行还彼伽阇山</p>
<p>
	　　彼有大仙人王仙及梵仙</p>
<p>
	　　悉皆在于彼举世之所宗</p>
<p>
	　　迦叶苦行仙国人悉奉事</p>
<p>
	　　受学者甚众我今往度之</p>
<p>
	　　时六十比丘奉教广宣法</p>
<p>
	　　各从其宿缘随意诣诸方</p>
<p>
	　　<a>世尊</a>独游步往诣伽阇山</p>
<p>
	　　入空静法林诣迦叶仙人</p>
<p>
	　　彼有事火窟恶龙之所居</p>
<p>
	　　山林极清旷处处无不安</p>
<p>
	　　世尊为<a>教化</a>告彼而请宿</p>
<p>
	　　迦叶白佛言无有宿止处</p>
<p>
	　　唯有事火窟善清净可居</p>
<p>
	　　而有恶龙止必能伤害人</p>
<p>
	　　佛言但见与且一宿止住</p>
<p>
	　　迦叶种种难世尊请不已</p>
<p>
	　　迦叶复白佛心不欲相与</p>
<p>
	　　谓我有吝惜且自随所乐</p>
<p>
	　　佛即入火室端坐正思惟</p>
<p>
	　　时恶龙见佛瞋恚纵毒火</p>
<p>
	　　举室洞炽然而不触佛身</p>
<p>
	　　舍尽火自灭世尊犹安坐</p>
<p>
	　　犹如劫火起梵天宫洞然</p>
<p>
	　　梵王正基坐不恐亦不畏</p>
<p>
	　　恶龙见世尊光颜无异相</p>
<p>
	　　毒息善心生稽首而归依</p>
<p>
	　　迦叶夜见火叹呜呼怪哉</p>
<p>
	　　如此<a>道德</a>人而为龙火烧</p>
<p>
	　　迦叶及眷属晨朝悉来看</p>
<p>
	　　佛已降恶龙置在于钵中</p>
<p>
	　　彼知佛功德</p>
<p>
	　　而生奇特想憍慢久习故</p>
<p>
	　　犹言我道尊佛以随时宜</p>
<p>
	　　现种种神变察其心所念</p>
<p>
	　　变化而应之令彼心柔软</p>
<p>
	　　堪为正<a>法器</a>自知其道浅</p>
<p>
	　　不及于世尊决定谦下心</p>
<p>
	　　随顺受正法郁毗罗迦叶</p>
<p>
	　　弟子五百人随师善调伏</p>
<p>
	　　次第受正法迦叶并徒众</p>
<p>
	　　悉受正化已仙人资生物</p>
<p>
	　　并诸事火具悉弃于水中</p>
<p>
	　　漂没随流迁那提伽阇等</p>
<p>
	　　二弟居下流见被服诸物</p>
<p>
	　　随流而乱下谓其遭大变</p>
<p>
	　　忧怖不自安二众五百人</p>
<p>
	　　寻江而求兄见兄已出家</p>
<p>
	　　诸弟子亦然知得未曾法</p>
<p>
	　　而起奇特想兄今已服道</p>
<p>
	　　我等亦当随彼兄弟三人</p>
<p>
	　　及弟子眷属世尊为<a>说法</a></p>
<p>
	　　即以事火譬愚痴黑烟起</p>
<p>
	　　乱想钻燧生贪欲瞋恚火</p>
<p>
	　　焚烧于众生如是烦恼火</p>
<p>
	　　炽然不休息弥沦于生死</p>
<p>
	　　苦火亦常然能见二种火</p>
<p>
	　　炽然无依怗云何有心人</p>
<p>
	　　而不生厌离厌离除贪欲</p>
<p>
	　　贪尽得<a>解脱</a>若已得解脱</p>
<p>
	　　解脱知见生观察生死流</p>
<p>
	　　而举于梵行一切作已作</p>
<p>
	　　更不受后有如是千比丘</p>
<p>
	　　闻世尊说法诸漏永不起</p>
<p>
	　　一切心解脱佛为迦叶等</p>
<p>
	　　千比丘说法所作者已作</p>
<p>
	　　净慧妙庄严诸功德眷属</p>
<p>
	　　施戒净诸根大德仙从道</p>
<p>
	　　苦行林失荣如人舍戒德</p>
<p>
	　　空身而徒生世尊大眷属</p>
<p>
	　　进诣王舍城忆念摩竭王</p>
<p>
	　　先所修要誓世尊既至已</p>
<p>
	　　止住于杖林瓶沙王闻之</p>
<p>
	　　与大眷属俱举国士女从</p>
<p>
	　　往诣世尊所远见如来坐</p>
<p>
	　　降心伏诸根除去诸俗容</p>
<p>
	　　下车而步进犹如天帝释</p>
<p>
	　　往诣梵天王前顶<a>礼佛</a>足</p>
<p>
	　　敬问体和安佛还慰劳毕</p>
<p>
	　　命令一面坐时王心默念</p>
<p>
	　　释迦大威力胜德迦叶等</p>
<p>
	　　今皆为弟子佛知众心念</p>
<p>
	　　而问于迦叶汝见何福利</p>
<p>
	　　而弃事火法迦叶闻佛命</p>
<p>
	　　惊起大众前胡跪而合掌</p>
<p>
	　　高声白佛言修福事火神</p>
<p>
	　　果报悉轮迥生死烦恼增</p>
<p>
	　　是故我弃舍精勤奉事火</p>
<p>
	　　为求五欲境爱欲增无穷</p>
<p>
	　　是故我弃舍</p>
<p>
	　　事火修咒术离解脱受生</p>
<p>
	　　受生为苦本故舍更求安</p>
<p>
	　　我本谓苦行祠祀设大会</p>
<p>
	　　为最第一胜而更违正道</p>
<p>
	　　是故今弃舍更求胜寂灭</p>
<p>
	　　离生老病死无尽清凉处</p>
<p>
	　　以知此义故放舍事火法</p>
<p>
	　　世尊闻迦叶说自知见事</p>
<p>
	　　欲令诸<a>世间</a>普生净信故</p>
<p>
	　　而告迦叶言汝大士善来</p>
<p>
	　　分别种种法而从于胜道</p>
<p>
	　　今于大众前显汝胜功德</p>
<p>
	　　如巨富长者开现于宝藏</p>
<p>
	　　令贫苦众生增其厌离心</p>
<p>
	　　善哉奉尊教即于大众前</p>
<p>
	　　敛身入正受飘然升<a>虚空</a></p>
<p>
	　　经行住坐卧或举身洞然</p>
<p>
	　　左右出水火不烧亦不濡</p>
<p>
	　　从身出云雨雷电动天地</p>
<p>
	　　举世悉瞻仰纵目观无厌</p>
<p>
	　　异口而同音称叹未曾有</p>
<p>
	　　然后摄<a>神通</a>敬礼世尊足</p>
<p>
	　　佛为我大师我为尊弟子</p>
<p>
	　　奉教闻斯行所作已毕竟</p>
<p>
	　　举世普见彼迦叶为弟子</p>
<p>
	　　决定知世尊真实一切智</p>
<p>
	　　佛知诸会众堪为受法器</p>
<p>
	　　而告瓶沙王汝今善谛听</p>
<p>
	　　心意及诸根斯皆生灭法</p>
<p>
	　　了知生灭过是则平等观</p>
<p>
	　　如是平等观是则为知身</p>
<p>
	　　知身生灭法无取亦无受</p>
<p>
	　　如身诸根觉<a>无我</a>无我所</p>
<p>
	　　纯一苦积聚苦生而苦灭</p>
<p>
	　　已知诸身相无我无我所</p>
<p>
	　　是则之第一无尽清凉处</p>
<p>
	　　我见等烦恼系缚诸世间</p>
<p>
	　　既见无我所诸缚悉解脱</p>
<p>
	　　不实见所缚见实则解脱</p>
<p>
	　　世间摄<a>受戒</a>则为邪摄受</p>
<p>
	　　若彼有我者或常或无常</p>
<p>
	　　生死二边见其过最尤甚</p>
<p>
	　　若使无常者<a>修行</a>则无果</p>
<p>
	　　亦不受后身无功而解脱</p>
<p>
	　　若使有常者无死生中间</p>
<p>
	　　则应同虚空无生亦无灭</p>
<p>
	　　若使有我者则应一切同</p>
<p>
	　　一切皆有我无业果自成</p>
<p>
	　　若有我作者不应苦修行</p>
<p>
	　　彼有<a>自在</a>主何须造作为</p>
<p>
	　　若我则有常理不容变异</p>
<p>
	　　见有苦乐相云何言有常</p>
<p>
	　　知生则解脱远离诸尘垢</p>
<p>
	　　一切悉有常何用解脱为</p>
<p>
	　　无我不唯言理实无实性</p>
<p>
	　　不见我作事云何说我作</p>
<p>
	　　我既无所作亦无作我者</p>
<p>
	　　无此二事故真实无有我</p>
<p>
	　　无作者知者无主而常迁</p>
<p>
	　　生死日夜流汝今听我说</p>
<p>
	　　六根六境界因缘六识生</p>
<p>
	　　三事会生触心念业随转</p>
<p>
	　　阳珠遇干草缘日火随生</p>
<p>
	　　诸根境界识士夫生亦然</p>
<p>
	　　芽因种子生种非即是芽</p>
<p>
	　　不即亦不异众生生亦然</p>
<p>
	　　世尊说真实平等第一义</p>
<p>
	　　瓶沙王欢喜离垢<a>法眼</a>生</p>
<p>
	　　王眷属人民百千诸鬼神</p>
<p>
	　　闻说<a>甘露</a>法亦随离诸尘</p>
<p>
	　　佛所行赞大弟子出家品第十七</p>
<p>
	　　尔时瓶沙王稽首请世尊</p>
<p>
	　　迁住于竹林哀受故默然</p>
<p>
	　　王已见<a>真谛</a>奉拜而还宫</p>
<p>
	　　世尊与大众徙居安竹园</p>
<p>
	　　为度众生故建立慧灯明</p>
<p>
	　　以梵住天住贤圣住而住</p>
<p>
	　　时阿湿波誓调心御诸根</p>
<p>
	　　时至行乞食入于王舍城</p>
<p>
	　　容貌世挺特威仪安序庠</p>
<p>
	　　城中诸士女见者莫不欢</p>
<p>
	　　<a>行者</a>为住步前迎后风驰</p>
<p>
	　　迦毗罗仙人广度诸弟子</p>
<p>
	　　第一胜多闻其名<a>舍利弗</a></p>
<p>
	　　见比丘庠序闲雅静诸根</p>
<p>
	　　蹰路而待至举手请问言</p>
<p>
	　　年少静仪容我所未曾见</p>
<p>
	　　得何胜妙法为宗事何师</p>
<p>
	　　师教何所说愿告决所疑</p>
<p>
	　　比丘欣彼问和颜逊辞答</p>
<p>
	　　一切智具足<a>甘蔗</a>胜族生</p>
<p>
	　　<a>天人</a>中最尊是则我大师</p>
<p>
	　　我年既幼稚学日又初浅</p>
<p>
	　　岂能宣大师甚深微妙义</p>
<p>
	　　今当以浅智略说师教法</p>
<p>
	　　一切有法生皆从因缘起</p>
<p>
	　　生灭法悉灭说道为方便</p>
<p>
	　　二生忧波提随听心内融</p>
<p>
	　　远离诸尘垢清净法眼生</p>
<p>
	　　先所修决定知因及无因</p>
<p>
	　　一切无所作皆由自在天</p>
<p>
	　　令闻因缘法无我智开明</p>
<p>
	　　增微诸烦恼无能究竟除</p>
<p>
	　　唯有如来教永尽而无遗</p>
<p>
	　　非摄受我所而能离吾我</p>
<p>
	　　明因日灯兴熟能令无光</p>
<p>
	　　如断莲花茎微丝犹连绵</p>
<p>
	　　佛教除烦恼犹断石无余</p>
<p>
	　　敬礼比丘足退辞而还家</p>
<p>
	　　比丘乞食已亦还归竹园</p>
<p>
	　　<a>舍利</a>弗还家貌色甚和雅</p>
<p>
	　　善友大目连同体闻才均</p>
<p>
	　　遥见舍利弗颜仪甚熙怡</p>
<p>
	　　告言今见汝而有异常容</p>
<p>
	　　素性至沉隐欢相见于今</p>
<p>
	　　必得甘露法此相非无因</p>
<p>
	　　答言如来告实获未曾法</p>
<p>
	　　即请而为说闻则心开解</p>
<p>
	　　诸尘垢亦除随生正法眼</p>
<p>
	　　久殖妙因果如观掌中灯</p>
<p>
	　　得佛不动信俱行诣佛所</p>
<p>
	　　与徒众弟子二百五十人</p>
<p>
	　　佛遥见二贤而告诸众言</p>
<p>
	　　彼来者二人吾上首弟子</p>
<p>
	　　一智能无双二神足第一</p>
<p>
	　　以深净<a>梵音</a>即命汝善来</p>
<p>
	　　此有清凉法出家究竟道</p>
<p>
	　　手执三掎杖萦发持澡瓶</p>
<p>
	　　闻佛善来声即变成沙门</p>
<p>
	　　二师及弟子悉成比丘仪</p>
<p>
	　　稽首世尊足却坐于一面</p>
<p>
	　　随顺为说法皆得罗汉道</p>
<p>
	　　尔时有二生迦叶族明灯</p>
<p>
	　　多闻身相具财盈妻极贤</p>
<p>
	　　厌舍而出家志求解脱道</p>
<p>
	　　路由多子塔忽遇释迦文</p>
<p>
	　　光仪显明耀犹若祠天幢</p>
<p>
	　　肃然举身敬稽首顶礼足</p>
<p>
	　　尊为我大师我是尊弟子</p>
<p>
	　　久远积痴冥愿为作灯明</p>
<p>
	　　佛知彼二生心乐崇解脱</p>
<p>
	　　清净软和音命之以善来</p>
<p>
	　　闻命心融泰形神疲劳息</p>
<p>
	　　心栖胜解脱寂静离诸尘</p>
<p>
	　　大悲随所应略为其解说</p>
<p>
	　　领解诸深法成四无碍辩</p>
<p>
	　　大德普流闻故名大迦叶</p>
<p>
	　　本见身我异或见我即身</p>
<p>
	　　有我及我所斯见已永除</p>
<p>
	　　唯见众苦聚离苦则无余</p>
<p>
	　　持戒修苦行非因而见因</p>
<p>
	　　平等见苦性永无他聚心</p>
<p>
	　　若有若见无二见生犹豫</p>
<p>
	　　平等见真谛决定无复疑</p>
<p>
	　　染着于财色迷醉贪欲生</p>
<p>
	　　无常不净想贪爱永已乖</p>
<p>
	　　慈心平等念怨亲无异想</p>
<p>
	　　哀愍于一切则消瞋恚毒</p>
<p>
	　　依色诸有对种种杂想生</p>
<p>
	　　思惟坏色想则断色于爱</p>
<p>
	　　虽生无色天命亦要之尽</p>
<p>
	　　愚于四正受而生解脱想</p>
<p>
	　　寂灭离诸想无色贪永除</p>
<p>
	　　动乱心变逆犹狂风鼓浪</p>
<p>
	　　深入坚固定寂止掉乱心</p>
<p>
	　　观法无我所生灭不坚固</p>
<p>
	　　不见软中上我慢心自忘</p>
<p>
	　　炽然智能灯离诸痴冥暗</p>
<p>
	　　见尽无尽法无明悉无余</p>
<p>
	　　思惟十功德十种烦恼灭</p>
<p>
	　　苏息作已作深感仰尊颜</p>
<p>
	　　离三而得三三弟子除三</p>
<p>
	　　犹三星布列三十三司弟</p>
<p>
	　　列侍于三五三侍佛亦然</p>
<p>
	　　佛所行赞化给孤独品第十八</p>
<p>
	　　时有大长者名曰给孤独</p>
<p>
	　　巨富财无量广施济贫乏</p>
<p>
	　　远从于北方憍萨罗国来</p>
<p>
	　　止一知识舍主人名首罗</p>
<p>
	　　闻佛兴于世近住于竹园</p>
<p>
	　　承名重其德即夜诣彼林</p>
<p>
	　　如来已知彼根熟净信生</p>
<p>
	　　随宜称其实而为说法言</p>
<p>
	　　汝已乐正法净<a>信心</a>虚渴</p>
<p>
	　　能减于睡眠而来敬礼我</p>
<p>
	　　今日当为汝具设初宾仪</p>
<p>
	　　汝宿殖德本坚固净其望</p>
<p>
	　　闻佛名欢喜堪为正法器</p>
<p>
	　　虚怀广行惠周给于贫穷</p>
<p>
	　　名德普流闻果成由宿因</p>
<p>
	　　今当行法施至心精诚施</p>
<p>
	　　时施寂静施兼受持净戒</p>
<p>
	　　戒为庄严具能转于恶趣</p>
<p>
	　　令人上升天报以天五乐</p>
<p>
	　　诸求为大苦爱欲集诸过</p>
<p>
	　　当修远离恶离欲寂静乐</p>
<p>
	　　知老病死苦世间之大患</p>
<p>
	　　正观察世间离生老病死</p>
<p>
	　　既见于人间有老病死苦</p>
<p>
	　　生天亦复然无有常存者</p>
<p>
	　　无常则是苦苦则无有我</p>
<p>
	　　无常苦非我何有我我所</p>
<p>
	　　知苦即是苦集者则为集</p>
<p>
	　　苦灭即寂静道即安隐处</p>
<p>
	　　群生流动性当知是苦本</p>
<p>
	　　厌末塞其源不愿有非有</p>
<p>
	　　生老死盛火世间普炽然</p>
<p>
	　　见生死动摇当习于无想</p>
<p>
	　　三摩提究竟甘露寂静处</p>
<p>
	　　空无我我所世间悉如幻</p>
<p>
	　　当观于此身诸大众行聚</p>
<p>
	　　长者闻说法即得于初果</p>
<p>
	　　生死海消灭唯有一滴余</p>
<p>
	　　空闲修离欲第一有无身</p>
<p>
	　　不如今俗人见谛真解脱</p>
<p>
	　　不离诸苦行种种异见网</p>
<p>
	　　虽至第一有不见真实义</p>
<p>
	　　邪想着天福有爱缚转深</p>
<p>
	　　长者闻说法阴盖焕然开</p>
<p>
	　　逮得于<a>正见</a>诸邪见永除</p>
<p>
	　　犹如秋厉风飘散于重云</p>
<p>
	　　不计自在因亦非邪因生</p>
<p>
	　　亦复非无因而生于世间</p>
<p>
	　　若自在天生无长幼先后</p>
<p>
	　　亦无五道轮生者不应灭</p>
<p>
	　　亦不应灾患为恶亦非过</p>
<p>
	　　净与不净业斯由自在天</p>
<p>
	　　若自在天生世间不应疑</p>
<p>
	　　如子从父生孰不识其尊</p>
<p>
	　　人遭穷苦时不应反怨天</p>
<p>
	　　悉应宗自在不应奉余神</p>
<p>
	　　自在是作者不应名自在</p>
<p>
	　　以其是作故彼则应常作</p>
<p>
	　　常作则自劳何名为自在</p>
<p>
	　　若<a>无心</a>而作如婴儿所为</p>
<p>
	　　若有心而作有心非自在</p>
<p>
	　　苦乐由众生则非自在作</p>
<p>
	　　自在生苦乐彼应有爱憎</p>
<p>
	　　已有爱憎故不应称自在</p>
<p>
	　　若复自在作众生应默然</p>
<p>
	　　任彼自在力何用修善为</p>
<p>
	　　正复修<a>善恶</a>不应有业报</p>
<p>
	　　自在若业生一切则共业</p>
<p>
	　　若是共业者皆应称自在</p>
<p>
	　　自在若无因一切亦应无</p>
<p>
	　　若因余自在自在应无穷</p>
<p>
	　　是故诸众生悉无有作者</p>
<p>
	　　当知自在义于此论则坏</p>
<p>
	　　一切义相违无说则有过</p>
<p>
	　　若复自性生其过亦如是</p>
<p>
	　　诸明因论者未曾如是说</p>
<p>
	　　无所依无因而能有所作</p>
<p>
	　　彼彼皆由因犹如依种子</p>
<p>
	　　是故知一切则非自性生</p>
<p>
	　　一切诸所作非唯一因生</p>
<p>
	　　而说一自性是故则非因</p>
<p>
	　　若言彼自性周满一切处</p>
<p>
	　　若周满一切亦无能所作</p>
<p>
	　　既无能所作是则非为因</p>
<p>
	　　若遍一切处一切有作者</p>
<p>
	　　是则一切时常应有所作</p>
<p>
	　　若言常作者无待时生物</p>
<p>
	　　是故应当知非自性为因</p>
<p>
	　　又说彼自性离一切求那</p>
<p>
	　　一切所作事亦应离求那</p>
<p>
	　　一切诸世间悉见有求那</p>
<p>
	　　是故知自性亦复非为因</p>
<p>
	　　若说彼自性异于求那者</p>
<p>
	　　以常为因故其性不应异</p>
<p>
	　　众生求那异故自性非因</p>
<p>
	　　自性若常者事亦不应坏</p>
<p>
	　　以自性为因因果理应同</p>
<p>
	　　世间见坏故当知别有因</p>
<p>
	　　若彼自性因不应求解脱</p>
<p>
	　　以有自性故应任彼生灭</p>
<p>
	　　假令得解脱自性还生缚</p>
<p>
	　　若自性不见为见法因者</p>
<p>
	　　此亦非为因因果理殊故</p>
<p>
	　　世间诸见事因果悉俱见</p>
<p>
	　　若自性无心不应有心因</p>
<p>
	　　如见烟知火因果类相求</p>
<p>
	　　非彼因不见而生于见事</p>
<p>
	　　犹金造器服始终不离金</p>
<p>
	　　自性是事因始终岂得殊</p>
<p>
	　　若使时作者不应求解脱</p>
<p>
	　　以彼时常故应任彼时节</p>
<p>
	　　世间无有边时节亦复然</p>
<p>
	　　是故修行者不应方便求</p>
<p>
	　　陀罗骠求那世间一异论</p>
<p>
	　　虽有种种说当知非一因</p>
<p>
	　　若说我作者应随欲而生</p>
<p>
	　　而今不随欲云何说我作</p>
<p>
	　　不欲而更得欲者反更违</p>
<p>
	　　苦乐不自在云何言我作</p>
<p>
	　　若使我作者应无恶趣业</p>
<p>
	　　种种业果生故知非我作</p>
<p>
	　　言我随时作时应唯作善</p>
<p>
	　　善恶<a>随缘</a>生故知非我作</p>
<p>
	　　若使无因作不应修方便</p>
<p>
	　　一切自然定修因何所为</p>
<p>
	　　世间种种业而获种种果</p>
<p>
	　　是故知一切非为无因作</p>
<p>
	　　有心及无心悉从因缘起</p>
<p>
	　　世间一切法非无因生者</p>
<p>
	　　长者心开解通达胜妙义</p>
<p>
	　　一相实智生决定了真谛</p>
<p>
	　　敬礼世尊足合掌而启请</p>
<p>
	　　居在舍婆提土地丰安乐</p>
<p>
	　　波斯匿大王师子元族胄</p>
<p>
	　　福德名称流远近所宗敬</p>
<p>
	　　欲造立精舍唯愿哀愍受</p>
<p>
	　　知佛心平等所居不求安</p>
<p>
	　　愍彼众生故不违我所请</p>
<p>
	　　佛知长者心大施发于今</p>
<p>
	　　无染无所着善护众生心</p>
<p>
	　　汝已见真谛素心好行施</p>
<p>
	　　钱财非常宝宜应速施为</p>
<p>
	　　如藏库被烧已出者为珍</p>
<p>
	　　明人知无常出财广行惠</p>
<p>
	　　悭贪者守惜恐尽不受用</p>
<p>
	　　亦不畏无常徒失增忧悔</p>
<p>
	　　应时应器施如健夫临敌</p>
<p>
	　　能施而能战是则勇慧士</p>
<p>
	　　施者众所爱善称广流闻</p>
<p>
	　　良善乐为友命终心常欢</p>
<p>
	　　无悔亦无怖不生饿鬼趣</p>
<p>
	　　此则为花报其果难思议</p>
<p>
	　　轮回六趣中良伴无过施</p>
<p>
	　　若生天人中为众所奉事</p>
<p>
	　　生于<a>畜生道</a>施报随受乐</p>
<p>
	　　智能修寂定无依无有数</p>
<p>
	　　虽获甘露道犹资施以成</p>
<p>
	　　缘彼惠施故修八大人念</p>
<p>
	　　<a>随念</a>欢喜心决定三摩提</p>
<p>
	　　三昧增智能能正观生灭</p>
<p>
	　　正观生灭已次第得解脱</p>
<p>
	　　舍财惠施者蠲除于贪着</p>
<p>
	　　慈悲恭敬与兼除嫉恚慢</p>
<p>
	　　明见惠施果无施痴见除</p>
<p>
	　　诸结烦恼灭斯由于惠施</p>
<p>
	　　当知惠施者则为解脱因</p>
<p>
	　　犹如人种栽为荫花果故</p>
<p>
	　　布施亦如是报乐大涅盘</p>
<p>
	　　不坚固财施获报坚固果</p>
<p>
	　　施食唯得力施衣得好色</p>
<p>
	　　若建立精舍众果具足成</p>
<p>
	　　或施求五欲或贪求大财</p>
<p>
	　　或为名闻施有求生天乐</p>
<p>
	　　或为免贫苦唯汝无想施</p>
<p>
	　　施中之最上无利而不获</p>
<p>
	　　汝心有所弘宜令速成就</p>
<p>
	　　痴爱心来游清净眼开还</p>
<p>
	　　长者受佛教惠心转增明</p>
<p>
	　　请优波低舍贤友而同归</p>
<p>
	　　还彼憍萨罗周行择良墟</p>
<p>
	　　见太子祇园林流极清闲</p>
<p>
	　　往诣太子所请求买其田</p>
<p>
	　　太子甚宝惜元无出卖心</p>
<p>
	　　设布黄金满犹尚地不迁</p>
<p>
	　　长者心欢喜即遍布黄金</p>
<p>
	　　祇言我不与汝云何布金</p>
<p>
	　　长者言不与何言满黄金</p>
<p>
	　　二人共诤讼延及断事官</p>
<p>
	　　众皆叹奇特祇亦知其诚</p>
<p>
	　　广问其因缘辞言立精舍</p>
<p>
	　　供养于如来并及比丘僧</p>
<p>
	　　太子闻佛名其心即开悟</p>
<p>
	　　唯取其半金求和同建立</p>
<p>
	　　汝地我树林共以供养佛</p>
<p>
	　　长者地祇林以付舍利弗</p>
<p>
	　　经始立精舍昼夜勤速成</p>
<p>
	　　高显胜庄严犹四天王宫</p>
<p>
	　　随法顺道宜称如来所应</p>
<p>
	　　世间未曾有增晖舍卫城</p>
<p>
	　　如来现神荫众圣集安居</p>
<p>
	　　无侍者哀降有侍资道宜</p>
<p>
	　　长者乘斯福寿尽上升天</p>
<p>
	　　子孙继其业历世种<a>福田</a></p>
<p>
	　　佛所行赞父子相见品第十九</p>
<p>
	　　佛于摩竭国化种种异道</p>
<p>
	　　悉从一味法如日映众星</p>
<p>
	　　出彼五山城与千弟子俱</p>
<p>
	　　前后眷属从往诣尼金山</p>
<p>
	　　近伽维罗卫而生报恩心</p>
<p>
	　　当修法供养以奉于父王</p>
<p>
	　　王师及大臣先遣伺候人</p>
<p>
	　　常寻从左右瞻察其进止</p>
<p>
	　　知佛欲还国驱驰而先白</p>
<p>
	　　太子远游学愿满今来还</p>
<p>
	　　王闻大欢喜严驾即出迎</p>
<p>
	　　举国诸士庶悉皆从王行</p>
<p>
	　　渐近遥见<a>佛光</a>相倍昔容</p>
<p>
	　　处于大众中犹如梵天王</p>
<p>
	　　下车而徐进恐为法留难</p>
<p>
	　　瞻颜内欣踊口莫知所言</p>
<p>
	　　顾贪居俗累子超然登仙</p>
<p>
	　　虽子居道尊未知称何名</p>
<p>
	　　自惟久思渴今日无由宣</p>
<p>
	　　子今默然坐安隐不改容</p>
<p>
	　　久别无<a>感情</a>令我心独悲</p>
<p>
	　　如人久虚渴路逢清冷泉</p>
<p>
	　　奔驰而欲饮临泉忽枯渴</p>
<p>
	　　今我见其子犹是本光颜</p>
<p>
	　　心疏气高绝都无荫流心</p>
<p>
	　　抑情虚望断如渴对枯泉</p>
<p>
	　　未见繁想驰对目则无欢</p>
<p>
	　　如人念离亲忽见画形像</p>
<p>
	　　应王四天下犹若曼陀王</p>
<p>
	　　汝今行乞食斯道何足荣</p>
<p>
	　　安静如须弥光相如日明</p>
<p>
	　　庠行牛王步<a>无畏</a>师子吼</p>
<p>
	　　不受四天封乞求而养身</p>
<p>
	　　佛知父王心犹存于子想</p>
<p>
	　　为开其心故并哀一切众</p>
<p>
	　　神足升虚空两手捧日月</p>
<p>
	　　游行于空中种种作异变</p>
<p>
	　　或分身无量还复合为一</p>
<p>
	　　或入水如地或入地如水</p>
<p>
	　　石壁不碍身左右出水火</p>
<p>
	　　父王大欢喜父子情悉除</p>
<p>
	　　空中莲花座而为王说法</p>
<p>
	　　知王心慈念为子增忧悲</p>
<p>
	　　缠绵爱念子宜应速除灭</p>
<p>
	　　息爱静其心受我子养法</p>
<p>
	　　人子所未奉今以奉父王</p>
<p>
	　　父未从子得今从子得之</p>
<p>
	　　人王之奇特天王亦希有</p>
<p>
	　　胜妙甘露道今以奉大王</p>
<p>
	　　自业业受生业依业果报</p>
<p>
	　　当知业因果勤习度世业</p>
<p>
	　　谛观于世间唯业为良朋</p>
<p>
	　　亲戚及与身深爱相恋慕</p>
<p>
	　　命终神独往唯业良朋随</p>
<p>
	　　轮回于五趣三业三种生</p>
<p>
	　　爱欲为其因种种类差别</p>
<p>
	　　今当竭其力净治身口业</p>
<p>
	　　昼夜勤修习息乱心寂然</p>
<p>
	　　唯此为己利离此悉非我</p>
<p>
	　　当知<a>三界</a>有犹若海涛波</p>
<p>
	　　难乐难习近当修第四业</p>
<p>
	　　生死五道轮犹众星旋转</p>
<p>
	　　诸天亦迁变人中岂得常</p>
<p>
	　　涅盘为最安禅寂乐中胜</p>
<p>
	　　人王五欲乐危险多恐怖</p>
<p>
	　　犹毒蛇同居何有须臾欢</p>
<p>
	　　明人见世间如盛火围繞</p>
<p>
	　　恐怖无暂安求离生老死</p>
<p>
	　　无尽寂静处慧者之所居</p>
<p>
	　　不须利器仗象马以兵车</p>
<p>
	　　调伏贪恚痴天下敌无胜</p>
<p>
	　　知苦断苦因证灭修方便</p>
<p>
	　　正觉四真谛恶趣恐怖除</p>
<p>
	　　先现妙神通令王心欢喜</p>
<p>
	　　信乐情已深堪为正法器</p>
<p>
	　　合掌而赞叹奇哉誓果成</p>
<p>
	　　奇哉大苦离奇哉<a>饶益</a>我</p>
<p>
	　　虽先增忧悲缘悲故获利</p>
<p>
	　　奇哉我今日生子果报成</p>
<p>
	　　宜舍胜妙乐宜精勤习苦</p>
<p>
	　　宜离亲族荣宜割恩爱情</p>
<p>
	　　古昔诸仙王唐苦而无功</p>
<p>
	　　清凉安隐处汝今悉已获</p>
<p>
	　　自安而安彼大悲济众生</p>
<p>
	　　昔本住世间为转轮王者</p>
<p>
	　　无自在神通令我心开解</p>
<p>
	　　亦无此妙法使我今日欢</p>
<p>
	　　设为转轮王生死绪不绝</p>
<p>
	　　今已绝生死轮回大苦灭</p>
<p>
	　　能为众生类广说甘露法</p>
<p>
	　　如此妙神通智能甚深广</p>
<p>
	　　永灭生死苦为天人之上</p>
<p>
	　　虽居圣王位终不获斯利</p>
<p>
	　　如是赞叹已法爱增恭敬</p>
<p>
	　　居王父尊位<a>谦卑</a>稽首礼</p>
<p>
	　　国中诸人民睹佛神通力</p>
<p>
	　　闻说深妙法兼见王敬重</p>
<p>
	　　合掌头面礼悉生奇特想</p>
<p>
	　　厌患居俗累咸生出家心</p>
<p>
	　　释种诸王子心悟<a>道果</a>成</p>
<p>
	　　悉厌世荣乐舍亲爱出家</p>
<p>
	　　阿难陀难陀金毗阿那律</p>
<p>
	　　难图跋难陀及军荼陀那</p>
<p>
	　　如是等上首及余释种子</p>
<p>
	　　悉从于佛教受法为弟子</p>
<p>
	　　匡国大臣子优陀夷为首</p>
<p>
	　　与诸王子俱随次而出家</p>
<p>
	　　又阿低<a>梨子</a>名曰优波离</p>
<p>
	　　见彼诸王子大臣子出家</p>
<p>
	　　心感情开解亦受出家法</p>
<p>
	　　父王见其子神力诸功德</p>
<p>
	　　自亦入清流甘露正法门</p>
<p>
	　　舍王位国土禅一甘露饭</p>
<p>
	　　闲居修静默处宫习王仙</p>
<p>
	　　如来悉随摄本族知识已</p>
<p>
	　　道中颜和悦亲戚欢喜随</p>
<p>
	　　时至应乞食入迦维罗卫</p>
<p>
	　　城中诸士女惊喜举声唱</p>
<p>
	　　悉达阿罗陀学道成而归</p>
<p>
	　　内外转相告巨细驰出看</p>
<p>
	　　门户窗牖中比肩而侧目</p>
<p>
	　　见佛身相好光明甚晖曜</p>
<p>
	　　外着<a>袈裟</a>衣身光内彻照</p>
<p>
	　　犹如日圆轮内外相映发</p>
<p>
	　　观者心悲喜合掌涕泪流</p>
<p>
	　　见佛庠序步敛形摄诸根</p>
<p>
	　　妙身显法仪敬惜增悲叹</p>
<p>
	　　剃发毁形好身被染色衣</p>
<p>
	　　堂堂仪雅容束身视地行</p>
<p>
	　　应戴羽宝盖手揽飞龙辔</p>
<p>
	　　如何冒游尘执钵而行乞</p>
<p>
	　　艺足伏怨敌貌足婇女欢</p>
<p>
	　　华服冠天冠黎民咸首阳</p>
<p>
	　　如何屈茂容拘心制其形</p>
<p>
	　　舍妙欲光服素身着染衣</p>
<p>
	　　见何相何求与世五欲怨</p>
<p>
	　　舍贤妻爱子乐独而孤游</p>
<p>
	　　难哉彼贤妃长夜抱忧思</p>
<p>
	　　而今闻出家性命犹能全</p>
<p>
	　　不审净饭王竟见此子不</p>
<p>
	　　见其妙相身毁形而出家</p>
<p>
	　　怨家犹痛惜父见岂能安</p>
<p>
	　　爱子罗睺罗泣涕常悲恋</p>
<p>
	　　见无抚慰心用学此道为</p>
<p>
	　　诸明相法者咸言太子生</p>
<p>
	　　具足大人相应享食四海</p>
<p>
	　　观今之所为斯则皆虚谈</p>
<p>
	　　如是比众多纷纭而乱说</p>
<p>
	　　如来心无着无欣亦无戚</p>
<p>
	　　慈悲愍众生欲令脱贫苦</p>
<p>
	　　增长彼善根并为当来世</p>
<p>
	　　显其少欲迹兼除俗尘谤</p>
<p>
	　　入贫里乞食精粗任所得</p>
<p>
	　　巨细不择门满钵归山林</p>
<p>
	　　佛所行赞受祇桓精舍品第二十</p>
<p>
	　　世尊已开化迦维罗卫人</p>
<p>
	　　随缘度已毕与大众俱行</p>
<p>
	　　往憍萨罗国诣波斯匿王</p>
<p>
	　　祇桓已庄严堂舍悉周备</p>
<p>
	　　流泉相灌注花果悉敷荣</p>
<p>
	　　水陆众奇鸟随类群和鸣</p>
<p>
	　　众美世无比若稽罗山宫</p>
<p>
	　　给孤独长者眷属寻路迎</p>
<p>
	　　散花烧名香奉请入祇桓</p>
<p>
	　　手执金龙瓶躬跪注长水</p>
<p>
	　　以祇桓精舍奉施十方僧</p>
<p>
	　　世尊咒愿受镇国令久安</p>
<p>
	　　给孤独长者福庆流无穷</p>
<p>
	　　时波斯匿王闻世尊已至</p>
<p>
	　　严驾出祇桓敬礼世尊足</p>
<p>
	　　却坐于一面合掌白佛言</p>
<p>
	　　不图卑小国忽成大吉祥</p>
<p>
	　　恶逆多殃灾岂能感大人</p>
<p>
	　　今得睹圣颜沐浴饮清化</p>
<p>
	　　鄙虽处凡品蒙圣入胜流</p>
<p>
	　　如风拂香林气合成熏飚</p>
<p>
	　　众鸟集须弥异色齐金光</p>
<p>
	　　得与明人会蒙荫而同荣</p>
<p>
	　　野夫供仙人生为三足星</p>
<p>
	　　世利皆有尽圣利永无穷</p>
<p>
	　　人王多愆咎遇圣利常安</p>
<p>
	　　佛知王心至乐法如帝释</p>
<p>
	　　唯有二种着不能忘财色</p>
<p>
	　　知时知心行而为王说法</p>
<p>
	　　恶业卑下士见善犹知敬</p>
<p>
	　　况复自在王积德乘宿因</p>
<p>
	　　遇佛加恭敬此乃非为难</p>
<p>
	　　国素静民安非见佛所增</p>
<p>
	　　今当略说法大王且谛听</p>
<p>
	　　受持我所说见我功果成</p>
<p>
	　　命终形神乖亲戚悉别离</p>
<p>
	　　唯有善恶业始终而影随</p>
<p>
	　　当崇法王业子养于万民</p>
<p>
	　　现世名称流命终上升天</p>
<p>
	　　纵情不顺法今苦后无欢</p>
<p>
	　　古昔羸马王顺法受天福</p>
<p>
	　　金步王行恶寿终生恶道</p>
<p>
	　　我今为大王略说善恶法</p>
<p>
	　　大要当慈心观民犹一子</p>
<p>
	　　不迫亦不害善摄持诸根</p>
<p>
	　　舍邪就正路不自举下人</p>
<p>
	　　结友于苦行勿习邪见朋</p>
<p>
	　　勿恃王威势勿听邪佞言</p>
<p>
	　　勿恼诸苦行莫逾王正典</p>
<p>
	　　<a>念佛</a>维正法调伏非法者</p>
<p>
	　　现为人中上德将隆道中</p>
<p>
	　　深思无常想身命念念迁</p>
<p>
	　　栖心高胜境志求清凉津</p>
<p>
	　　保慈自在乐来世增其欢</p>
<p>
	　　传名于旷劫必报如来恩</p>
<p>
	　　如人爱甜果必种其良栽</p>
<p>
	　　有从明入暗有从暗入明</p>
<p>
	　　有暗暗相续有明明相因</p>
<p>
	　　智者舍三品当学始终明</p>
<p>
	　　言恶群向应善唱随者难</p>
<p>
	　　无有不作果作者不败亡</p>
<p>
	　　创业不勤习至竟莫能为</p>
<p>
	　　素不修善因后致乐无斯</p>
<p>
	　　既往无息期是故当修善</p>
<p>
	　　自省不为恶自作自受故</p>
<p>
	　　犹四石山合众生无逃处</p>
<p>
	　　生老病死山群生脱无由</p>
<p>
	　　唯有行正法出斯苦重山</p>
<p>
	　　世间悉无常五欲境如电</p>
<p>
	　　老死锥锋端何应习非法</p>
<p>
	　　古昔诸胜王犹若自在天</p>
<p>
	　　勇健志腾虚暂显已磨灭</p>
<p>
	　　劫火镕须弥海水悉枯竭</p>
<p>
	　　况身如泡沫而望久存世</p>
<p>
	　　猛风止随蓝日光翳须弥</p>
<p>
	　　盛火水所消有物悉归灭</p>
<p>
	　　此身无常器长夜苦守护</p>
<p>
	　　广资以财色放逸生憍慢</p>
<p>
	　　死时忽然至挺直如枯木</p>
<p>
	　　明人见斯变勤修岂睡眠</p>
<p>
	　　生死独摇机不止会堕落</p>
<p>
	　　不习不续乐苦报者不为</p>
<p>
	　　不近不胜友不学不断智</p>
<p>
	　　学不受有智受必令无身</p>
<p>
	　　有身不染境染境为大过</p>
<p>
	　　虽生无色天不免时迁变</p>
<p>
	　　当学不变身不变则无过</p>
<p>
	　　以有此身故为众苦之本</p>
<p>
	　　是故诸智者息本于无身</p>
<p>
	　　一切众生类斯由欲生苦</p>
<p>
	　　是故于欲有当生厌离心</p>
<p>
	　　厌离于欲有则不受众苦</p>
<p>
	　　虽生色无色变易为大患</p>
<p>
	　　以不寂静故况不离于欲</p>
<p>
	　　如是观三界无常无有主</p>
<p>
	　　众苦常炽然智者岂愿乐</p>
<p>
	　　如树盛火然众鸟岂群集</p>
<p>
	　　觉者为明士离此则无明</p>
<p>
	　　此则开觉士离此则非觉</p>
<p>
	　　此则应所作离此则不应</p>
<p>
	　　此则为近宗离此与理乖</p>
<p>
	　　言此<a>殊胜</a>法非在家所应</p>
<p>
	　　此则为非说法唯在人弘</p>
<p>
	　　患热入冷水一切得清凉</p>
<p>
	　　冥室灯火明悉睹于五色</p>
<p>
	　　<a>修道</a>亦如是道俗无异方</p>
<p>
	　　或山居堕罪或在家升仙</p>
<p>
	　　痴冥为巨海邪见为涛波</p>
<p>
	　　群生随爱流漂转莫能度</p>
<p>
	　　智能为轻舟坚持三昧正</p>
<p>
	　　方便鼓念楫能济无知海</p>
<p>
	　　时王专心听一切智所说</p>
<p>
	　　厌薄于俗荣知王者无欢</p>
<p>
	　　如逸醉犴象醉醒纯熟还</p>
<p>
	　　时有诸外道见王信敬佛</p>
<p>
	　　咸求于大王与佛决神通</p>
<p>
	　　时王白世尊愿从彼所求</p>
<p>
	　　佛即默然许种种诸异见</p>
<p>
	　　五通神仙士悉来诣佛所</p>
<p>
	　　佛即现神力正基坐空中</p>
<p>
	　　普放大光明如日耀朝阳</p>
<p>
	　　外道悉降伏国民普归宗</p>
<p>
	　　为母说法故即升忉利天</p>
<p>
	　　三月处天宫普化诸天人</p>
<p>
	　　度母报恩毕安居时过还</p>
<p>
	　　诸天众羽从乘于七宝阶</p>
<p>
	　　下至阎浮提诸佛常下处</p>
<p>
	　　无量诸天人乘宫殿随送</p>
<p>
	　　阎浮提君民合掌而仰瞻</p>
<p>
	　　佛所行赞守财醉象调伏品第二十一</p>
<p>
	　　天上教化母及余诸天众</p>
<p>
	　　还游于人中随缘而行化</p>
<p>
	　　树提迦耆婆首罗输卢那</p>
<p>
	　　长者子央伽及无畏王子</p>
<p>
	　　尼瞿屡陀等尸利掘多迦</p>
<p>
	　　尼揵忧波离悉令得解脱</p>
<p>
	　　干陀罗国王其名弗迦罗</p>
<p>
	　　闻说微妙法舍国而出家</p>
<p>
	　　醯茂钵低鬼及波多耆利</p>
<p>
	　　于毗富罗山调伏而受化</p>
<p>
	　　波罗延梵志波沙那山中</p>
<p>
	　　半偈微细义调伏令信乐</p>
<p>
	　　他那摩帝村有鸠咤檀躭</p>
<p>
	　　是二生之首广<a>杀生</a>祠祀</p>
<p>
	　　如来方便化令其入正道</p>
<p>
	　　于毗提诃山大威德天神</p>
<p>
	　　名般遮尸呿受法入决定</p>
<p>
	　　毗纽瑟咤村化彼难陀母</p>
<p>
	　　央伽富梨城降伏大力神</p>
<p>
	　　富那跋陀罗输屡那檀陀</p>
<p>
	　　凶恶大力龙国王及后宫</p>
<p>
	　　悉皆受正法以开甘露门</p>
<p>
	　　于彼侏儒村稽那及尸卢</p>
<p>
	　　志求生天乐化令入正道</p>
<p>
	　　央瞿利摩罗于彼修侔村</p>
<p>
	　　为现神通力化令即调伏</p>
<p>
	　　有大长者子浮梨耆婆男</p>
<p>
	　　大富多钱财如富那跋陀</p>
<p>
	　　即于如来前受化广行施</p>
<p>
	　　于彼跋提村化彼跋提梨</p>
<p>
	　　及与跋陀罗兄弟二鬼神</p>
<p>
	　　毗提诃富利有二<a>婆罗门</a></p>
<p>
	　　一名为大寿二名曰梵寿</p>
<p>
	　　论议以降伏令入于正法</p>
<p>
	　　至毗舍离城化诸罗剎鬼</p>
<p>
	　　并离车师子及诸离车众</p>
<p>
	　　萨遮尼犍子悉令入正法</p>
<p>
	　　阿摩勒迦波有鬼跋陀罗</p>
<p>
	　　及跋陀罗迦跋陀罗劫摩</p>
<p>
	　　又至阿腊山度鬼阿腊婆</p>
<p>
	　　二名鸠摩罗三诃悉多迦</p>
<p>
	　　还至伽阇山度鬼緪迦那</p>
<p>
	　　及针毛夜叉及其姊妹子</p>
<p>
	　　又至波罗奈化彼迦旃延</p>
<p>
	　　然后乘神通至输卢波罗</p>
<p>
	　　化彼诸商人多波揵尼剑</p>
<p>
	　　受其旃檀堂妙香流于今</p>
<p>
	　　至摩醯波低度迦毗罗仙</p>
<p>
	　　牟尼住于彼足蹈于石上</p>
<p>
	　　千辐双轮现终则不磨灭</p>
<p>
	　　至波罗那处化婆罗那鬼</p>
<p>
	　　至摩偷罗国度鬼竭昙摩</p>
<p>
	　　偷罗俱瑟咤度赖咤波罗</p>
<p>
	　　至鞞兰若村度诸婆罗门</p>
<p>
	　　迦利摩沙村度萨毗萨深</p>
<p>
	　　亦复化于彼阿耆尼毗舍</p>
<p>
	　　复还舍卫国度彼瞿昙摩</p>
<p>
	　　阇帝输卢那道迦阿低梨</p>
<p>
	　　还憍萨罗国度外道之师</p>
<p>
	　　弗迦罗婆梨及诸梵志众</p>
<p>
	　　至施多毗迦寂静空闲处</p>
<p>
	　　度诸外道仙令入佛仙路</p>
<p>
	　　至阿输阇国度诸鬼龙众</p>
<p>
	　　至舍毗罗国度二恶龙王</p>
<p>
	　　一名金毗罗二名迦罗迦</p>
<p>
	　　又至跋伽国化度夜叉鬼</p>
<p>
	　　其名曰毗沙那鸠罗父母</p>
<p>
	　　并及大长者令信乐正法</p>
<p>
	　　至俱舍弥国化度瞿师罗</p>
<p>
	　　及二优婆夷波阇郁多罗</p>
<p>
	　　伴等优婆夷众多次第度</p>
<p>
	　　至揵陀罗国度阿婆罗龙</p>
<p>
	　　如是等次第空行水陆性</p>
<p>
	　　皆悉往化度如日照幽冥</p>
<p>
	　　尔时提婆达见佛德殊胜</p>
<p>
	　　内心怀嫉妒退失诸<a>禅定</a></p>
<p>
	　　造诸恶方便破坏正法僧</p>
<p>
	　　登耆阇崛山崩石以打佛</p>
<p>
	　　石分为二分堕于佛左右</p>
<p>
	　　于王平直路放狂醉恶象</p>
<p>
	　　震吼若雷霆勇气奋成云</p>
<p>
	　　横泄而奔走逸越如暴风</p>
<p>
	　　鼻牙尾四足触则莫不摧</p>
<p>
	　　王舍城巷路狼藉杀伤人</p>
<p>
	　　横尸而布路髓脑血流离</p>
<p>
	　　一切诸士女恐怖不出门</p>
<p>
	　　合城悉战悚但闻惊唤声</p>
<p>
	　　有出城驰走有窟穴自藏</p>
<p>
	　　如来众五百时至而入城</p>
<p>
	　　高阁窗牖人启佛令勿行</p>
<p>
	　　如来心安泰怡然无惧容</p>
<p>
	　　唯念贪嫉苦慈心欲令安</p>
<p>
	　　天龙众营从渐至狂象所</p>
<p>
	　　诸比丘逃避唯与阿难俱</p>
<p>
	　　犹法种种相一自性不移</p>
<p>
	　　醉象奋狂怒见佛心即醒</p>
<p>
	　　投身礼佛足犹若太山崩</p>
<p>
	　　莲花掌摩顶如日照乌云</p>
<p>
	　　跪伏佛足下而为说法言</p>
<p>
	　　象莫害大龙象与龙战难</p>
<p>
	　　象欲害大龙终不生善处</p>
<p>
	　　贪恚痴迷醉难降佛已降</p>
<p>
	　　是故汝今日当舍贪恚痴</p>
<p>
	　　已没苦淤泥不舍转更深</p>
<p>
	　　彼象闻佛说醉解心即悟</p>
<p>
	　　身心得安乐如渴饮甘露</p>
<p>
	　　象已受佛化国人悉欢喜</p>
<p>
	　　咸叹唱希有设种种供养</p>
<p>
	　　下善转成中中善进增上</p>
<p>
	　　不信者生信已信者深固</p>
<p>
	　　阿阇世大王见佛降醉象</p>
<p>
	　　心生奇特想欢喜倍增敬</p>
<p>
	　　如来善方便现种种神力</p>
<p>
	　　调伏诸众生随力入正法</p>
<p>
	　　举国修善业犹如劫初人</p>
<p>
	　　彼提婆达兜为恶自缠缚</p>
<p>
	　　先神力飞行今堕无择狱</p>
<p>
	　　佛所行赞庵摩罗女见佛品第二十二</p>
<p>
	　　世尊广化毕而生涅盘心</p>
<p>
	　　发于王舍城诣巴连弗邑</p>
<p>
	　　到已住于彼娑咤利支提</p>
<p>
	　　彼是摩竭提边邑附庸国</p>
<p>
	　　国主婆罗门多闻明经典</p>
<p>
	　　瞻相土安危国之仰观师</p>
<p>
	　　摩竭王遣使敕告彼仰观</p>
<p>
	　　命起于牢城以备于强邻</p>
<p>
	　　世尊记彼地天神所保持</p>
<p>
	　　于中起城郭永固不危亡</p>
<p>
	　　仰观心欢喜共养<a>佛法</a>僧</p>
<p>
	　　佛出彼城门往诣恒河滨</p>
<p>
	　　仰观深敬佛名为瞿昙门</p>
<p>
	　　恒河侧人民皆出迎世尊</p>
<p>
	　　兴种种供养各严船令渡</p>
<p>
	　　世尊以船多偏受违众心</p>
<p>
	　　即以神通力隐身及大众</p>
<p>
	　　忽从此岸没而出于彼岸</p>
<p>
	　　以乘智能船广济于众生</p>
<p>
	　　缘斯德力故济河不凭舟</p>
<p>
	　　恒河侧人民同声唱奇哉</p>
<p>
	　　咸言名此津名为瞿昙津</p>
<p>
	　　城门瞿昙门津名瞿昙津</p>
<p>
	　　斯名流于世历代共称传</p>
<p>
	　　如来复前行至彼鸠梨村</p>
<p>
	　　说法多所化复至那提村</p>
<p>
	　　人民多疫死亲戚悉来问</p>
<p>
	　　诸亲疫死者命终生何所</p>
<p>
	　　佛善知业报悉随问记说</p>
<p>
	　　前至鞞舍离住于庵罗林</p>
<p>
	　　彼庵摩罗女承佛诣其园</p>
<p>
	　　侍女众随从庠序出奉迎</p>
<p>
	　　善执诸情根身服轻素衣</p>
<p>
	　　舍离庄严服自沐浴香花</p>
<p>
	　　犹世贞贤女洁素以祠天</p>
<p>
	　　端正妙容姿犹天玉女形</p>
<p>
	　　佛遥见女来告诸比丘众</p>
<p>
	　　此女极端正能留行者情</p>
<p>
	　　汝等当<a>正念</a>以慧镇其心</p>
<p>
	　　宁在暴虎口狂夫利剑下</p>
<p>
	　　不于女人所而起爱欲情</p>
<p>
	　　女人显恣态若行住坐卧</p>
<p>
	　　乃至画像形悉表妖姿容</p>
<p>
	　　劫夺人善心如何不自防</p>
<p>
	　　现啼笑喜怒纵体而垂肩</p>
<p>
	　　或散发髻倾犹尚乱人心</p>
<p>
	　　况复饰容仪以显妙姿颜</p>
<p>
	　　庄严隐陋形诱诳于愚夫</p>
<p>
	　　迷乱生德想不觉丑秽形</p>
<p>
	　　当观无常苦不净无我所</p>
<p>
	　　谛见其真实灭除贪欲想</p>
<p>
	　　正观于自境天女尚不乐</p>
<p>
	　　况复人间欲而能留人心</p>
<p>
	　　当执精进弓智能锋利箭</p>
<p>
	　　被正念重铠决战于五欲</p>
<p>
	　　宁以热铁枪贯彻于双目</p>
<p>
	　　不以爱欲心而观于女色</p>
<p>
	　　爱欲迷其心炫惑于女色</p>
<p>
	　　乱想而命终必堕三恶道</p>
<p>
	　　畏彼恶道苦不受女人欺</p>
<p>
	　　根不系境界境界不系根</p>
<p>
	　　于中贪欲想由根系境界</p>
<p>
	　　犹如二耕牛同一轭一鞅</p>
<p>
	　　牛不转相缚根境界亦然</p>
<p>
	　　是故当制心勿令其放逸</p>
<p>
	　　佛为诸比丘种种说法已</p>
<p>
	　　彼庵摩罗女渐至世尊前</p>
<p>
	　　见佛坐树下禅定静思惟</p>
<p>
	　　念佛大悲心哀受我树林</p>
<p>
	　　端心敛仪容止素妖冶情</p>
<p>
	　　恭形心纯至稽首接足礼</p>
<p>
	　　世尊命令坐随心为说法</p>
<p>
	　　汝心已纯静表彻外德容</p>
<p>
	　　壮年丰财宝备德兼姿颜</p>
<p>
	　　能信乐正法是则世之难</p>
<p>
	　　丈夫宿智能乐法非为奇</p>
<p>
	　　女人情志弱智浅爱欲深</p>
<p>
	　　而能乐正法此亦为甚难</p>
<p>
	　　人生于世间唯应法自娱</p>
<p>
	　　财色非常宝唯正法为珍</p>
<p>
	　　强良病所坏少壮老所迁</p>
<p>
	　　命为死所困行法无能侵</p>
<p>
	　　所爱莫不离不爱而强邻</p>
<p>
	　　所求不随意唯法为从心</p>
<p>
	　　他力为大苦自在力为欢</p>
<p>
	　　女人悉由他兼怀他子苦</p>
<p>
	　　是故当思惟厌离于女身</p>
<p>
	　　彼庵摩罗女闻法心欢喜</p>
<p>
	　　坚固智增明能断于爱欲</p>
<p>
	　　即自厌女身不染于境界</p>
<p>
	　　虽耻于陋形法力劝其心</p>
<p>
	　　稽首而白佛已蒙尊摄受</p>
<p>
	　　哀受明供养令满其志愿</p>
<p>
	　　佛知彼诚心兼利诸群生</p>
<p>
	　　默然受其请令即随欢喜</p>
<p>
	　　视听转增明作礼而还家</p>
		

	
	

		</div></div><hr><script charset='utf-8' src='../../js/footer.js'></script></body></html>