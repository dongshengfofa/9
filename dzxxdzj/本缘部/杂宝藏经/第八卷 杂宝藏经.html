<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第八卷 杂宝藏经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第八卷 杂宝藏经</center></div><div class='fo'><center>经文出处:来自无量光明网</center><br/><br>
			<p>
	　　<strong>第八卷 杂宝藏经</strong></p>
<p>
	　　元魏西域<a>三藏</a>吉迦夜共昙曜译</p>
<p>
	　　拘尸弥国辅相夫妇恶心于佛佛即化导得须陀洹缘</p>
<p>
	　　佛弟难陀为佛所逼<a>出家</a>得道缘</p>
<p>
	　　大力士化旷野群贼缘</p>
<p>
	　　辅相闻法离欲缘</p>
<p>
	　　尼干子投火聚为佛所度缘</p>
<p>
	　　五百白雁听法生天缘</p>
<p>
	　　提婆达多放护财醉象欲害<a>佛缘</a></p>
<p>
	　　（九五）拘尸弥国辅相夫妇恶心于佛佛即化导得须陀洹缘</p>
<p>
	　　佛在拘尸弥国。有辅相<a>婆罗门</a>。为人狂暴。动不以道。其妇邪谄。亦复无异。夫敕妇言。瞿昙<a>沙门</a>。在此国界。若其来者。闭门莫开。于一日中。如来忽然在其屋中。婆罗门妇。见已默然都不与语。佛便说言。汝婆罗门愚痴邪见。不信三宝。妇闻此语。极大瞋恚。自绝璎珞。着垢腻衣。在地而坐。夫从外来。问言。何以尔耶。答言。瞿昙沙门。骂辱于我。作如是言。汝婆罗门。邪见不信。夫言。且待明日。明日开门。以待佛来。于后日中。佛现出其家。婆罗门即捉利剑。而斫于佛。不能得着。见佛在<a>虚空</a>中。便自惭愧。五体投地。而白佛言。唯愿<a>世尊</a>。来下受我忏悔。佛即来下。受其忏悔。为<a>说法</a>要。夫妇俱得须陀洹道。时诸<a>比丘</a>。闻佛降化如是恶人。各作此言。世尊出世。甚奇甚特。佛告比丘言。非但今日。过去之时。亦曾调伏。比丘白言。不审过去调伏云何。佛言。昔迦尸国有王。名为恶受。极作非法。苦恼百姓。残贼无道。四远贾客。珍琦胜物。皆税夺取。不酬其直。由是之故。国中宝物。遂至大贵。诸人称传。恶名流布。尔时有鹦鹉王。在于林中。闻行路人说王之恶。即自思念。我虽是鸟。尚知其非。今当诣彼为说善道。彼王若闻我语。必作是言。彼鸟之王。犹有善言。奈何人王。为彼讥责。傥能改修。寻即高飞。至王园中。回翔下降。在一树上。值王夫人入园游观。于时鹦鹉。鼓翼嘤鸣。而语之言。王今暴虐无道之甚。残害万民。毒及鸟兽。含气嗷嗷。人畜愤结。呼嗟之音。周闻天下。夫人荷克。与王无异。民之父母。岂应如是。夫人闻已。瞋毒炽盛。此何小鸟。骂我溢口。遣人伺捕。尔时鹦鹉。不惊不畏。入捕者手。夫人得之。即用与王。王语鹦鹉。何以骂我。鹦鹉答言。说王非法。乃欲相益。不敢骂也。时王问言。有何非法。答言。有七事非法。能危王身。问言。何等为七。答言。一者耽荒女色。不务贞正。二者嗜酒醉乱。不恤国事。三者贪着棋博。不修礼教。四者游猎<a>杀生</a>。都无慈心。五者好出恶言。初无善语。六者赋役谪罚。倍加常则。七者不以义理。劫夺民财。有此七事。能危王身。又有三事。倾败王国。王复问言。何谓三事。答言。一者亲近邪佞谄恶之人。二者不附贤圣。不受忠言。三者好伐他国。不养人民。此三不除。倾败之期。非旦则夕。夫为王者。率土归仰。王当如桥济渡万民。王当如秤亲疏皆平。王当如道不违圣踪。王者如日。普照<a>世间</a>。王者如月。与物清凉。王如父母。恩育慈矜。王者如天覆盖一切。王者如地。载养万物。王者如火。为诸万民。烧除恶患。王者如水。润泽四方。应如过去转轮圣王。以十善道。<a>教化</a>众生。王闻其言。深自惭愧。鹦鹉之言。至诚至款。我为人王。所行无道。请遵其教。奉以为师。受修正行。尔时国内风教既行。恶名消灭。夫人臣佐。皆生忠敬。一切人民。无不<a>欢喜</a>。譬如牛王渡水。导者既正。从者亦正。尔时鹦鹉。我身是也。尔时迦尸国王恶受。今辅相是也。尔时夫人。辅相夫人是也</p>
<p>
	　　（九六）佛弟难陀为佛所逼出家得道缘</p>
<p>
	　　佛在迦比罗卫国。入城乞食。到难陀舍。会值难陀与妇作妆香涂眉间。闻<a>佛门</a>中。欲出外看。妇共要言。出看如来。使我额上妆未干顷便还入来。难陀即出。见佛作礼。取钵向舍。盛食奉佛。佛不为取。过与阿难。阿难亦不为取。阿难语言。汝从谁得钵。还与本处。于是持钵。逐佛至尼拘屡精舍。佛即敕剃师。与难陀剃发。难陀不肯。怒拳而语剃发人言。迦毗罗卫一切人民。汝今尽可剃其发也。佛问剃发者。何以不剃。答言。畏故不敢为剃。佛共阿难。自至其边。难陀畏故。不敢不剃。虽得剃发。恒欲还家。佛常将行。不能得去。后于一日。次守房舍。而自欢喜。今真得便。可还家去。待佛众僧都去之后。我当还家。佛入城后。作是念言。当为汲水令满澡瓶。然后还归。寻时汲水。一瓶适满。一瓶复翻。如是经时。不能满瓶。便作是言。俱不可满。使诸比丘来还自汲。我今但着瓶屋中。而弃之去。即闭房门。适闭一扇。一扇复开。适闭一户。一户复开。更作是念。俱不可闭。且置而去。纵使失诸比丘衣物。我饶财宝。足有可偿。即出僧房。而自思惟。佛必从此来。我则从彼异道而去。佛知其意。亦异道来。遥见佛来。大树后藏。树神举树。在虚空中。露地而立。佛见难陀。将还精舍。而问之言。汝念妇耶。答言实念。即将难陀。向阿那波那山上。又问难陀。汝妇端政不。答言端政。山中有一老瞎猕猴。又复问言。汝妇孙陀利。面首端政。何如此猕猴也。难陀懊恼。便作念言。我妇端政人中少双。佛今何故。以我之妇。比此猕猴。佛复将至忉利天上。遍诸天宫。而共观看。见诸天子。与诸天女。共相娱乐。见一宫中。有五百天女。无有天子。来还问佛。佛言汝自往问。难陀往问言。诸宫殿中。尽有天子。此中何以独无天子。天女答言。阎浮提内。佛弟难陀。佛逼使出家。以出家因缘。命终当生于此天宫为我天子。难陀答言。即我身是。便欲即住。天女语言。我等是天。汝今是人。还舍人寿。更生此间。便可得住。便还佛所。以如上事具白世尊。佛语难陀。汝妇端政。何如天女。难陀答言。比彼天女。如瞎猕猴比于我妇。佛将难陀。还阎浮提。难陀为生天故。懃加持戒。阿难尔时。为说偈言</p>
<p>
	　　譬如羝羊斗将前而更却</p>
<p>
	　　汝为欲持戒其事亦如是</p>
<p>
	　　佛将难陀。复至<a>地狱</a>。见诸镬汤。悉皆煮人。唯见一镬炊沸空停。怪其所以。而来问佛。佛告之言。汝自往问。难陀即往。问狱卒言。诸镬尽皆煮治罪人。此镬何故空无所煮。答言。阎浮提内。有如来弟。名为难陀。以出家功德。当得生天。以欲罢道因缘之故。天<a>寿命</a>终。堕此地狱。是故我今炊镬而待。难陀恐怖。畏狱卒留。即作是言。南无<a>佛陀</a>。唯愿拥护。将我还至阎浮提内。佛语难陀。汝懃持戒。修汝天福。难陀答言。不用生天。唯愿我不堕此地狱。佛为说法。一七日中。成阿<a>罗汉</a>。诸比丘叹言。世尊出世。甚奇甚特。佛言。非但今日。乃往过去亦复如是。诸比丘言。过去亦尔。其事云何。请为我说。佛言。昔迦尸国王。名曰满面。比提希国。有一淫女。端政殊妙。尔时二国。常相怨嫉。傍有佞臣。向迦尸王。叹说彼国有淫女端政世所希有。王闻是语。心生惑着。遣使从索。彼国不与。重遣使语。求暂相见。四五日间。还当发遣。时彼国王。约敕淫女。汝之姿态。所有伎能。好悉具备。使迦尸王惑着于汝。须臾之间。不能远离。即遣令去。经四五日。寻复唤言。欲设大祀。须得此女。暂还放来。后当更遣。迦尸王即遣归还。大祀已讫。遣使还索。答言。明日当遣。既至明日。亦复不遣。如是妄语。经历多日。王心惑着。单将数人。欲往彼国。诸臣劝谏。不肯受用。时仙人山中。有猕猴王。聪明博达。多有所知。其妇适死。取一雌猕猴。诸猕猴众。皆共瞋呵。此淫猕猴。众所共有。何缘独当。时猕猴王。将雌猕猴。走入迦尸国。投于王所。诸猕猴众。皆共追逐。既到城内。发屋坏墙。不可料理。迦尸国王。语猕猴王言。汝今何不以雌猕猴。还诸猕猴。猕猴王言。我妇死去。更复无妇。王今云何欲使我归。王语之言。今汝猕猴。破乱我国。那得不归。猕猴王言。此事不好耶。王答言不好。如是再三。王故言不好。猕猴王言。汝宫中有八万四千夫人。汝不爱乐。欲至敌国追逐淫女。我今无妇。唯取此一。汝言不好。一切万姓。视汝而活。为一淫女。云何捐弃。大王当知。淫欲之事。乐少苦多。犹如逆风而执炽炬。愚者不放。必见烧害。欲为不净。如彼屎聚。欲现外形。薄皮所覆。欲无返复。如屎涂毒蛇。欲如怨贼。诈亲附人。欲如假借。必当还归。欲为可恶。如厕生华。欲如疥疮。而向于火爬之转剧。欲如狗啮枯骨。涎唾共合。谓为有味。唇齿破尽。不知厌足。欲如渴人饮于咸水。逾增其渴。欲如段肉。众鸟竞逐。欲如鱼兽。贪味至死。其患甚大。尔时猕猴王者。我身是也。尔时王者。难陀是也。尔时淫女者。孙陀利是也。我于尔时。欲淤泥中拔出难陀。今亦拔其<a>生死</a>之苦</p>
<p>
	　　（九七）大力士化旷野群贼缘</p>
<p>
	　　尔时佛在王舍城。于王舍城毗舍离二国中间。有五百群贼。频婆娑罗王。慈仁宽善。以恩法治世。不害物命。即出募言。谁能往化五百群盗。使不作贼。当重爵赏。时有一力士。来应王募。往彼旷野。绥化群贼。即能令其不复作贼。既能调伏作大城池。而安置之。渐渐聚集。多人依附。遂成大国。其国人民。各作是言。我等今者。蒙大力士养育之恩。便共聚集。作是言要。从今已后。新取妇者。先奉力士。即到力士所。语力士言。我等作要。新取妇者。奉上力士。为二事故。一者欲得好子使似力士。二者以报力士之恩。力士答言。何用是为。众人殷勤。即从其意。唯行此法。渐经多时。有一女人。不乐此事。于众人前。裸立小便。众皆呵言。汝无惭愧。云何妇女在众人前。而立小便。女人答言。女人还在女前而裸小便。有何等耻。一国都是女人。唯大力士是男子耳。若于彼前。应当惭愧。于汝等前。有何羞耻。从是众人。转相语言。此女所说。正是道理。时<a>舍利弗</a>目连。共将五百<a>弟子</a>。经旷野中过。力士知之。请二尊者并五百弟子。安置止宿。供给衣食。过三日后。国中人民。聚集作会。饮酒过醉。详共围繞大力士舍。以火焚烧。力士问言。何故如是。众人答曰。妇女初嫁。都经由汝。我等是人。不忍此事。故来烧汝。力士答言。我先不肯。汝等强尔。诸人不听。便烧使死。垂欲命终。发誓愿言。持我供养<a>舍利</a>弗目连功德因缘。生此旷野中。作大力鬼神。灭诸人等。作是语已。其命即断。便于旷野。作化生鬼。放大毒气。多杀人众。往至中间。有智之人。共求鬼言。汝今<a>自杀</a>无量人民。食肉不尽。唐使臭烂。愿听我等。杀诸牛马。日以一人。供给于汝。于是国中。皆共拔筹。人当一日。如是次第。到一长者拔须陀罗。须陀罗生一男儿。福德端政次应鬼食。长者念言。如来出世。拔济一切苦恼众生。唯愿世尊。救护我子今日之厄。佛在王舍城。知长者心。即便来向旷野鬼神宫殿中坐。旷野鬼神。来见世尊。极大瞋恚。而语佛言。沙门出去。佛便出去。鬼适入宫。佛复还入。如是三返。至第四过。佛不为出。鬼作此言。若不出者。使汝心颠倒。当捉汝脚掷恒河里。佛语之言。我不见世间若天魔梵有能捉我作如是者。旷野鬼言。如是如是。如来听我使问四事。当为我说。一者谁能渡驶流。二者谁能渡大海。三者谁能舍诸苦。四者谁能得清净。佛即答言。信能渡驶流。不放逸者能渡大海。精进能舍苦。智能能得清净。闻是语已。即归依佛。为<a>佛弟子</a>。手捉小儿。着佛钵中。遂名小儿为旷野手。渐渐长大。佛为说法。得阿那含道。诸比丘言。世尊出世。甚为希有。如此大恶旷野鬼神。佛能降伏。作优婆塞。佛言。非但今日。过去世时。亦复曾于迦尸国比提醯国二国中间。有大旷野。有恶鬼名沙咤卢。断绝道路。一切人民。无得过者。有一商主。名曰师子。将五百商人。欲过此路。诸人恐怖。畏不可过。商主语言。慎莫怖畏。但从我后。于是前行。到于鬼所。而语鬼言。汝不闻我名耶。答言。我闻汝名。故来欲战。问言。汝何所能。即捉弓箭而射是鬼。五百放箭。皆没鬼腹。弓刀器仗。亦入鬼腹。直前拳打。拳复入去。以右手托。右手亦着。以右脚蹋。右脚亦着。以左脚蹋。左脚亦着。又以头打。头亦复着。鬼作偈言</p>
<p>
	　　汝以手脚及与头一切诸物悉以着</p>
<p>
	　　余人何物而不着</p>
<p>
	　　商主说偈而答言</p>
<p>
	　　我今手足及以头一切财钱及刀仗</p>
<p>
	　　唯有精进不着汝精进若当不休息</p>
<p>
	　　与汝斗诤终不废我今精进不休息</p>
<p>
	　　终不于汝生怖畏</p>
<p>
	　　时鬼答言。今为汝等故。五百贾客。尽皆放去。尔时师子。我身是也。尔时沙咤卢。旷野鬼是也</p>
<p>
	　　（九八）辅相闻法离欲缘</p>
<p>
	　　佛在王舍城。频婆娑罗有大辅相。数共其王。往至佛所。而听如来说离欲法。后于妇所。不大往返。妇生恶心。推求毒药。着饮食中。请佛欲与。夫觉其妇有怀恶意。从索饮食。妇不肯与。更与异食。佛已来至。夫白佛言。此食不可食。佛言。何以不可食。答言有毒。佛言世间有毒。不过三毒。我尚消除。有何小毒能中伤我。佛即食其食。都无有异。时辅相妇。便生<a>信心</a>。佛为说法。夫妇二人。得须陀洹道。诸比丘等。叹未曾有。佛言非但今日。于过去世。亦曾化彼。昔迦尸国王。有一智臣。名比图醯。常以道法。辅相国王。及诸群臣。悉使修善。时有龙王。名曰明相。数数往来比图醯所。听受法言。亦于其妇。往返希简。龙妇瞋恚。而作是言。得比图醯心祀火。得血而饮。然后可活。时有夜叉鬼。与此龙王并及其妇。往返亲善。闻龙妇语。便即答言。我能得之。于龙妇边。担如意珠。现作贾客。往诣迦尸国。至于王边共王樗蒲。赌如意珠。王以国土库藏比图醯等。复作一分。以对其珠。夜叉得胜。求不用其国土库藏。单取比图醯。以珠与王。王问比图醯。为欲去不。答言欲去。夜叉将去。比图醯问夜叉言。索我来者。有何意故。夜叉不答。如是殷勤。更问不已。便语之言。龙王夫人。欲得汝心。以祀于火。欲得汝血。而用饮之。比图醯言。若其杀我。担心血去。一切之人。心血一种。知是谁许。汝今莫杀我。为将我去。须我心者。欲得我智。须我血者。欲得我法。闻此语已。夜叉心念。实是智人。即将至龙所。龙见欢喜。即为说法。龙王夫妇。及诸眷属。生敬信心。尽受<a>五戒</a>。并夜叉众。亦受五戒。尔时阎浮提龙与夜叉。大赍珍宝。送比图醯。比图醯得是珍宝。用上于王。并与人民。于是阎浮提人。及龙鬼。受持五戒。<a>修行</a>十善。尔时比图醯者。我身是也。尔时明相龙王者。善见辅相是也。尔时龙妇者。辅相妇是也。尔时王者。舍利弗是也。尔时夜叉者。目连是也</p>
<p>
	　　（九九）尼干子投火聚为佛所度缘</p>
<p>
	　　佛在舍卫国。尔时如来降化外道邪见六师。及其眷属。悉使破尽。五百尼干作是念言。我等徒众。都破散尽。不如烧身早就后世。即集薪草。便欲烧身。如来大悲。欲拔彼苦。使火不然。佛在其边。入火光三昧。诸尼干子。见大火聚。心生欢喜。而作是言。我等不须然火。皆共投中。既到火里。身体清凉。极大快乐。见佛在中。倍复庆悦。求欲出家。佛言。善来比丘。须发已落。法服在身。佛为说法。得阿罗汉。诸比丘言。希有世尊。乃能拔此尼干子等自烧之苦。使得罗汉。佛言。非但今日。往昔之时。舍卫国中。有五百贾客。入海采宝。时有商主。名比舍佉。将诸商众。顺风而往。即到宝所。集着船上。诸贾客辈。贪取珍宝。船上极重。时比舍佉。语诸商贾言。莫重着宝。丧汝身命。时诸贾客。不用其言。宁共宝死。不能减却。商主即以船宝。投着水中。上诸贾客。着已船上。是诸宝船。都没于海。海神见是商主能舍珍宝救诸商贾。心生欢喜。取是商主所弃珍宝。担飞在前。既得出海。以还商主。诸商人言。我等何为。不于宝所即自并命。见是苦恼。时比舍佉。深生悲愍。所得珍宝。悉亦分与。便修外道出家之法。得五<a>神通</a>。诸商人言。如此大士。不贪财宝。自修其志。得大利益。我等应学。各舍珍宝。向仙人所。修习其法。皆获五通。尔时比舍佉者。我身是也。尔时五百贾客。五百尼干子是</p>
<p>
	　　（一○○）五百白雁听法生天缘</p>
<p>
	　　佛在舍卫国。尔时般遮罗国。以五百白鴈。献波斯匿王。波斯匿王。送着祇桓精舍。众僧食时。人人乞食。雁见僧聚。来在前立。佛以一音说法。众生各得随类受解。当时群雁。亦解佛语。闻法欢喜。鸣声相和。还于池水。后毛羽转长。飞至余处。猎师以网。都覆杀之。当网着时。一雁作声。诸雁皆和。谓听法时声。乘是善心。生忉利天。生天之法。法有三念。一者念本所从来。二者念定生何处。三者念先作何业得来生天。便自思惟。自见宿因。更无余善。唯佛僧边听法。作是念已。五百天子。实时来下。在如来边。佛为说法。悉得须陀洹。波斯匿王。遇到佛所。常见五百雁罗列佛前。是日不见。便问佛言。此中诸雁。回何处去。佛言欲见诸雁耶。王言欲见。佛言先雁飞去他处。为猎师所杀。命终生天。今此五百诸天子等。着好天冠。端政殊特者是。今日听法。皆得须陀洹。王问佛言。此诸群雁。以何业缘。堕于畜生。命终生天。今日得道。佛言。昔<a>迦叶佛</a>时。五百女人。尽共<a>受戒</a>。用心不坚。毁所受戒。犯戒因缘。堕畜生中。作此鴈身。以受戒故。得值如来。闻法获道。以雁身中听法因缘。生于天上</p>
<p>
	　　（一○一）提婆达多放护财醉象欲害佛缘</p>
<p>
	　　佛在王舍城。尔时提婆达多。放护财醉象欲得害佛。五百罗汉。皆飞虚空。唯有阿难。独在佛后。佛时举右手。护财白象。见五百师子。象时恐怖。即便调顺。五百比丘。尽弃佛去。唯有阿难。在于佛后。佛言非但今日。过去亦尔。昔迦尸国。有五百鴈。共为群侣。尔时雁王。名曰赖咤。鴈王有臣。名曰素摩。时此雁王。为猎者捕得。五百群鴈。皆弃飞去。唯有素摩。随逐不舍。语猎师言。请放我王。我于今日。以身代之。猎师不听。遂以鴈王。献梵摩曜王。王问雁王。为安隐不。鴈王答言。蒙王大恩。得王清水。又得好草。以活性命。得常平安。在国土住。唯愿大王。放一切鴈。使无所畏。五百群鴈。在王殿上。空中作声。时王问言。此是何鴈。鴈王答言。是我眷属。王即施<a>无畏</a>。内外宣令。不听杀雁。鴈王白王言。今当以<a>正法</a>治国。世间无常。如四方山。譬如东方大山。上无边际。一时来至。南西北方。亦复如是。磨碎世间。一切众生。及与人鬼。悉皆微灭。无可逃避。无可恃怙。不可救济。当于尔时。何所恃赖。惟念如是。宜应慈心普育一切。修行正法。作诸功德。大王当知。一切富贵。皆为衰灭之所摧碎。四方而至。为归丧失。一切强壮。又有诸病。从四方来。破灭强健。一切壮年。有病羸山。从四方来。破坏壮年。一切有命。有大死山。四方而来。坏灭生命。如是四山。一切共有。天龙人鬼有生之类。无得免者。以此义故。常修慈心。懃行正法。若能尔者。死时不悔。心不悔故。得生善处。必遇贤圣。得遇贤圣。得脱生死。王问素摩。何以默然。素摩答言。今鴈王人王。二王共语。若当参言。非是仪礼。便无上下恭恪之心。王言实是希有。汝为雁身。能行如是忠臣之节。人所不及。能以身命。代于雁王。又复谦顺。不参言说。如汝鴈王。君臣之义。世所希有。悉与金铔瑕。约其头际。以好白绢。着雁王首。而发遣之言曰。往时为我说善法。即便放去</p>
<p>
	　　尔时雁王。我身是也。尔时素摩。阿难是也。尔时人王。我父王净饭王是也。尔时猎师。提婆达多是。杂宝藏经卷第八</p>
<p>
	　　元魏西域三藏吉迦夜共昙曜译</p>
<p>
	　　拘尸弥国辅相夫妇恶心于佛佛即化导得须陀洹缘</p>
<p>
	　　佛弟难陀为佛所逼出家得道缘</p>
<p>
	　　大力士化旷野群贼缘</p>
<p>
	　　辅相闻法离欲缘</p>
<p>
	　　尼干子投火聚为佛所度缘</p>
<p>
	　　五百白雁听法生天缘</p>
<p>
	　　提婆达多放护财醉象欲害佛缘</p>
<p>
	　　（九五）拘尸弥国辅相夫妇恶心于佛佛即化导得须陀洹缘</p>
<p>
	　　佛在拘尸弥国。有辅相婆罗门。为人狂暴。动不以道。其妇邪谄。亦复无异。夫敕妇言。瞿昙沙门。在此国界。若其来者。闭门莫开。于一日中。如来忽然在其屋中。婆罗门妇。见已默然都不与语。佛便说言。汝婆罗门愚痴邪见。不信三宝。妇闻此语。极大瞋恚。自绝璎珞。着垢腻衣。在地而坐。夫从外来。问言。何以尔耶。答言。瞿昙沙门。骂辱于我。作如是言。汝婆罗门。邪见不信。夫言。且待明日。明日开门。以待佛来。于后日中。佛现出其家。婆罗门即捉利剑。而斫于佛。不能得着。见佛在虚空中。便自惭愧。五体投地。而白佛言。唯愿世尊。来下受我忏悔。佛即来下。受其忏悔。为说法要。夫妇俱得须陀洹道。时诸比丘。闻佛降化如是恶人。各作此言。世尊出世。甚奇甚特。佛告比丘言。非但今日。过去之时。亦曾调伏。比丘白言。不审过去调伏云何。佛言。昔迦尸国有王。名为恶受。极作非法。苦恼百姓。残贼无道。四远贾客。珍琦胜物。皆税夺取。不酬其直。由是之故。国中宝物。遂至大贵。诸人称传。恶名流布。尔时有鹦鹉王。在于林中。闻行路人说王之恶。即自思念。我虽是鸟。尚知其非。今当诣彼为说善道。彼王若闻我语。必作是言。彼鸟之王。犹有善言。奈何人王。为彼讥责。傥能改修。寻即高飞。至王园中。回翔下降。在一树上。值王夫人入园游观。于时鹦鹉。鼓翼嘤鸣。而语之言。王今暴虐无道之甚。残害万民。毒及鸟兽。含气嗷嗷。人畜愤结。呼嗟之音。周闻天下。夫人荷克。与王无异。民之父母。岂应如是。夫人闻已。瞋毒炽盛。此何小鸟。骂我溢口。遣人伺捕。尔时鹦鹉。不惊不畏。入捕者手。夫人得之。即用与王。王语鹦鹉。何以骂我。鹦鹉答言。说王非法。乃欲相益。不敢骂也。时王问言。有何非法。答言。有七事非法。能危王身。问言。何等为七。答言。一者耽荒女色。不务贞正。二者嗜酒醉乱。不恤国事。三者贪着棋博。不修礼教。四者游猎杀生。都无慈心。五者好出恶言。初无善语。六者赋役谪罚。倍加常则。七者不以义理。劫夺民财。有此七事。能危王身。又有三事。倾败王国。王复问言。何谓三事。答言。一者亲近邪佞谄恶之人。二者不附贤圣。不受忠言。三者好伐他国。不养人民。此三不除。倾败之期。非旦则夕。夫为王者。率土归仰。王当如桥济渡万民。王当如秤亲疏皆平。王当如道不违圣踪。王者如日。普照世间。王者如月。与物清凉。王如父母。恩育慈矜。王者如天覆盖一切。王者如地。载养万物。王者如火。为诸万民。烧除恶患。王者如水。润泽四方。应如过去转轮圣王。以十善道。教化众生。王闻其言。深自惭愧。鹦鹉之言。至诚至款。我为人王。所行无道。请遵其教。奉以为师。受修正行。尔时国内风教既行。恶名消灭。夫人臣佐。皆生忠敬。一切人民。无不欢喜。譬如牛王渡水。导者既正。从者亦正。尔时鹦鹉。我身是也。尔时迦尸国王恶受。今辅相是也。尔时夫人。辅相夫人是也</p>
<p>
	　　（九六）佛弟难陀为佛所逼出家得道缘</p>
<p>
	　　佛在迦比罗卫国。入城乞食。到难陀舍。会值难陀与妇作妆香涂眉间。闻佛门中。欲出外看。妇共要言。出看如来。使我额上妆未干顷便还入来。难陀即出。见佛作礼。取钵向舍。盛食奉佛。佛不为取。过与阿难。阿难亦不为取。阿难语言。汝从谁得钵。还与本处。于是持钵。逐佛至尼拘屡精舍。佛即敕剃师。与难陀剃发。难陀不肯。怒拳而语剃发人言。迦毗罗卫一切人民。汝今尽可剃其发也。佛问剃发者。何以不剃。答言。畏故不敢为剃。佛共阿难。自至其边。难陀畏故。不敢不剃。虽得剃发。恒欲还家。佛常将行。不能得去。后于一日。次守房舍。而自欢喜。今真得便。可还家去。待佛众僧都去之后。我当还家。佛入城后。作是念言。当为汲水令满澡瓶。然后还归。寻时汲水。一瓶适满。一瓶复翻。如是经时。不能满瓶。便作是言。俱不可满。使诸比丘来还自汲。我今但着瓶屋中。而弃之去。即闭房门。适闭一扇。一扇复开。适闭一户。一户复开。更作是念。俱不可闭。且置而去。纵使失诸比丘衣物。我饶财宝。足有可偿。即出僧房。而自思惟。佛必从此来。我则从彼异道而去。佛知其意。亦异道来。遥见佛来。大树后藏。树神举树。在虚空中。露地而立。佛见难陀。将还精舍。而问之言。汝念妇耶。答言实念。即将难陀。向阿那波那山上。又问难陀。汝妇端政不。答言端政。山中有一老瞎猕猴。又复问言。汝妇孙陀利。面首端政。何如此猕猴也。难陀懊恼。便作念言。我妇端政人中少双。佛今何故。以我之妇。比此猕猴。佛复将至忉利天上。遍诸天宫。而共观看。见诸天子。与诸天女。共相娱乐。见一宫中。有五百天女。无有天子。来还问佛。佛言汝自往问。难陀往问言。诸宫殿中。尽有天子。此中何以独无天子。天女答言。阎浮提内。佛弟难陀。佛逼使出家。以出家因缘。命终当生于此天宫为我天子。难陀答言。即我身是。便欲即住。天女语言。我等是天。汝今是人。还舍人寿。更生此间。便可得住。便还佛所。以如上事具白世尊。佛语难陀。汝妇端政。何如天女。难陀答言。比彼天女。如瞎猕猴比于我妇。佛将难陀。还阎浮提。难陀为生天故。懃加持戒。阿难尔时。为说偈言</p>
<p>
	　　譬如羝羊斗将前而更却</p>
<p>
	　　汝为欲持戒其事亦如是</p>
<p>
	　　佛将难陀。复至地狱。见诸镬汤。悉皆煮人。唯见一镬炊沸空停。怪其所以。而来问佛。佛告之言。汝自往问。难陀即往。问狱卒言。诸镬尽皆煮治罪人。此镬何故空无所煮。答言。阎浮提内。有如来弟。名为难陀。以出家功德。当得生天。以欲罢道因缘之故。天寿命终。堕此地狱。是故我今炊镬而待。难陀恐怖。畏狱卒留。即作是言。南无佛陀。唯愿拥护。将我还至阎浮提内。佛语难陀。汝懃持戒。修汝天福。难陀答言。不用生天。唯愿我不堕此地狱。佛为说法。一七日中。成阿罗汉。诸比丘叹言。世尊出世。甚奇甚特。佛言。非但今日。乃往过去亦复如是。诸比丘言。过去亦尔。其事云何。请为我说。佛言。昔迦尸国王。名曰满面。比提希国。有一淫女。端政殊妙。尔时二国。常相怨嫉。傍有佞臣。向迦尸王。叹说彼国有淫女端政世所希有。王闻是语。心生惑着。遣使从索。彼国不与。重遣使语。求暂相见。四五日间。还当发遣。时彼国王。约敕淫女。汝之姿态。所有伎能。好悉具备。使迦尸王惑着于汝。须臾之间。不能远离。即遣令去。经四五日。寻复唤言。欲设大祀。须得此女。暂还放来。后当更遣。迦尸王即遣归还。大祀已讫。遣使还索。答言。明日当遣。既至明日。亦复不遣。如是妄语。经历多日。王心惑着。单将数人。欲往彼国。诸臣劝谏。不肯受用。时仙人山中。有猕猴王。聪明博达。多有所知。其妇适死。取一雌猕猴。诸猕猴众。皆共瞋呵。此淫猕猴。众所共有。何缘独当。时猕猴王。将雌猕猴。走入迦尸国。投于王所。诸猕猴众。皆共追逐。既到城内。发屋坏墙。不可料理。迦尸国王。语猕猴王言。汝今何不以雌猕猴。还诸猕猴。猕猴王言。我妇死去。更复无妇。王今云何欲使我归。王语之言。今汝猕猴。破乱我国。那得不归。猕猴王言。此事不好耶。王答言不好。如是再三。王故言不好。猕猴王言。汝宫中有八万四千夫人。汝不爱乐。欲至敌国追逐淫女。我今无妇。唯取此一。汝言不好。一切万姓。视汝而活。为一淫女。云何捐弃。大王当知。淫欲之事。乐少苦多。犹如逆风而执炽炬。愚者不放。必见烧害。欲为不净。如彼屎聚。欲现外形。薄皮所覆。欲无返复。如屎涂毒蛇。欲如怨贼。诈亲附人。欲如假借。必当还归。欲为可恶。如厕生华。欲如疥疮。而向于火爬之转剧。欲如狗啮枯骨。涎唾共合。谓为有味。唇齿破尽。不知厌足。欲如渴人饮于咸水。逾增其渴。欲如段肉。众鸟竞逐。欲如鱼兽。贪味至死。其患甚大。尔时猕猴王者。我身是也。尔时王者。难陀是也。尔时淫女者。孙陀利是也。我于尔时。欲淤泥中拔出难陀。今亦拔其生死之苦</p>
<p>
	　　（九七）大力士化旷野群贼缘</p>
<p>
	　　尔时佛在王舍城。于王舍城毗舍离二国中间。有五百群贼。频婆娑罗王。慈仁宽善。以恩法治世。不害物命。即出募言。谁能往化五百群盗。使不作贼。当重爵赏。时有一力士。来应王募。往彼旷野。绥化群贼。即能令其不复作贼。既能调伏作大城池。而安置之。渐渐聚集。多人依附。遂成大国。其国人民。各作是言。我等今者。蒙大力士养育之恩。便共聚集。作是言要。从今已后。新取妇者。先奉力士。即到力士所。语力士言。我等作要。新取妇者。奉上力士。为二事故。一者欲得好子使似力士。二者以报力士之恩。力士答言。何用是为。众人殷勤。即从其意。唯行此法。渐经多时。有一女人。不乐此事。于众人前。裸立小便。众皆呵言。汝无惭愧。云何妇女在众人前。而立小便。女人答言。女人还在女前而裸小便。有何等耻。一国都是女人。唯大力士是男子耳。若于彼前。应当惭愧。于汝等前。有何羞耻。从是众人。转相语言。此女所说。正是道理。时舍利弗目连。共将五百弟子。经旷野中过。力士知之。请二尊者并五百弟子。安置止宿。供给衣食。过三日后。国中人民。聚集作会。饮酒过醉。详共围繞大力士舍。以火焚烧。力士问言。何故如是。众人答曰。妇女初嫁。都经由汝。我等是人。不忍此事。故来烧汝。力士答言。我先不肯。汝等强尔。诸人不听。便烧使死。垂欲命终。发誓愿言。持我供养舍利弗目连功德因缘。生此旷野中。作大力鬼神。灭诸人等。作是语已。其命即断。便于旷野。作化生鬼。放大毒气。多杀人众。往至中间。有智之人。共求鬼言。汝今自杀无量人民。食肉不尽。唐使臭烂。愿听我等。杀诸牛马。日以一人。供给于汝。于是国中。皆共拔筹。人当一日。如是次第。到一长者拔须陀罗。须陀罗生一男儿。福德端政次应鬼食。长者念言。如来出世。拔济一切苦恼众生。唯愿世尊。救护我子今日之厄。佛在王舍城。知长者心。即便来向旷野鬼神宫殿中坐。旷野鬼神。来见世尊。极大瞋恚。而语佛言。沙门出去。佛便出去。鬼适入宫。佛复还入。如是三返。至第四过。佛不为出。鬼作此言。若不出者。使汝心颠倒。当捉汝脚掷恒河里。佛语之言。我不见世间若天魔梵有能捉我作如是者。旷野鬼言。如是如是。如来听我使问四事。当为我说。一者谁能渡驶流。二者谁能渡大海。三者谁能舍诸苦。四者谁能得清净。佛即答言。信能渡驶流。不放逸者能渡大海。精进能舍苦。智能能得清净。闻是语已。即归依佛。为佛弟子。手捉小儿。着佛钵中。遂名小儿为旷野手。渐渐长大。佛为说法。得阿那含道。诸比丘言。世尊出世。甚为希有。如此大恶旷野鬼神。佛能降伏。作优婆塞。佛言。非但今日。过去世时。亦复曾于迦尸国比提醯国二国中间。有大旷野。有恶鬼名沙咤卢。断绝道路。一切人民。无得过者。有一商主。名曰师子。将五百商人。欲过此路。诸人恐怖。畏不可过。商主语言。慎莫怖畏。但从我后。于是前行。到于鬼所。而语鬼言。汝不闻我名耶。答言。我闻汝名。故来欲战。问言。汝何所能。即捉弓箭而射是鬼。五百放箭。皆没鬼腹。弓刀器仗。亦入鬼腹。直前拳打。拳复入去。以右手托。右手亦着。以右脚蹋。右脚亦着。以左脚蹋。左脚亦着。又以头打。头亦复着。鬼作偈言</p>
<p>
	　　汝以手脚及与头一切诸物悉以着</p>
<p>
	　　余人何物而不着</p>
<p>
	　　商主说偈而答言</p>
<p>
	　　我今手足及以头一切财钱及刀仗</p>
<p>
	　　唯有精进不着汝精进若当不休息</p>
<p>
	　　与汝斗诤终不废我今精进不休息</p>
<p>
	　　终不于汝生怖畏</p>
<p>
	　　时鬼答言。今为汝等故。五百贾客。尽皆放去。尔时师子。我身是也。尔时沙咤卢。旷野鬼是也</p>
<p>
	　　（九八）辅相闻法离欲缘</p>
<p>
	　　佛在王舍城。频婆娑罗有大辅相。数共其王。往至佛所。而听如来说离欲法。后于妇所。不大往返。妇生恶心。推求毒药。着饮食中。请佛欲与。夫觉其妇有怀恶意。从索饮食。妇不肯与。更与异食。佛已来至。夫白佛言。此食不可食。佛言。何以不可食。答言有毒。佛言世间有毒。不过三毒。我尚消除。有何小毒能中伤我。佛即食其食。都无有异。时辅相妇。便生信心。佛为说法。夫妇二人。得须陀洹道。诸比丘等。叹未曾有。佛言非但今日。于过去世。亦曾化彼。昔迦尸国王。有一智臣。名比图醯。常以道法。辅相国王。及诸群臣。悉使修善。时有龙王。名曰明相。数数往来比图醯所。听受法言。亦于其妇。往返希简。龙妇瞋恚。而作是言。得比图醯心祀火。得血而饮。然后可活。时有夜叉鬼。与此龙王并及其妇。往返亲善。闻龙妇语。便即答言。我能得之。于龙妇边。担如意珠。现作贾客。往诣迦尸国。至于王边共王樗蒲。赌如意珠。王以国土库藏比图醯等。复作一分。以对其珠。夜叉得胜。求不用其国土库藏。单取比图醯。以珠与王。王问比图醯。为欲去不。答言欲去。夜叉将去。比图醯问夜叉言。索我来者。有何意故。夜叉不答。如是殷勤。更问不已。便语之言。龙王夫人。欲得汝心。以祀于火。欲得汝血。而用饮之。比图醯言。若其杀我。担心血去。一切之人。心血一种。知是谁许。汝今莫杀我。为将我去。须我心者。欲得我智。须我血者。欲得我法。闻此语已。夜叉心念。实是智人。即将至龙所。龙见欢喜。即为说法。龙王夫妇。及诸眷属。生敬信心。尽受五戒。并夜叉众。亦受五戒。尔时阎浮提龙与夜叉。大赍珍宝。送比图醯。比图醯得是珍宝。用上于王。并与人民。于是阎浮提人。及龙鬼。受持五戒。修行十善。尔时比图醯者。我身是也。尔时明相龙王者。善见辅相是也。尔时龙妇者。辅相妇是也。尔时王者。舍利弗是也。尔时夜叉者。目连是也</p>
<p>
	　　（九九）尼干子投火聚为佛所度缘</p>
<p>
	　　佛在舍卫国。尔时如来降化外道邪见六师。及其眷属。悉使破尽。五百尼干作是念言。我等徒众。都破散尽。不如烧身早就后世。即集薪草。便欲烧身。如来大悲。欲拔彼苦。使火不然。佛在其边。入火光三昧。诸尼干子。见大火聚。心生欢喜。而作是言。我等不须然火。皆共投中。既到火里。身体清凉。极大快乐。见佛在中。倍复庆悦。求欲出家。佛言。善来比丘。须发已落。法服在身。佛为说法。得阿罗汉。诸比丘言。希有世尊。乃能拔此尼干子等自烧之苦。使得罗汉。佛言。非但今日。往昔之时。舍卫国中。有五百贾客。入海采宝。时有商主。名比舍佉。将诸商众。顺风而往。即到宝所。集着船上。诸贾客辈。贪取珍宝。船上极重。时比舍佉。语诸商贾言。莫重着宝。丧汝身命。时诸贾客。不用其言。宁共宝死。不能减却。商主即以船宝。投着水中。上诸贾客。着已船上。是诸宝船。都没于海。海神见是商主能舍珍宝救诸商贾。心生欢喜。取是商主所弃珍宝。担飞在前。既得出海。以还商主。诸商人言。我等何为。不于宝所即自并命。见是苦恼。时比舍佉。深生悲愍。所得珍宝。悉亦分与。便修外道出家之法。得五神通。诸商人言。如此大士。不贪财宝。自修其志。得大利益。我等应学。各舍珍宝。向仙人所。修习其法。皆获五通。尔时比舍佉者。我身是也。尔时五百贾客。五百尼干子是</p>
<p>
	　　（一○○）五百白雁听法生天缘</p>
<p>
	　　佛在舍卫国。尔时般遮罗国。以五百白鴈。献波斯匿王。波斯匿王。送着祇桓精舍。众僧食时。人人乞食。雁见僧聚。来在前立。佛以一音说法。众生各得随类受解。当时群雁。亦解佛语。闻法欢喜。鸣声相和。还于池水。后毛羽转长。飞至余处。猎师以网。都覆杀之。当网着时。一雁作声。诸雁皆和。谓听法时声。乘是善心。生忉利天。生天之法。法有三念。一者念本所从来。二者念定生何处。三者念先作何业得来生天。便自思惟。自见宿因。更无余善。唯佛僧边听法。作是念已。五百天子。实时来下。在如来边。佛为说法。悉得须陀洹。波斯匿王。遇到佛所。常见五百雁罗列佛前。是日不见。便问佛言。此中诸雁。回何处去。佛言欲见诸雁耶。王言欲见。佛言先雁飞去他处。为猎师所杀。命终生天。今此五百诸天子等。着好天冠。端政殊特者是。今日听法。皆得须陀洹。王问佛言。此诸群雁。以何业缘。堕于畜生。命终生天。今日得道。佛言。昔迦叶佛时。五百女人。尽共受戒。用心不坚。毁所受戒。犯戒因缘。堕畜生中。作此鴈身。以受戒故。得值如来。闻法获道。以雁身中听法因缘。生于天上</p>
<p>
	　　（一○一）提婆达多放护财醉象欲害佛缘</p>
<p>
	　　佛在王舍城。尔时提婆达多。放护财醉象欲得害佛。五百罗汉。皆飞虚空。唯有阿难。独在佛后。佛时举右手。护财白象。见五百师子。象时恐怖。即便调顺。五百比丘。尽弃佛去。唯有阿难。在于佛后。佛言非但今日。过去亦尔。昔迦尸国。有五百鴈。共为群侣。尔时雁王。名曰赖咤。鴈王有臣。名曰素摩。时此雁王。为猎者捕得。五百群鴈。皆弃飞去。唯有素摩。随逐不舍。语猎师言。请放我王。我于今日。以身代之。猎师不听。遂以鴈王。献梵摩曜王。王问雁王。为安隐不。鴈王答言。蒙王大恩。得王清水。又得好草。以活性命。得常平安。在国土住。唯愿大王。放一切鴈。使无所畏。五百群鴈。在王殿上。空中作声。时王问言。此是何鴈。鴈王答言。是我眷属。王即施无畏。内外宣令。不听杀雁。鴈王白王言。今当以正法治国。世间无常。如四方山。譬如东方大山。上无边际。一时来至。南西北方。亦复如是。磨碎世间。一切众生。及与人鬼。悉皆微灭。无可逃避。无可恃怙。不可救济。当于尔时。何所恃赖。惟念如是。宜应慈心普育一切。修行正法。作诸功德。大王当知。一切富贵。皆为衰灭之所摧碎。四方而至。为归丧失。一切强壮。又有诸病。从四方来。破灭强健。一切壮年。有病羸山。从四方来。破坏壮年。一切有命。有大死山。四方而来。坏灭生命。如是四山。一切共有。天龙人鬼有生之类。无得免者。以此义故。常修慈心。懃行正法。若能尔者。死时不悔。心不悔故。得生善处。必遇贤圣。得遇贤圣。得脱生死。王问素摩。何以默然。素摩答言。今鴈王人王。二王共语。若当参言。非是仪礼。便无上下恭恪之心。王言实是希有。汝为雁身。能行如是忠臣之节。人所不及。能以身命。代于雁王。又复谦顺。不参言说。如汝鴈王。君臣之义。世所希有。悉与金铔瑕。约其头际。以好白绢。着雁王首。而发遣之言曰。往时为我说善法。即便放去</p>
<p>
	　　尔时雁王。我身是也。尔时素摩。阿难是也。尔时人王。我父王净饭王是也。尔时猎师。提婆达多是。</p>
		

	
	

		</div></div><hr><script charset='utf-8' src='../../js/footer.js'></script></body></html>