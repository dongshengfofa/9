<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第七卷 悲华经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第七卷 悲华经</center></div><div class='fo'><center>经文出处:来自无量光明网</center><br/><br>
			<p>
	　　<strong>第七卷 悲华经</strong></p>
<p>
	　　北凉<a>天竺</a><a>三藏</a>昙无谶译</p>
<p>
	　　诸<a>菩萨</a>本授记品第四之五</p>
<p>
	　　<a>世尊</a>。我成阿耨多罗三藐三菩提已一音<a>说法</a>。或有众生学声闻乘。闻佛说法即得知声闻法藏。或有修学辟支佛乘。闻佛说法便得解于辟支<a>佛法</a>。或有修学无上大乘。闻佛说法便得解了大乘之法纯一无杂。若有修集助菩提法欲得菩提。闻佛说法即得舍财行于布施。若有众生离诸功德。悕求天上人中快乐。闻佛说法即得持戒。若有众生互相怖畏有爱瞋心。闻佛说法即得相于生亲厚心。若有众生喜为杀业。闻佛说法即得悲心。若有众生常为悭吝嫉妒覆心。闻佛说法即修喜心。若有众生端正无病贪着于色心生放逸。闻佛说法即得舍心。若有众生淫欲炽盛其心放逸。闻佛说法即观不净。若有众生学大乘者为掉盖所覆。闻佛说法即得身念处法。若有众生常自称赞能大论议。其智能明犹如抴电。闻佛说法即解甚深<a>十二因缘</a>若有众生寡闻少见自称能论。闻佛说法即得不夺不失诸陀罗尼。若有众生入邪见山。闻佛说法即解诸法甚深空门。若有众生诸觉覆心。闻佛说法即得深解无相法门。若有众生诸不净愿覆蔽其心。闻佛说法即得深解无作法门。若有众生心不清净。闻佛说法心得清净。若有众生以多缘覆心闻佛说法。得解不失菩提心法。若有众生瞋恚覆心。闻佛说法解真实相得受记莂。若有众生依猗覆心。闻佛说法深解诸法无所依猗。若有众生爱染覆心。闻佛说法疾解诸法无垢清净。若有众生忘失善心。闻佛说法深解日光三昧若有众生行诸魔业。闻佛说法速得解了清净之法。若有众生邪论覆心。闻佛说法即得深解增益<a>正法</a>若有众生烦恼覆心。闻佛说法即得解了离烦恼法。若有众生行诸恶道。闻佛说法即得回反。若有众生于大乘法赞说邪法以为吉妙。闻佛说法即于邪法生退转心而得正解。若有菩萨厌于<a>生死</a>。闻佛说法即于生死心生爱乐。若有众生不知善地。闻佛说法即得觉了善地之法。若有众生见他为善不生好乐生于妒嫉。闻佛说法即得心喜。若有众生其心各各共相违反。闻佛说法即得无阂光明。若有众生行诸恶业。闻佛说法深解恶业所得果报。若有众生怖畏大众。闻佛说法深得解了师子相三昧。若有众生四魔覆心。闻佛说法疾得首楞严三昧。若有众生不见诸佛国土光明。闻佛说法即得深解种种庄严光明三昧。若有众生有憎爱心。闻佛说法即得舍心。若有众生未得佛法光明。闻佛说法即得法幢三昧。若有众生离大智能。闻佛说法即得法炬三昧。若有众生疑暗覆心。闻佛说法即得日灯光明三昧。若有众生口无辩才。闻佛说法即得种种功德应辩。若有众生观色和合无有坚固犹如水沫。闻佛说法即得那罗延三昧。若有众生心乱不定。闻佛说法即得坚牢决定三昧。若有众生欲观佛顶。闻佛说法即得须弥幢三昧。若有众生放舍本愿。闻佛说法即得坚牢三昧。若有众生退失诸通。闻佛说法即得金刚三昧。若有众生于菩提场而生疑惑。闻佛说法即得了达金刚道场。若有众生一切法中无厌离心。闻佛说法即得金刚三昧。若有众生不知他心。闻佛说法即知他心。若有众生于诸根中不知利钝。闻佛说法即知利钝。若有众生各各种类不相解语。闻佛说法即得解了音声三昧。若有众生未得法身。闻佛说法即得解了分别诸身。若有众生不见佛身。闻佛说法即得不眴三昧。若有众生分别诸缘。闻佛说法即得无诤三昧。若有众生于转法轮心生疑惑。闻佛说法于转法轮得心清净。若有众生起无因邪行。闻佛说法即得法明随顺因缘。若有众生于一佛世界起于常见。闻佛说法即得善别无量佛土。若有众生未种诸相善根。闻佛说法即得种种庄严三昧。若有众生不能善别一切言语。闻佛说法即得解了分别种种言音三昧。若有众生专心求于一切智能。闻佛说法即得无所分别法界三昧。若有众生退转于法。闻佛说法即得坚固三昧。若有众生不知法界。闻佛说法即得大智能。若有众生离本誓愿。闻佛说法即得不失三昧。若有众生分别诸道。闻佛说法即得一道无所分别。若有众生推求智能欲同<a>虚空</a>。闻佛说法即得无所有三昧。若有众生未得具足诸波罗蜜。闻佛说法即得住于净波罗蜜。若有众生未得具足四摄之法。闻佛说法即得妙善摄取三昧。若有众生分别四无量心。闻佛说法即得平等勤心精进。若有众生未得具足三十七助菩提法。闻佛说法即得住不出世三昧。若有众生其心失念及善智能。闻佛说法即得大海智印三昧。若有众生其心疑惑未生法忍。闻佛说法即得诸法决定三昧。以一<a>法相</a>故。若有众生忘所闻法。闻佛说法即得不失念三昧。若有众生各各说法不相喜乐。闻佛说法即得清净慧眼无有疑网。若有众生于三宝中不生<a>信心</a>。闻佛说法即得功德增长三昧。若有众生渴乏法雨。闻佛说法即得法雨三昧。若有众生于三宝中起断灭见。闻佛说法即得诸宝庄严三昧。若有众生不作智业不勤精进。闻佛说法即得金刚智能三昧。若有众生为诸烦恼之所系缚。闻佛说法即得虚空印三昧。若有众生计我我所。闻佛说法即得智印三昧。若有众生不知如来具足功德。闻佛说法即得<a>世间</a><a>解脱</a>三昧。若有众生于过去世未供养佛。闻佛说法即得种种神足变化。若有众生一法界门于未来世无量劫中未得说之。闻佛说法即得解说一切诸法同一法界。若有众生于诸一切修多罗中未得选择。闻佛说法即得诸法平等实相三昧。若有众生离<a>六和</a>法。闻佛说法即得解了诸法三昧。若有众生于不可思议解脱法门不勤精进。闻佛说法于诸通中即得师子游戏三昧。若有众生欲分别入于如来藏。闻佛说法更不从他闻。即得分别入如来藏。若有众生于菩萨道不勤精进。闻佛说法即得智能勤行精进。若有众生未曾得见本生经。闻佛说法即得一切在在处处三昧。若有众生行道未竟。闻佛说法即得受记三昧。若有众生未得具足如来十力。闻佛说法即得无坏三昧。若有众生未得具足四无所畏。闻佛说法即得无尽意三昧。若有众生未得具足佛不共法。闻佛说法即得不共法三昧。若有众生未得具足无愚痴见。闻佛说法即得愿句三昧。若有众生未觉一切佛法之门。闻佛说法即得鲜白无垢净印三昧。若有众生未得具足一切智者。闻佛说法即得善了三昧。若有众生未得成就一切佛事。闻佛说法即得无量不尽意三昧。如是等众生。于佛法中各得信解。有诸菩萨。其心质直无有谄曲。闻佛说法即得八万四千诸法门。八万四千诸三昧门。七万五千陀罗尼门。有无量无边阿僧祇菩萨摩诃萨修集大乘者。闻是说法亦得如是无量功德。安止住于不退转地。是故诸菩萨摩诃萨。欲得种种庄严坚牢故。发不可思议愿。增益不可思议知见以自庄严。以三十二相庄严故。得八十随形好。以妙音庄严故。随诸众生所喜说法。令闻法者满足知见。以心庄严故。得诸三昧不生退转。以念庄严故。不失一切诸陀罗尼。以心庄严故。得分别诸法。以念庄严故。得解微尘等义。以善心庄严故得坚固誓愿牢坚精进。如其所愿到于<a>彼岸</a>。以专心庄严故。次第过住。以布施庄严故。于诸所须悉能放舍。以持戒庄严故。令心善白清净无垢。以忍辱庄严故。于诸众生。心无障阂。以精进庄严故。一切佐助悉得成就。以<a>禅定</a>庄严故。于一切三昧中得师子游戏。以智能庄严故。知诸烦恼习。以慈庄严故。专心念于一切众生。以悲庄严故。悉能拔出众生之苦。以喜庄严故。于一切法心无疑惑。以舍庄严故。得离憍慢心心无高下。以诸通庄严故。于一切法得师子游戏。以功德庄严故。得不可尽藏宝手。以智庄严故。知诸众生所有诸心。以意庄严故。方便惺悟一切众生。以光明庄严故。得智能眼明。以诸辩庄严故。令众生得法义应辞。以<a>无畏</a>庄严故。一切诸魔不能留难。以功德庄严故。得诸佛世尊所有功德。以法庄严故。得无阂辩常为众生演说妙法。以光明庄严故。得一切佛法光明。以照明庄严故。能遍照于诸佛世界。以他心庄严故。得正智无乱。以教诫庄严故。得如所说护持禁戒。以神足庄严故。得如意足到于彼岸。以受持一切诸如来庄严故。得入如来无量法藏。以尊法庄严故。得不随他智能。以随行一切善法庄严故。得如说而行。欲令如是众生悉得如是等功德利益。若有无量无边阿僧祇菩萨摩诃萨修集大乘。以我说一句法故。悉具如是白净善法皆使充足。以是故。诸菩萨摩诃萨于诸法中所得智能。不从他闻得成就大法光明。成阿耨多罗三藐三菩提。世尊。若众生于他方世界作五逆罪乃至犯四重禁。烧灭善法。若学声闻缘觉大乘。以愿力故欲来生我世界。既来生已。复取一切诸不善业粗朴弊恶。其心喜求强梁难调。专以四倒贪着悭吝。如是等众生八万四千异性乱心。我当为其各各异性。广说八万四千法聚。世尊。若有众生学无上大乘。我当为其具足广说<a>六波罗蜜</a>。所谓檀波罗蜜。乃至般若波罗蜜。若有众生学声闻乘未种善根。愿求诸佛以为其师。我当安止于三归依。然后劝令住六波罗蜜。若有众生喜为杀害。我当安止于不杀中。若有众生专行恶贪。我当安住于不盗中。若有众生非法邪淫。我当安止不邪淫中。若有众生各各故作诽谤妄语。我当安止不妄语中。若有众生乐为狂痴。我当安止不饮酒中。若有众生犯此五事。我当令受优婆塞<a>五戒</a>。若有众生于诸善法不生喜乐。我当令其一日一夜受持八戒。若有众生少于善根于善根中心生爱乐。我当令其于未来世。在佛法中<a>出家</a>学道。安止令住梵净<a>十戒</a>。若有众生悕心求于诸善根法。我当安止善根法中。令得成就梵行具足大戒。如是等众生。作五逆罪乃至悭吝。为是众生以种种门示现神足。说诸句义开示阴界诸入苦空无常<a>无我</a>令住善妙安隐寂灭无畏<a>涅盘</a>。为如是四众<a>比丘</a><a>比丘尼</a>优婆塞优婆夷说法。若有众生求闻论议。我当说正法论。乃至有求解脱之者。我当为说空无之论。若有众生其心不乐于正善法。我当为说营作众事。若有众生于正善法其心爱乐。我当为说空三昧定示正解脱。世尊。我为如是一一众生要当过于百千由旬不以神足。而以开示无量无边种种方便。为解句义示现神足乃至涅盘。心不生厌。世尊。我以三昧力故。舍第五分所得<a>寿命</a>而般涅盘。我于是时自分其身如半葶苈子。为怜愍众生故求般涅盘。般涅盘后所有正法住世千岁。像法住世满五百岁。我涅盘后若有众生。以珍宝伎乐供养<a>舍利</a>。乃至<a>礼拜</a>右绕一匝。合掌称叹一茎华散。以是因缘随其志愿。于三乘中各不退转。世尊。我般涅盘后。若有众生于我法中。乃至一戒如我所说能坚持之。乃至读诵一四句偈为他人说。令彼听者心生<a>欢喜</a>。供养法师乃至一华一礼。以是因缘随其志愿于三乘中各不退转。乃至法炬灭法幢倒正法灭已。我之舍利寻没于地至金刚际。尔时<a>娑婆世界</a>空无珍宝。我之舍利变为意相琉璃宝珠。其明焰盛从金刚际出于世间。上至阿迦尼咤天。雨种种华曼陀罗华。摩诃曼陀罗华。波利质多华。曼殊沙华。摩诃曼殊沙华。有净光明大如车轮。百叶千叶或百千叶或百千华。其光遍照。复有好香微妙常敷。观者无厌。其明焰盛不可称计。微妙之香无量无边。纯雨如是无量诸华。当其雨时。复出种种微妙音声。佛声法声比丘僧声。三归依声。优婆塞戒声。成就八戒声。出家十戒声。布施声。持戒声。清净梵行具大戒声。佐助众事声。<a>读经</a>声。禅思惟声。观不净声。念出入息声。非想非非想声。有想无想声。识处声。空处声。八胜处声。十一切入声。定慧声。空声。无相声。无作声。十二因缘声。具足声闻藏声。学缘觉声。具足大乘六波罗蜜声。于其华中出如是等声。<a>色界</a>诸天皆悉闻之。本昔所作诸善根本。各自忆念所有不善寻自悔责。即便来下娑婆世界。<a>教化</a>世间无量众生。悉令得住于十善中。欲界诸天亦得闻受。所有爱结贪喜五欲。诸心数法悉得寂静。本昔所作诸善根本。各自忆念所有不善寻自悔责。即便来下娑婆世界。教化世间无量众生。悉令得住于十善中。世尊。如是诸华于虚空中。复当化作种种珍宝金银摩尼真珠琉璃珂贝璧玉真宝伪宝马瑙珊瑚天冠宝饰。如雨而下。一切遍满娑婆世界。尔时人民其心和悦。无诸斗诤饥饿疾病。他方怨贼恶口诸毒。一切消灭皆得寂静。尔时世界有如是乐。若有众生见诸珍宝若触若用。于三乘中无有退转。是诸珍宝作是利益。作利益已还没于地。至本住处金刚际上。世尊。娑婆世界兵劫起时。我身舍利复当化作绀琉璃珠从地而出。上至阿迦尼咤天。雨种种华。曼陀罗华。摩诃曼陀罗华。波利质多华。乃至还没于地。至本住处金刚际。亦复如是。世尊。如刀兵劫饥饿疾疫。亦复如是。世尊。如是大贤劫中我般涅盘后。是诸舍利作如是佛事。调伏无量无边众生。于三乘中得不退转。如是当于五佛世界微尘数等大劫之中。调伏无量无边众生。令于三乘得不退转。世尊。若后满千恒沙等阿僧祇劫。于十方无量无边阿僧祇余世界。成佛出世者。悉是我修阿耨多罗三藐三菩提时。所教化初发阿耨多罗三藐三菩提心。安止令住六波罗蜜者。世尊。我成阿耨多罗三藐三菩提已。所可劝化令发阿耨多罗三藐三菩提心。安止令住六波罗蜜。及涅盘后舍利变化。所化众生令发阿耨多罗三藐三菩提心者。是诸众生过千恒河沙等阿僧祇劫。于十方无量无边阿僧祇世界成佛出世。皆当称我名字而说赞叹。过去久远有劫名贤。初入劫时。第四世尊名曰某甲。彼佛世尊劝化我等。初发阿耨多罗三藐三菩提心。我等尔时烧灭善心集不善根。作五逆罪乃至邪见。彼佛尔时劝化我等。令得安住六波罗蜜。因是即得解了一切陀罗尼门。转正法轮离生死缚令无量无边百千众生。安住胜果。复令无量百千众生。安止<a>天人</a>乃至解脱果。若有众生求菩提道。闻赞叹我已。各问于佛。彼佛世尊见何义利。于重五浊恶世之中。成阿耨多罗三藐三菩提。是诸世尊。即便向是求菩提道善男子善女人。说我往昔所成大悲。初发阿耨多罗三藐三菩提心。庄严世界及妙善愿本起因缘。是人闻已。其心惊愕叹未曾有。寻发妙愿于诸众生生大悲心。如我无异作是愿言。其有如是重五浊世其中众生作五逆罪。乃至成就诸不善根。我当于中而调伏之。彼诸世尊。以是诸人成就大悲。于五浊世发诸善愿。随其所求而与授记。世尊。彼佛世尊。复为修学大乘诸人。说我舍利所作变化本起因缘。过去久远有佛世尊号字某甲。般涅盘后刀兵疾病饥饿劫起。我等尔时于其劫中受诸苦恼。是<a>佛舍利</a>为我等故。作种种神足师子游戏。是故我等即得发阿耨多罗三藐三菩提心。种诸善根精勤修集于六波罗蜜如上广说。佛告寂意菩萨。善男子。尔时宝海梵志。在宝藏佛所诸天大众人非人前。寻得成就大悲之心广大无量。作五百誓愿已。复白佛言。世尊。若我所愿不成不得己利者。我则不于未来贤劫重五浊恶。互共斗诤。末世盲痴无所师谘无有教诫。堕于诸见大黑暗中作五逆恶。如上说中成就所愿作于佛事。我今则舍菩提之心。亦不愿于他方佛土殖诸善根。世尊。我今如是专心。不以是善根成阿耨多罗三藐三菩提。亦不愿求辟支佛乘。亦复不愿作声闻乘天王人王贪乐五欲生天人中。不求干闼婆阿修罗迦楼罗紧那罗摩睺罗伽夜叉罗剎诸龙王等。以是善根不求如是诸处。世尊。若得大富以施为因。若得生天以戒为因。若得大智以广学为因。若断烦恼以思惟为因。如佛言曰。如是等事皆是己利功德之人。则能随其所求皆悉得之。世尊。若我善根成就得己利者。我之所有布施持戒。多闻思惟悉当成就。以是果报皆为<a>地狱</a>一切众生。若有众生堕阿鼻地狱。以是善根当拔济之令生人中。闻佛说法即得开解。成阿<a>罗汉</a>速入涅盘。是诸众生若业报未尽。我当舍寿入阿鼻狱代受苦恼。愿令我身数如一佛世界微尘。一一身如须弥山等。是一一身觉诸苦乐。如我今身所觉苦乐。一一身受如一佛世界微尘数等。种种重恶苦恼之报。如今一佛世界微尘等。十方诸佛世界所有众生。作五逆恶起不善业。乃至当堕阿鼻地狱。若后过如一佛世界微尘等大劫。十方诸佛世界微尘数等所有众生。作五逆恶起不善业。当堕阿鼻地狱者。我当为是一切众生。于阿鼻地狱代受诸苦令不堕地狱。值遇诸佛谘受妙法。出于生死入涅盘城。我今要当代是众生。久久常处阿鼻地狱。复次如一佛世界微尘数等。十方世界所有众生恶业成就。当必受果堕火炙地狱。如阿鼻地狱。所说炙地狱。摩诃卢獦地狱。逼迫地狱。黑绳地狱。想地狱。及种种畜生饿鬼贫穷。夜叉拘盘茶毗舍遮阿修罗迦楼罗等。皆亦如是。世尊。若有如一佛世界微尘数等。十方世界。所有众生。成就恶业。必当受报生于人中。聋盲喑哑无手无脚。心乱失念食啖不净。我亦当代如是众生。受于诸罪如上所说。复次若有众生堕阿鼻地狱受诸苦恼。我当久久代是众生受诸苦恼。如生死众生所受阴界诸入。畜生饿鬼贫穷。夜叉拘办茶毗舍遮阿修罗迦楼罗等。皆亦如是。世尊。若我所愿成就逮得己利。成阿耨多罗三藐三菩提。如上所愿者。十方无量无边阿僧祇世界。在在处处现在诸佛。为众生说法悉当为我作证。亦是诸佛之所知见。世尊。惟愿今者与我阿耨多罗三藐三菩提记。于贤劫中人寿百二十岁时成佛出世。如来应供正遍知乃至天人师佛世尊。世尊。若我必能成就如是佛事如我愿者。令此大众及诸天龙阿修罗等若处地虚空。唯除如来。其余一切皆当涕泣。悉于我前头面作礼赞言。善哉善哉。大悲成就无能及也。得念甚深为诸众生生是深悲。发坚固誓愿。汝今所作不由他教。以专心大悲覆护一切。摄取五逆诸不善人。汝之善愿我今悉知。汝初发阿耨多罗三藐三菩提心时。已为众生作大良药。为作归依拥护舍宅。为令众生得解脱故作是誓愿。汝今所愿得己利者。如来为汝授阿耨多罗三藐三菩提记。说是语已。时转轮圣王无量清净。寻从座起悲泣泪出。叉手合掌向是梵志。头面敬礼。而说偈言</p>
<p>
	　　汝今所愿坚固甚深</p>
<p>
	　　放舍己乐为诸众生</p>
<p>
	　　起大悲心为我等现</p>
<p>
	　　诸法真实妙胜之相</p>
<p>
	　　尔时<a>观世音菩萨</a>。说偈赞言</p>
<p>
	　　众生多所着汝今无所着</p>
<p>
	　　于上下诸根久已得<a>自在</a></p>
<p>
	　　故能随众生根愿具足与</p>
<p>
	　　未来世当得陀罗尼智藏</p>
<p>
	　　尔时得大势菩萨。说偈赞言</p>
<p>
	　　无量亿众生为善故集聚</p>
<p>
	　　见知汝大悲一切皆啼泣</p>
<p>
	　　所作诸苦行昔来未曾有</p>
<p>
	　　尔时文殊师利菩萨。复说偈赞言</p>
<p>
	　　精进三昧甚坚牢固</p>
<p>
	　　妙胜智能善能分别</p>
<p>
	　　若以华香供养汝者</p>
<p>
	　　汝于今日则能堪受</p>
<p>
	　　尔时虚空印菩萨。复说偈赞言</p>
<p>
	　　汝为众生成就大悲</p>
<p>
	　　舍财布施于浊恶世</p>
<p>
	　　严持诸相微妙第一</p>
<p>
	　　为诸天人作调御师</p>
<p>
	　　尔时金刚智能光明菩萨。复说偈赞言</p>
<p>
	　　汝今大悲心广大如虚空</p>
<p>
	　　欲为众生亲故<a>现行</a>菩提</p>
<p>
	　　尔时虚空日菩萨。复说偈赞言</p>
<p>
	　　汝所成就大悲功德</p>
<p>
	　　胜妙智能善别法相</p>
<p>
	　　除佛世尊余无能及</p>
<p>
	　　尔时师子香菩萨。复说偈赞言</p>
<p>
	　　汝未来世于贤劫中</p>
<p>
	　　多烦恼处得大名称</p>
<p>
	　　复令无量诸众生等</p>
<p>
	　　断除苦恼得妙解脱</p>
<p>
	　　尔时<a>普贤菩萨</a>。复说偈赞言</p>
<p>
	　　一切众生勤心修集</p>
<p>
	　　生死饥饿涉邪见山</p>
<p>
	　　互相食啖无有善心</p>
<p>
	　　汝以大悲故能摄取</p>
<p>
	　　尔时阿閦菩萨。复说偈赞言</p>
<p>
	　　烧灭善心专作逆恶</p>
<p>
	　　堕大无明黑暗之中</p>
<p>
	　　无由得出烦恼淤泥</p>
<p>
	　　汝已摄取如是众生</p>
<p>
	　　尔时香手菩萨。复说偈赞言</p>
<p>
	　　汝今审见未来之世</p>
<p>
	　　多诸恐怖如观镜像</p>
<p>
	　　其中众生毁坏正法</p>
<p>
	　　皆悉烧灭一切善心</p>
<p>
	　　尔时宝相菩萨。复说偈赞言</p>
<p>
	　　汝今纯以智能持戒</p>
<p>
	　　三昧慈悲庄严其心</p>
<p>
	　　故能摄取烧灭善法</p>
<p>
	　　诽谤<a>圣人</a>如是众生</p>
<p>
	　　尔时离恐怖庄严菩萨。复说偈赞言</p>
<p>
	　　汝今所修无量苦行</p>
<p>
	　　皆为摄取当来众生</p>
<p>
	　　烧灭善心依邪见者</p>
<p>
	　　尔时华手菩萨。复说偈赞言</p>
<p>
	　　汝今大悲智能精进</p>
<p>
	　　于此大众无能及者</p>
<p>
	　　是故摄取邪见诸心</p>
<p>
	　　为老病死之所逼者</p>
<p>
	　　尔时智称菩萨。复说偈赞言</p>
<p>
	　　无量众生多诸病苦</p>
<p>
	　　常为烦恼恶风所吹</p>
<p>
	　　汝今能以大智能水</p>
<p>
	　　消灭诸魔破其力势</p>
<p>
	　　尔时地印菩萨。复说偈赞言</p>
<p>
	　　汝今已得坚固精进</p>
<p>
	　　能尽烦恼而得解脱</p>
<p>
	　　我等志薄不能及是</p>
<p>
	　　尔时月华菩萨。复说偈赞言</p>
<p>
	　　坚固修习精进用意</p>
<p>
	　　依止功德生怜愍心</p>
<p>
	　　是故来世能为众生</p>
<p>
	　　断于三世三有结缚</p>
<p>
	　　尔时无垢月菩萨。复说偈赞言</p>
<p>
	　　菩萨所行道大悲为最上</p>
<p>
	　　所说非相立是故我稽首</p>
<p>
	　　尔时持力菩萨。复说偈赞言</p>
<p>
	　　五浊恶世多烦恼病</p>
<p>
	　　汝依菩提发坚固愿</p>
<p>
	　　为诸众生断烦恼根</p>
<p>
	　　尔时火鬘菩萨。复说偈赞言</p>
<p>
	　　汝之智能犹如宝藏</p>
<p>
	　　所发誓愿清净无垢</p>
<p>
	　　所可<a>修行</a>无上菩提</p>
<p>
	　　但为众生作大医王</p>
<p>
	　　尔时现力菩萨悲泣涕泪。在梵志前头面作礼。合掌叉手说偈赞言</p>
<p>
	　　汝今以此大智能炬</p>
<p>
	　　为诸众生断烦恼病</p>
<p>
	　　亦为贫穷穷乏众生</p>
<p>
	　　断除一切无量诸苦</p>
<p>
	　　善男子。尔时一切大众天龙鬼神干闼婆人及非人。在梵志前头面作礼。礼已起立合掌恭敬。以种种赞法而赞叹之</p>
<p>
	　　佛告寂意菩萨。善男子。尔时宝海梵志。于如来前右膝着地。是时大地六种震动。一切十方如一佛世界。微尘数等诸佛世界亦六种震动。有大光明遍照世间。雨种种华。曼陀罗华。摩诃曼陀罗华。波利质多华。曼殊沙华。摩诃曼殊沙华。乃至有无量光明。遍照十方如一佛世界。微尘等若净不净诸世界中。在在处处现在诸佛。为诸众生说于正法。是诸佛所各有菩萨坐而听法。是诸菩萨见此大地六种震动。放大光明雨种种华。见是事已。前白佛言。世尊。何因缘故。而此大地六种震动。有大光明雨种种华。尔时东方去此一恒河沙等。有佛世界名选择珍宝。是中有佛号宝月如来应正遍知明行足善逝世间解无上士调御丈夫天人师佛世尊。今现在与无量无边阿僧祇等诸大菩萨。恭敬围绕说大乘法。有二菩萨。一名宝相。二名月相。向宝月佛。合掌恭敬而白佛言。世尊。何因缘故。六种震动有大光明雨种种华。尔时彼佛告二菩萨。善男子。西方去此如一恒河沙等。彼有世界名删提岚。有佛世尊号曰宝藏如来乃至佛世尊。今现在与无量无边诸菩萨等。授阿耨多罗三藐三菩提记。说诸国土。开示诸佛所有世界庄严善愿三昧境界陀罗尼门如是等经。彼大会中有一大悲菩萨摩诃萨。作如是愿。我今当以大悲熏心。授阿耨多罗三藐三菩提记。为诸菩萨摩诃萨故示现善愿。是以先令无量无边诸菩萨等发大誓愿。取于种种庄严世界调伏众生。是菩萨所成大悲。于诸大众无能及者。于五浊世调伏弊恶多烦恼者。摄取一切五逆之人。乃至集聚诸不善根烧灭善心。彼诸大众天龙鬼神人及非人不供养佛。悉共供养最后成就大悲菩萨。头面礼已。起立恭敬合掌说偈赞叹。是时大悲菩萨在于佛前。右膝着地听佛授记。彼佛世尊即便微笑。以是因缘令此十方如一佛剎。微尘数等诸世界地。六种震动放大光明雨种种华。惺悟一切诸菩萨等。亦复示现诸菩萨道。彼佛世尊。悉令十方如一佛剎。微尘数等诸菩萨皆共集会。为如是等诸大菩萨。说诸三昧陀罗尼门无畏法门。是故彼佛示现如是种种变化。善男子。时二菩萨闻是事已。即白佛言。世尊。是大悲菩萨发心已来为经几时。行菩萨道复齐几时。何时当于五浊恶世。调伏摄取厚重烦恼互共斗诤多作五逆。成就一切诸不善根。烧灭善心如是众生。尔时彼佛告二菩萨。善男子。是大悲菩萨。今日初发阿耨多罗三藐三菩提心。善男子。汝今可往见宝藏佛。恭敬供养礼拜围绕。听说三昧陀罗尼门无畏法门如是等经。并见大悲菩萨摩诃萨。汝以我声作如是言。宝月如来致意问讯。以此月光净华作信与汝。又赞汝言。善哉善哉。善男子。汝初发心已能成就如是大悲。汝今已有无量名称。遍满十方如一佛剎微尘数等诸佛世界。皆言大悲菩萨。汝初发心已能成就如是大悲。是故善男子。我今赞汝。善哉善哉。复次善男子。汝为当来诸菩萨等。成就大悲故。说是大悲不断善愿竖立法幢。是故复赞。善哉善哉。复次善男子。汝之名称未来世住。当如一佛剎微尘数等阿僧祇劫。教百千亿无量无边阿僧祇众生。安止令住阿耨多罗三藐三菩提。至于佛所得不退转。或发善愿或取<a>净土</a>。摄取众生随而调伏。复令未来得受阿耨多罗三藐三菩提记。如是众生于未来世。过如一佛剎微尘数劫。当于十方如一佛剎微尘数劫。当于十方如一佛剎微尘数等诸佛世界得成阿耨多罗三藐三菩提。转正法轮。复当赞叹大悲菩萨。是故以此三赞叹法赞叹于汝。善哉善哉。善男子。尔时彼土有九十二亿诸菩萨摩诃萨。异口同声作如是言。世尊。我等欲往删提岚界见宝藏佛礼拜供养恭敬围繞。听诸三昧陀罗尼门无畏法门如是等经。并欲见于大悲菩萨。尔时彼佛以此三赞叹法及月光净华。与二菩萨而告之曰。宜知是时。尔时宝相菩萨月相菩萨。于彼佛所取月光净华。并与九十二亿菩萨摩诃萨。发彼世界如电光发没彼。即到删提岚剎阎浮园中宝藏佛所。到佛所已头面礼足。以诸菩萨所得种种师子游戏。供养佛已。见宝海梵志为此大众所共恭敬合掌赞叹。见是事已即便思惟。今此大士。或当即是大悲菩萨。是故能令宝月如来送此宝华。是二菩萨。寻于佛前旋向梵志。即以华与作如是言。宝月如来。以此妙华与汝为信。并三赞法如上所说如是东方无量无边阿僧祇诸佛世界。亦遣无量菩萨摩诃萨。至删提岚界。皆以月光净华三赞叹法余如上说。善男子。尔时南方去此七万七千百千亿佛世界。有佛世界名宝楼师子吼。有佛号师子相尊王如来应正遍知明行足善逝世间解无上士调御丈夫天人师佛世尊。今现在为诸菩萨说大乘法。有二菩萨摩诃萨。一名金刚智相。二名师子金刚相。是二菩萨白佛言。世尊。何因缘故。地六种动有大光明雨种种华。皆如东方诸菩萨比。复次南方无量无边诸佛。遣无量菩萨至删提岚界亦如是。尔时西方去此八万九千百千亿世界。有世界名安乐。有佛号摄诸根净目如来。今现在为四部众说三乘法。有二菩萨。一名贤日光明。二名师子吼身。是二菩萨白佛言。世尊。何因缘故。地六种动有大光明雨种种华。余如上说。如是西方无量世界。亦复如是。尔时北方过九万百千亿世界。彼有世界名胜真宝。有佛号世间尊王如来。今现在为诸菩萨说大乘法。有二菩萨。一名不动住。二名得智能世间尊王。是二菩萨白佛言。世尊。何因缘故地六种动。余如上说。北方无量世界亦如是。尔时下方过九万八千百千亿那由他世界。有世界名离暗雾。有佛号离恐怖围繞音。今现在为四部众说三乘法。有二菩萨。一名日尊。二名虚空日。是二菩萨白佛言。世尊。何因缘故地六种动。余如上说。下方世界亦复如是。</p>
		

	
	

		</div></div><hr><script charset='utf-8' src='../../js/footer.js'></script></body></html>