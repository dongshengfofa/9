<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='电脑,电脑讲解,电脑技术,编程,电脑故障维修第一卷 方广大庄严经' />
<script src='../../highlight/highlight.pack.js'></script>
<link rel='stylesheet' type='text/css' href='../../highlight/styles/monokai.css'/>

<link rel='stylesheet' href='../../fenxiang/dist/css/share.min.css'>
<script src='../../fenxiang/src/js/social-share.js'></script>
<script src='../../fenxiang/src/js/qrcode.js'></script>

</head><body><script>hljs.initHighlightingOnLoad();</script><script>
var system ={};
var p = navigator.platform;       
system.win = p.indexOf('Win') == 0;  
system.mac = p.indexOf('Mac') == 0;  
system.x11 = (p == 'X11') || (p.indexOf('Linux') == 0);     
if(system.win||system.mac||system.xll){
document.write("<link href='../css/3.css' rel='stylesheet' type='text/css'>");}else{ document.write("<link href='../css/3wap.css' rel='stylesheet' type='text/css'>");}</script><script src='../../js/3.js'></script><div class='div2'><div class='heading_nav'><ul><div><li><a href='../../../../index.html'>首页</a></li>
</div><div onclick='hidden1()' >分享</div>
</ul></div></div>
<div id='heading_nav2'> 
<li class='row' >
<div class='social-share' data-mode='prepend'><a href='javascript:' class='social-share-icon icon-heart'></a></div></li></div><script charset='utf-8' src='../../3/js/hengfu.js'></script><script charset='utf-8' src='../../3/js/hengfu2.js'></script><hr><div class='div1'><div class='biaoti'><center>第一卷 方广大庄严经</center></div><div class='fo'><center>经文出处:来自无量光明网</center><br/><br>
			<p>
	　　<strong>第一卷 方广大庄严经</strong></p>
<p>
	　　大唐<a>天竺</a><a>三藏</a>地婆诃罗奉诏译</p>
<p>
	　　<strong>第一卷 方广大庄严经</strong><br />
	<br />
	&nbsp;&nbsp;&nbsp; 序品第一</p>
<p>
	　　如是我闻。一时佛在舍卫国。祇树给孤独园。与大<a>比丘</a>众万二千人俱。皆是大阿<a>罗汉</a>。其名曰阿若憍陈如。摩诃迦叶。<a>舍利弗</a>。摩诃目干连。摩诃迦旃延。富娄那弥多罗尼子。摩诃南阿[少/兔]娄馱。劫宾那。跋提罗。优波离。难陀。娑伽陀。阿难。罗睺罗。如是众所知识大阿罗汉等。<a>菩萨</a>摩诃萨三万二千人。皆是一生补处。游戏<a>神通</a>三昧<a>自在</a>。大愿满足入无碍慧获诸法忍。具陀罗尼辩才无滞。一切皆从波罗蜜生。已能<a>圆满</a>菩萨诸地。已得一切菩萨自在。其名曰<a>弥勒</a>菩萨。陀罗尼自在菩萨。师子王菩萨。成就义菩萨。寂戒慧菩萨。常精进菩萨。无碍慧菩萨。大悲思惟菩萨。与如是等菩萨众俱</p>
<p>
	　　尔时<a>世尊</a>为诸四众比丘<a>比丘尼</a>优婆塞优婆夷。国王王子大臣官属剎利<a>婆罗门</a>长者<a>居士</a>。及诸外道无央数众常以四事恭敬施安。于供养中最为<a>殊胜</a>。佛心无染。犹如莲华不着于水。名称高远遍于十方。所谓如来应供正遍知明行足善逝<a>世间</a>解无上士调御丈夫<a>天人</a>师佛世尊。成就五眼具足六通。于此世间及余国土。为诸天人演说<a>正法</a>。初中后善其义深远。其言巧妙纯一圆满。具足清白梵行之相</p>
<p>
	　　尔时如来于中夜分。入佛庄严三昧。从于顶髻放大光明。其光名为忆念过去诸佛无着智。上照净居天宫。为欲开发诸天子</p>
<p>
	　　故光明网中而说偈言</p>
<p>
	　　牟尼身口意清净智能光明照世间</p>
<p>
	　　此光最胜除冥暗于释师子应归命</p>
<p>
	　　智能大海胜威德知法自在为法王</p>
<p>
	　　世间应供天中天<a>觉悟</a>自在应归命</p>
<p>
	　　所有难调心已调意净超出诸魔网</p>
<p>
	　　其所见闻不空过<a>解脱</a><a>彼岸</a>应归命</p>
<p>
	　　佛无体性无与等所作无边常寂然</p>
<p>
	　　知净妙理除疑惑一切深信应归命</p>
<p>
	　　施<a>甘露</a>药大医王辩才雄猛摧邪道</p>
<p>
	　　法为眷属知胜义导师演说无上法</p>
<p>
	　　尔时净居天子。闻如是偈从<a>禅定</a>起。实时忆念过去无量无边阿僧祇劫诸佛如来。及佛国土功德庄严。<a>说法</a>众会皆悉明了。时摩醯首罗难陀苏难陀等。无数净居天众。光明赫弈威神巍巍。照祇树给孤独园。来诣佛所顶<a>礼佛</a>足。一心合掌恭敬而立白佛言。世尊。有经名为方广神通游戏大庄严法门。显示菩萨众德之本。处于兜率微妙天宫。思惟降生示现胜种。具诸功<a>德行</a>童子事。艺业伎术工巧书算捔力骋武。而于世间皆悉最胜。示受五欲具菩萨道降伏魔军。出生如来力<a>无畏</a>等一切<a>佛法</a>。此经如是过去无量诸佛世尊皆已宣说。所谓波头摩胜佛。法幢佛。为照明佛。功德幢佛。功德性佛。大性佛。仙天佛。胜光明佛。真幢佛。金刚坚固佛。降伏一切佛。真金色佛。极高行佛。珊瑚海佛。花幢佛。最胜色佛。善明佛。仙护佛。胜轮佛。高胜佛。开敷莲花佛。眉间光明佛。莲花台佛。善光明佛。吉祥佛。善见佛师子光佛。坚牢惠施佛。香春佛。广大名称佛。底沙佛。弗沙佛。世间端严佛。普光明佛。宝称佛。最胜光明佛。梵光佛。善声佛。妙花佛。美音佛。上色行佛。微笑目佛。功德聚佛。大云声佛。善色佛。寿光佛。象王游步佛。世间欣乐佛。降伏魔怨佛。正应供佛。毘婆尸佛。尸弃佛。毗叶浮佛。迦罗孙佛。俱那含牟尼佛。<a>迦叶佛</a>。如是等过去无量诸佛如来皆说此经。唯愿世尊。还如过去诸佛。利益安乐无量众生。悲愍世间令得义利。令诸天人于大乘中而得增益。降伏异道摧灭魔怨。显发菩萨所行功德。而于上乘劝勉精进。摄受正法绍三宝种使不断绝。示现成佛事业圆满故。亦说是经。如来尔时哀愍诸天默然受请。是时诸天蒙佛垂许。<a>欢喜</a>踊跃生清净心。稽首作礼右繞三匝。散天曼陀罗花。供养于佛忽然不现</p>
<p>
	　　尔时世尊于晨朝时。诣迦罗道场敷座而坐。诸大菩萨及声闻众恭敬围繞。告诸比丘。昨于中夜摩醯首罗及难陀苏难陀等。无数净居天众。稽首我足合掌恭敬。而白我言。唯愿如来演说神通游戏大严经典。怜愍一切世间天人。令诸菩萨现在未来而得增益。我时默然可其所请。汝等谛听。我今宣说</p>
<p>
	　　兜率天宫品第二</p>
<p>
	　　尔时佛告诸比丘。何等名为方广神通游戏大严经典。所谓显于菩萨住兜率宫。常为无量威德诸天之所供养。逮得灌顶。百千梵众之所称扬。愿力圆满。能正了知诸佛法藏。慧眼清净其心普洽。惭愧知足<a>正念</a>慧行炽然<a>修行</a>。布施持戒忍辱精进禅定智能。方便善巧胜波罗蜜。大慈大悲大喜大舍。梵行明达得大神通。知见现前无着无碍。念处正勤。神足根力觉支正道。菩提分法皆尽边际。具足相好庄严其身。利益众生无时暂替。如说而作无虚妄语。演说正法无所贪求。心净质直离诸邪谄。无有怖畏亦无憍慢。于一切众生其心平等。供养无量百千万亿诸佛如来。恒为无量百千那由他诸大菩萨。恭敬尊重。又为梵释四王摩醯首罗。天龙夜叉干闼婆阿修罗迦娄罗紧那罗摩睺罗伽等。闻名称赞生欢喜心。入无碍解方便善巧。一切文句差别之相。皆悉能知。凡有宣说曾无所着。如大商主乘大法船游<a>生死</a>海。得三十七菩提之分无量珍宝。而于佛法得陀罗尼。忆念修行终不错谬。如大导师越四瀑流誓愿满足。降伏魔怨摧诸异学。以金刚慧及大悲军能破烦恼。譬如莲华出于功德广大池中。增上愿力之所生起。大菩提心而为其根。润以甚深清净法水方便。善巧以为其台。菩提为茎。禅定为蕊。离诸热恼清净广大以为其叶。多闻持戒及不放逸无所罣碍以为其香。非世八法之所能染。如师子王福智为体。神通为足。圣谛为爪。梵住为牙。四摄为头。觉十二缘以生其躯。三十七品菩提分法明了之智以为其顶。三解脱门以为频申。禅定智能以为其目。以诸三昧为其岩穴。毗奈耶林四威仪路怡悦其身。十力四无所畏惯习所成而为其力。离诸贪欲为其行步。自在无畏<a>无我</a>无法以为其吼。摧伏外道如制群鹿。无上丈夫人中之日。禅定解脱智能为光。外道萤烛皆悉掩蔽。无明昏翳破之无余。于天人中廓然大照。譬如明月白分圆满。世间乐见清凉无云。众星之中皎然最胜。示解脱路照菩提道。开敷天人拘物头花。譬如轮王于四天下法化平等。七菩提分以为其宝。于一切众生心行平等以为十善。大愿成就无碍之法以为其轮。譬如巨海深广难入无量众宝充满其中潮不过限。缘起智能深广难入。一切法宝充满其中。应众生机为不过限。其心平等离诸憎爱如地水火风。其量高妙坚固难动如须弥山。智能广大。不为诸垢之所染着犹如<a>虚空</a>。意乐清净能行惠施。久积净业无虚妄语。已能具足一切善根。自在熏修七阿僧祇。所习善根皆已回向。弘五福德施七净财。行十善道增长五十二种善根。已能修习正行。相应四十分位。已能修习誓愿相应四十分位。已能修习意乐相应四十分位。已能修习正直解脱四十分位。曾于四百亿那由他拘胝佛所。随佛<a>出家</a>。曾于五十百亿那由他拘胝佛所。而行大施。已曾亲近三百五十拘胝诸辟支佛。已曾<a>教化</a>无量阿僧祇诸声闻众。皆令住于正方便中。为欲证阿耨多罗三藐三菩提乃趣一生补处。从此命终生兜率天。为彼天子名曰净幢。恒为诸天之所供养。当于彼没后生人中。证阿耨多罗三藐三菩提</p>
<p>
	　　佛告诸比丘。彼天宫中有三万二千微妙安乐所住之处。高阁重门层楼大殿。轩槛窗牖花盖缯幡。宝铃垂饰珠网交络。散以曼陀罗花摩诃曼陀罗花。处处盈满。诸天婇女百千拘胝那由他。奏天伎乐。其诸宝树生众天花。所谓阿提目多花。俱毗罗花。詹波迦花。波咤罗花。目真邻陀花。阿输迦花。镇头迦花。阿娑那花。建尼迦花。坚固花。大坚固花。处处开敷以为严饰。真金线网弥覆其上。周匝间厕种种庄严。诸宝池中生摩利迦花苏曼那花。跋罗花。婆利师迦花。拘旦罗花。苏建提花。天妙意花。优钵罗花。波头摩花。拘物头花。芬陀利花。妙香花。如是等花。成大花帐处处庄严。无量羽族鹦鹉<a>舍利</a>。拘抧罗鸟鹅雁鸳鸯。孔雀翡翠迦陵频伽命命等鸟。杂类形色出微妙音。诸天子等百千拘胝那由他数。大集法堂围繞菩萨。听受所说无上大法。除断贪瞋憍慢结使一切烦恼。生广大心踊跃欢喜住安隐乐。菩萨久修净业所感。诸天伎乐八万四千皆出种种微妙音声。其音声中。而说颂曰</p>
<p>
	　　尊忆然灯记积集无边福</p>
<p>
	　　超越于生死智能发光明</p>
<p>
	　　长时修惠施其心常离染</p>
<p>
	　　三垢憍慢尽语业无诸过</p>
<p>
	　　忆昔无边劫种姓恒处尊</p>
<p>
	　　戒忍及精进定慧久修习</p>
<p>
	　　又念无边劫供养诸如来</p>
<p>
	　　既超生老死当度所应度</p>
<p>
	　　众生可悲愍惟尊勿舍之</p>
<p>
	　　诸天龙鬼神皆悉共瞻待</p>
<p>
	　　众生久渴欲如海纳群流</p>
<p>
	　　惟尊智充足当救诸渴者</p>
<p>
	　　远于世讥嫌乐法舍贪欲</p>
<p>
	　　离垢清净眠哀愍诸世间</p>
<p>
	　　菩萨宿福德处于兜率宫</p>
<p>
	　　天众百千亿闻法曾无倦</p>
<p>
	　　当下阎浮提垂慈洒甘露</p>
<p>
	　　已过于欲界无数亿诸天</p>
<p>
	　　亦复共希望菩萨当下生</p>
<p>
	　　必坏于魔业能摧诸异学</p>
<p>
	　　佛道如观掌至时宜勿住</p>
<p>
	　　烦恼火增盛愿为布慈云</p>
<p>
	　　普雨于法雨灭除诸猛焰</p>
<p>
	　　前佛已过去今佛作医王</p>
<p>
	　　当以三脱门为药除众病</p>
<p>
	　　令彼诸含识得至于<a>涅盘</a></p>
<p>
	　　如来大法音外道悉摧伏</p>
<p>
	　　譬如师子吼百兽咸惊怖</p>
<p>
	　　智能以为手从于精进生</p>
<p>
	　　无量诸魔军自在能摧伏</p>
<p>
	　　梵释百千数敬心祈见佛</p>
<p>
	　　四王当奉钵唯悕速下生</p>
<p>
	　　尊今应豫观欲依何种族</p>
<p>
	　　当往阎浮界示行菩萨道</p>
<p>
	　　如器成珍宝其器自严洁</p>
<p>
	　　智能净摩尼于彼雨甘露</p>
<p>
	　　诸天乐器中演出如是偈</p>
<p>
	　　劝请于菩萨大悲救众生</p>
<p>
	　　胜族品第三</p>
<p>
	　　佛告诸比丘。尔时菩萨闻如是偈即从座起。出于自宫诣法集堂坐师子座。复有无量无边同乘同行大菩萨众。皆升法堂坐师子座。各有六十八拘胝眷属前后围繞。菩萨将欲降生。十二年前有净居天。下阎浮地作婆罗门。说围陀论。彼论所载。十二年后。有一胜人现白象形入于母胎。其人具足三十二种大人之相。有二决定。若在家者当为转轮圣王。若出家者当得成佛。复有天子。下阎浮提。告辟支佛作如是言。仁者。应舍此土。何以故。十二年后当有菩萨降神入胎。是时王舍城尾盘山中。有辟支佛名曰摩灯。闻是语已。自见其身犹如委土。从座而起。踊在虚空高七多罗树。化火焚身入于涅盘。唯余舍利从空而下。是故此地名仙人堕处。诸比丘是时波罗奈国五百辟支闻天语已。亦复如是。化火焚身入于涅盘。唯余舍利从空而下。复以过去有仁慈王。施于群鹿无畏之处。是故彼地亦名仙人鹿苑</p>
<p>
	　　尔时菩萨处于天宫。以四种心而遍观察。一者观时。二者观方。三者观国。四者观族。比丘。何故观时。菩萨不于劫初而入母胎。唯于劫减。世间众生明了知有老病死苦。菩萨是时方入母胎。何故观方。菩萨不于东弗婆提西瞿耶尼北郁单越及余边地。唯现阎浮。所以者何。阎浮提人有智能故。何故观国。菩萨不生边地。以其边地人多顽钝无有<a>根器</a>。犹如哑羊而不能知。善与不善言说之义。是故菩萨但生中国。何故观族。菩萨不生旃陀罗毗舍首陀家。四姓之中唯于二族。剎帝利种及婆罗门。于今世间重剎帝利。是故菩萨生剎利家。如是观已默然而住。尔时会中诸菩萨众。及诸天子各相谓言。菩萨今者当于何国依何种姓而托生耶</p>
<p>
	　　或有天言。摩伽陀国毗提诃王。豪贵甚盛可生于彼。复有说言。菩萨不生于彼。何以故。其王父母俱不真正。憍慢卒暴善根微尟。无大福德不宜生彼</p>
<p>
	　　或有天言。憍萨罗王种望殊胜。多有财宝象马车乘吏民僮仆。可生于彼。复有说言。菩萨不生于彼。何以故。其王本是摩灯伽种。父母宗亲悉皆鄙劣少信薄福。不宜生彼</p>
<p>
	　　或有天言。彼犊子王种姓豪强。富乐炽盛好行惠施。可生于彼。复有说言。菩萨不生于彼。何以故。其王凡劣无大威德。暴戾可畏。母族卑下篡窃君位。不宜生彼</p>
<p>
	　　或有天言。毗耶离王尊贵富盛安隐快乐。无诸怨敌人民众多。宫室苑园林泉花果。庄严绮丽犹若天宫。可生于彼。复有说言。菩萨不生于彼。何以故。其国土中诸离车子。不相敬顺。各自称尊。是故菩萨不宜生彼</p>
<p>
	　　或有天言。胜光王有大威力。统御兵众能破怨敌。可生于彼。复有说言菩萨不生于彼。何以故。其王刚强不修善业。是故菩萨不宜生彼</p>
<p>
	　　或有天言。摩偷罗城王名善臂。勇猛安乐富贵自在。可生于彼。复有说言。菩萨不生于彼。何以故。其王本是邪见种族残害无道。不宜生彼</p>
<p>
	　　或有天言。般茶婆王都在象城。勤事勇健支体圆满。人相具足能制怨敌。可生于彼。复有说言。菩萨不生于彼。何以故。其王阉官之人室家坏乱。虽有五男皆非其胤。不宜生彼</p>
<p>
	　　或有天言。弥梯罗城庄严绮丽。王名善友。威伏诸王象马四兵皆悉具足。珍宝无量乐闻正法。可生于彼。复有说言。菩萨不生于彼。何以故。其王虽有如是美事。年时衰暮无有力势。复多子息。不宜生彼</p>
<p>
	　　佛告诸比丘。无量菩萨及诸天子。于阎浮提十六大国。所有威德胜望王种周遍观察。皆悉不堪菩萨往生。相与筹议。竟不能知菩萨生处。尔时会中有一天子。名曰智幢。善入大乘心不退转。告众天子言。汝等宜应往问菩萨。当生何处。诸天子等咸共合掌。诣菩萨所而前问言。阎浮提中何等种姓。具何功德。补处菩萨当生其家</p>
<p>
	　　尔时菩萨告诸天子。阎浮提中若有胜望种族。成就六十四种功德者。最后身菩萨当生其家。何等名为六十四德。一者国土宽广种姓真正。二者众所宗仰。三者不生杂姓。四者人相端严。五者族类圆满。六者内外无嫌。七者心无下劣。八者族高贵。九者二族可敬。十者二族有望。十一者二族有德。十二者其家多男。十三者所生无畏。十四者无有瑕疵。十五者贪爱微薄。十六者遵奉禁戒。十七者皆有智能。十八者凡是所用要令群下先观试之。十九者人皆工巧。二十者与朋友善终始如一。二十一者不害众生。二十二者不忘恩义。二十三者知行仪式。二十四者依教行事。二十五者疑即无成。二十六者不愚于业。二十七者不吝于物。二十八者不作<a>罪恶</a>。二十九者功不唐捐。三十者施心殷重。三十一者志性决定。三十二者善于取舍。三十三者于施信乐。三十四者丈夫作用。三十五者所为成办。三十六者勤勇自在。三十七者勇猛增上。三十八者供养仙人。三十九者供养诸天。四十者供养论师。四十一者供养先灵。四十二者常无怨恨。四十三者名振十方。四十四者有大眷属。四十五者不阻善友。四十六者有多眷属。四十七者有强眷属。四十八者无乱眷属。四十九者威德自在。五十者<a>孝顺</a>父母。五十一者敬事<a>沙门</a>。五十二者遵婆罗门。五十三者七珍具足。五十四者五谷丰盈。五十五者象马无数。五十六者多诸仆从。五十七者不为他侵。五十八者所作成就。五十九者转轮王种。六十者宿世善根而为资粮。六十一者其家一切所有皆由菩萨善根增长。六十二者无诸过失。六十三者无诸讥嫌。六十四者家法和顺。如是名为六十四德。若有成就如上功德。补处菩萨当生其家</p>
<p>
	　　若有女人成就三十二种功德。当为菩萨之母。何等名为三十二德。一者名称高远。二者众所咨嗟。三者威仪无失。四者诸相具足。五者种姓高贵。六者端正绝伦。七者名德相称。八者不长不短不粗不细。九者未曾孕育。十者性戒成就。十一者心无执着。十二颜色和悦。十三者运动顺右。十四者识用明悟。十五者姿性柔和。十六者常无怖惧。十七者多闻不忘。十八者智能庄严。十九者心无谄曲。二十者无所欺诳。二十一者未尝忿恚。二十二者恒无悭吝。二十三者性不嫉妒。二十四者性无躁动。二十五者容色滋润。二十六者口无恶言。二十七者于事能忍。二十八者具足惭愧。二十九者三毒皆薄。三十者远离一切女人过失。三十一者奉天如戒。三十二者众相圆满。如是名为三十二德。若有成就如上功德。方乃堪任为菩萨母。菩萨不于黑月入胎。要以白月弗沙星合。其母受持清净斋戒。菩萨于是方现入胎。彼诸菩萨及诸天子。闻说如是种族清净父母功德。各自思惟。谁有具此诸功德者。复作是念。唯有释氏输头檀王。族望殊胜。转轮王种。所都国邑人民众多。安隐丰饶甚可爱乐。其输檀王人相圆满颜容端正。微妙第一。威德光大福智庄严所为必善。以善化俗。其家豪贵富有财宝。象马七珍皆悉盈满。深达业果离诸恶见。于释种中唯此为主四方归伏见者欢喜。闲习伎艺。不老不少。知教知时。世间轨式无不解了。以法为王。依法御物。又其国土所有人民宿植善根。咸以一心承事其主</p>
<p>
	　　王之圣后名曰摩耶。善觉王女。年少盛满具足相好。未尝孕育。端正无双姿色妍美犹如彩画。无诸过恶所言诚谛出妙音词。身心恬和无罪离恼。亦无嫉妒。语必应时。乐行惠施。性戒成就。常于己夫而生知足。心不轻动情无外染。支节相称眉高而长。额广平正发彩绀黑。犹如玄蜂。含笑而言美声柔软。所作顺右质直无曲。无谄无诳有惭有愧。心性安静颜容清净。三毒皆薄温和能忍。而于面目及以手足。善自防闲。身体柔软如迦邻陀衣。目净修广如青莲花。唇色赤好如频婆果。颈如螺旋。美若虹蜺。修短合度容仪可法。其肩端好其臂佣长。支体圆满肤彩润泽。犹如金刚不可沮坏。善解众艺故号摩耶。常处王宫犹如宝女。亦如化女。又似天女。住欢喜园具斯众德。乃能堪任为菩萨母。如是功德唯释种有。非余有之。于是颂曰</p>
<p>
	　　菩萨在兜率处于法集堂</p>
<p>
	　　同乘及天众皆恭敬围繞</p>
<p>
	　　共观于胜族菩萨何处生</p>
<p>
	　　见此阎浮提剎利王大姓</p>
<p>
	　　释氏最清净于彼应降神</p>
<p>
	　　城号迦毗罗积代轮王种</p>
<p>
	　　安隐无怨敌善化众所归</p>
<p>
	　　其国甚严好万性皆欢喜</p>
<p>
	　　奉法而从善咸同王者心</p>
<p>
	　　亲属多胜能力将巨象比</p>
<p>
	　　或与二三象其力共齐等</p>
<p>
	　　勇武多伎艺不伤害众生</p>
<p>
	　　其王之圣后千妃中第一</p>
<p>
	　　端正无伦匹故号为摩耶</p>
<p>
	　　容貌过天女支节皆相称</p>
<p>
	　　天人阿修罗睹之无厌足</p>
<p>
	　　清净离诸过而无秽欲心</p>
<p>
	　　言词甚微妙质直复柔软</p>
<p>
	　　身体常香洁一切无可恶</p>
<p>
	　　含笑不嚬蹙知法具惭愧</p>
<p>
	　　无憍慢谄曲及以嫉妒心</p>
<p>
	　　离邪净诸业行慈好惠施</p>
<p>
	　　世间女人过其身悉超越</p>
<p>
	　　一切诸天人无有能逾者</p>
<p>
	　　具足诸功德宜应怀大圣</p>
<p>
	　　曾于五百生恒为菩萨母</p>
<p>
	　　其王亦如是多生以为父</p>
<p>
	　　母请持禁戒经三十二月</p>
<p>
	　　梵行积威德其身常光明</p>
<p>
	　　圣后所游履斯处自严饰</p>
<p>
	　　天人阿修罗无能欲心视</p>
<p>
	　　一切咸亲敬如母如姊妹</p>
<p>
	　　以此清净业威仪比圣贤</p>
<p>
	　　令王擅名誉粟散咸归伏</p>
<p>
	　　功德两相称是为菩萨母</p>
<p>
	　　更无诸女人堪为佛母者</p>
<p>
	　　威德众天子大智诸菩萨</p>
<p>
	　　咸叹斯母德菩萨应降生</p>
<p>
	　　法门品第四</p>
<p>
	　　尔时佛告诸比丘。菩萨如是观种姓已。彼兜率天宫有一大殿。名曰高幢。纵广正等六十四由旬。菩萨尔时升此大殿。告天众言。汝当尽集听我最后所说法门。如是法门。名为教诫思惟迁没方便下生之相。是时一切兜率天子及诸天女。闻是语已皆悉云集。菩萨神力即于此殿化作道场。其量正等如四天下。复以种种珍宝而严饰之。凡所见者莫不欢喜。是时欲界<a>色界</a>诸天子等。见此道场如是严丽。顾己所居如冢墓想。菩萨福德自善根力。成就胜妙师子之座。饰以金银众妙珍宝。覆以轻软无价天衣。烧众天香散众天花。其中无量百千珍宝光明照耀。以大宝网弥覆其上。宝铃摇动出和雅音。无量宝盖杂色缯彩。殊妙幡[纟*畏]周匝间列无量百千花鬘绮带而以严饰。无量百千诸天婇女种种歌舞以为供养。是诸天乐演微妙音。称扬菩萨无量功德。无量百千四大天王之所拥护。无量百千释提桓因之所围繞。无量百千大梵天王之所赞叹。无量百千拘胝那由他菩萨捧师子座。复为十方无量百千拘胝那由他诸佛如来之所护念。其师子座。从于无量百千拘胝那由他劫诸波罗蜜福德资粮之所生起。佛告诸比丘。菩萨坐此功德成就师子之座。告天众言。汝且观我百千福聚相好严身。是时大众瞻仰尊颜目不暂舍。乃见东西南北四维上下。周遍十方超过数量兜率天宫。各有最后身菩萨将欲下生。无量诸天恭敬围繞。皆悉演说将没之相诸法明门。尔时大众既见如是。深生悲喜恭敬稽首。赞言善哉。我观尊者。得见如是无量菩萨。皆由尊者神通之力。菩萨告言。汝等谛听。如诸菩萨各为天众。说将没相诸法明门。安慰天人。我今亦当为汝等说诸法明门。有一百八。何等名为百八法门。信是法门意乐不断故。净心是法门除乱浊故。喜是法门安隐心故。爱乐是法门心清净故。身戒是法门除三恶故。语戒是法门离四过故。意戒是法门断三毒故。<a>念佛</a>是法门见佛清净故。念法是法门说法清净故。念僧是法门证获圣道故。念舍是法门弃一切事故。念戒是法门诸愿满足故。念天是法门起广大心故。慈是法门超映一切诸福事业故。悲是法门增上不害故。喜是法门离一切忧恼故。舍是法门自离五欲及教他离故。无常是法门息诸贪爱故。苦是法门愿求永断故。无我是法门不着我故。寂灭是法门不令贪爱增长故。惭是法门内清净故。愧是法门外清净故。谛是法门不诳人天故。实是法门不自欺诳故。法行是法门依于法故。三归是法门超三恶趣故。知所作是法门已立善根不令失坏故。解所作是法门不因他悟故。自知是法门不自矜高故。知众生是法门不轻毁他故。知法是法门随法修行故。知时是法门无痴暗见故。破坏憍慢是法门智能满足故。无障碍心是法门防护自他故。不恨是法门由不悔故。胜解是法门无疑滞故。不净观是法门断诸欲觉故。不瞋是法门断恚觉故。无痴是法门破坏无智故。求法是法门依止于义故。乐法是法门证契明法故。多闻是法门如理观察故。方便是法门正勤修行故。遍知名色是法门超过一切和合爱着故。拔除因见是法门证得解脱故。断贪瞋是法门不着痴垢故。妙巧是法门遍知苦故。界性平等是法门由永断集故。不取是法门勤修正道故。无生忍是法门于灭作证故。身念住是法门分析观身故。受念住是法门离一切受故。心念住是法门智出障翳故。四正勤是法门断一切恶修一切善故。四神足是法门身心轻利故。信是法门非邪所引故。精进是法门善思察故。念根是法门善业所作故。定根是法门由心解脱故。慧根是法门智现前证故。信力是法门能遍超魔力故。精进力是法门不退转故。念力是法门不遗忘故。<a>定力</a>是法门断一切觉故。慧力是法门无能损坏故。念觉分是法门如实住法故。择法觉分是法门圆满一切法故。精进觉分是法门智决定故。喜觉分是法门三昧安乐故。轻安觉分是法门所作成办故。定觉分是法门平等觉悟一切法故。舍觉分是法门厌离一切受故。<a>正见</a>是法门超证圣道故。正思惟是法门永断一切分别故。正语是法门一切文字平等觉悟故。正业是法门无业果报故。正命是法门离一切希求故。正精进是法门专趣彼岸故。正念是法门无念无作无意故。正定是法门证得三昧不倾动故。菩提心是法门绍三宝种使不断故。大意乐是法门不求下乘故。增上意乐是法门缘无上广大法故。方便正行是法门。圆满一切善根故。檀波罗蜜是法门。成就相好净佛国土。教化众生除悭吝故。尸波罗蜜是法门。超过一切恶道难处。教化众生守禁戒故。羼提波罗蜜是法门。永离憍慢瞋恚等一切烦恼。教化众生断诸结故。毗离耶波罗蜜是法门。成就引发一切善法。教化众生除懒惰故。禅波罗蜜是法门。出生一切禅定神通教化乱意众生故。般若波罗蜜是法门。永断无明有所得见。教化愚痴暗蔽恶慧众生故。方便善巧是法门。随诸众生种种意解。现诸威仪及示一切佛法安立故。四摄事是法门。摄诸群生令求趣证大菩提法故。成熟众生是法门。不着己乐利他无倦故。受持正法是法门。断一切众生杂染故。福德资粮是法门。<a>饶益</a>一切众生故。智能资粮是法门。圆满十力故。奢摩他资粮是法门。证得如来三昧故。毗钵舍那资粮是法门。获得慧眼故。无碍解是法门。获得<a>法眼</a>故。决择是法门佛眼清净故。陀罗尼是法门。能持一切佛法故。辩才是法门。巧说言词令一切众生欢喜满足故。顺法忍是法门。随顺一切佛法故。无生法忍是法门得授记莂故。不退转地是法门。圆满一切佛法故。诸地增进是法门。受一切智位故。灌顶是法门。从兜率天下生。入胎初生出家苦行。诣菩提场降魔成佛。转正法轮起大神通。从忉利天下现入涅盘故。是故菩萨将下生时。于天众中说如斯法</p>
<p>
	　　诸比丘。菩萨说是诸法明门之时。于彼会中八万四千天子发阿耨多罗三藐三菩提心。三万二千天子得无生法忍。三万六千那由他天子。于诸法中远尘离垢得法眼净。兜率诸天皆散妙花积至于膝。诸比丘。菩萨又欲令诸天众深心欢喜而说颂曰</p>
<p>
	　　菩萨将下生处于兜率宫</p>
<p>
	　　诫彼诸天众唯当莫放逸</p>
<p>
	　　今汝心所乐微妙宝庄严</p>
<p>
	　　从于净业因致斯众妙果</p>
<p>
	　　是故应思报无令业消歇</p>
<p>
	　　沉沦恶趣中备受无边苦</p>
<p>
	　　我所示汝法应生尊重心</p>
<p>
	　　自励勤修行当获无为乐</p>
<p>
	　　贪欲皆无常虚假犹如梦</p>
<p>
	　　如幻如阳炎如电如聚沫</p>
<p>
	　　贪欲无厌足如渴饮咸水</p>
<p>
	　　若得出世智乃可为知足</p>
<p>
	　　天女共相娱譬如集戏场</p>
<p>
	　　同会城邑中暂聚便离散</p>
<p>
	　　有为非常伴亦非亲善友</p>
<p>
	　　唯除离垢行无有恒随逐</p>
<p>
	　　汝应共和合慈悲利益心</p>
<p>
	　　精求诸善法终当除热恼</p>
<p>
	　　常念佛法僧勤心莫放逸</p>
<p>
	　　施戒多闻忍一切皆圆满</p>
<p>
	　　如理观诸法因缘和合生</p>
<p>
	　　无常及苦空无主亦无我</p>
<p>
	　　观我有神力辩才智能等</p>
<p>
	　　净业不放逸多闻持戒成</p>
<p>
	　　我修多闻戒汝等应随学</p>
<p>
	　　施戒及调伏慈心莫放逸</p>
<p>
	　　依义勿着言如言而奉行</p>
<p>
	　　坚固勤修习利益诸群生</p>
<p>
	　　常宜自知罪勿复观他过</p>
<p>
	　　不作非自成彼作非我受</p>
<p>
	　　当思过去劫流<a>转生</a>死苦</p>
<p>
	　　常行邪妄道生死乖涅盘</p>
<p>
	　　汝今离众难生天遇善友</p>
<p>
	　　又闻最胜法灭除诸贪妄</p>
<p>
	　　弃憍慢贡高调柔行质直</p>
<p>
	　　应勤修正道决定证涅盘</p>
<p>
	　　当以智能灯销灭愚痴暗</p>
<p>
	　　以胜金刚智破烦恼随眠</p>
<p>
	　　我得无边法当为汝宣说</p>
<p>
	　　如是无边法汝岂能尽行</p>
<p>
	　　我当证菩提方洒甘露雨</p>
<p>
	　　汝心若清净我当授胜法</p>
		

	
	

		</div></div><hr><script charset='utf-8' src='../../js/footer.js'></script></body></html>